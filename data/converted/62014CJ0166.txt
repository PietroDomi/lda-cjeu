

SENTENZA DELLA CORTE (Quinta Sezione)

26 novembre 2015 ( * )

«Rinvio pregiudiziale — Appalti pubblici — Direttiva 89/665/CEE — Principi di
effettività e di equivalenza — Procedure di ricorso in materia di
aggiudicazione di appalti pubblici — Termine di ricorso — Normativa nazionale
che subordina l’azione di risarcimento alla previa constatazione
dell’illegittimità della procedura — Termine di decadenza che inizia a
decorrere indipendentemente dalla conoscenza dell’illegittimità da parte del
richiedente»

Nella causa C‑166/14,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Verwaltungsgerichtshof (Corte
amministrativa, Austria), con decisione del 25 marzo 2014, pervenuta in
cancelleria il 7 aprile 2014, nel procedimento

MedEval – Qualitäts-, Leistungs- und Struktur-Evaluierung im Gesundheitswesen
GmbH,

con l’intervento di:

Bundesminister für Wissenschaft, Forschung und Wirtschaft,

Hauptverband der österreichischen Sozialversicherungsträger,

Pharmazeutische Gehaltskasse für Österreich,

LA CORTE (Quinta Sezione),

composta da T. von Danwitz, presidente della Quarta Sezione, facente funzione
di presidente della Quinta Sezione, D. Šváby, A. Rosas, E. Juhász (relatore) e
C. Vajda, giudici,

avvocato generale: J. Kokott,

cancelliere: C. Strömholm, amministratore

vista la fase scritta del procedimento e in seguito all’udienza del 22 aprile
2015,

considerate le osservazioni presentate:

—

|

per la MedEval - Qualitäts-, Leistungs- und Struktur‑Evaluierung im
Gesundheitswesen GmbH, da M. Oder e A. Hiersche, Rechtsanwälte;  
  
---|---  
  
—

|

per lo Hauptverband der österreichischen Sozialversicherungsträger, da G.
Streit, Rechtsanwalt;  
  
---|---  
  
—

|

per il governo austriaco, da M. Fruhmann, in qualità di agente;  
  
---|---  
  
—

|

per il governo italiano, da G. Palmieri, in qualità di agente, assistita da A.
De Stefano, avvocato dello Stato;  
  
---|---  
  
—

|

per la Commissione europea, da B.-R. Killmann e A. Tokár, in qualità di
agenti,  
  
---|---  
  
sentite le conclusioni dell’avvocato generale, presentate all’udienza del 21
maggio 2015,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione della
direttiva 89/665/CEE del Consiglio, del 21 dicembre 1989, che coordina le
disposizioni legislative, regolamentari e amministrative relative
all’applicazione delle procedure di ricorso in materia di aggiudicazione degli
appalti pubblici di forniture e di lavori (GU L 395, pag. 33), come modificata
dalla direttiva 2007/66/CE del Parlamento europeo e del Consiglio, dell’11
dicembre 2007 (GU L 335, pag. 31, in prosieguo: la «direttiva 89/665»), nonché
dei principi di effettività e di equivalenza.  
  
---|---  
  
2

|

Tale domanda è stata presentata nell’ambito di un ricorso proposto dalla
MedEval - Qualitäts-, Leistungs- und Struktur‑Evaluierung im Gesundheitswesen
GmbH (in prosieguo: la «MedEval»), nei confronti di una decisione del
Bundesvergabeamt (Ufficio federale degli appalti, in prosieguo: l’«Ufficio»),
con la quale quest’ultimo ha respinto la domanda della MedEval diretta a far
constatare l’illegittimità della procedura di gara d’appalto pubblico svolta
dallo Hauptverband der österreichischen Sozialversicherungsträger (Federazione
degli organismi austriaci di sicurezza sociale; in prosieguo: la
«Federazione») e riguardante l’attuazione di un sistema di gestione
elettronica della prescrizione di medicinali, appalto che e stato assegnato
alla Pharmazeutische Gehaltskasse für Österreich (Cassa delle retribuzioni dei
farmacisti).  
  
---|---  
  
Contesto normativo

Il diritto dell’Unione

3

|

I considerando 2, 13, 14, 25 e 27 della direttiva 2007/66 sono così formulati:

|

«(2)

|

[La direttiva 89/665] si [applica] unicamente alle procedure di aggiudicazione
degli appalti disciplinate [dalla direttiva 2004/18/CE del Parlamento europeo
e del Consiglio, del 31 marzo 2004, relativa al coordinamento delle procedure
di aggiudicazione degli appalti pubblici di lavori, di forniture e di servizi
(GU L 134, pag. 114)] (...), come interpretat[a] dalla Corte di giustizia
[dell’Unione europea] a prescindere dalla procedura di evidenza pubblica
utilizzata e dai mezzi con cui si indice una gara, compresi i concorsi di
progettazione, i sistemi di qualificazione e i sistemi dinamici di
acquisizione. Secondo la giurisprudenza della Corte di giustizia, gli Stati
membri dovrebbero garantire che siano accessibili mezzi di ricorso efficaci e
rapidi avverso le decisioni prese dalle amministrazioni aggiudicatrici e dagli
enti aggiudicatori relativamente alla questione se un determinato appalto
rientri o meno nel campo di applicazione ratione personae e ratione materiae
[della direttiva 2004/18] (...)  
  
---|---  
  
(...)

(13)

|

Per contrastare l’aggiudicazione di appalti mediante affidamenti diretti
illegittimi, che secondo la Corte di giustizia (...) rappresenta la violazione
più grave del diritto [dell’Unione] degli appalti pubblici da parte di
un’amministrazione aggiudicatrice o di un ente aggiudicatore, è opportuno
prevedere sanzioni effettive, proporzionate e dissuasive. Pertanto, un
contratto risultante da un’aggiudicazione mediante affidamenti diretti
illegittimi dovrebbe essere considerato in linea di principio privo di
effetto. La carenza di effetti non dovrebbe essere automatica ma dovrebbe
essere accertata da un organo di ricorso indipendente o dovrebbe essere il
risultato di una decisione di quest’ultimo.  
  
---|---  
  
(14)

|

La privazione di effetti è il modo più sicuro per ripristinare la concorrenza
e creare nuove opportunità commerciali per gli operatori economici che sono
stati illegittimamente privati delle possibilità di competere. (...)  
  
---|---  
  
(...)

(25)

|

Inoltre, la necessità di garantire nel tempo la certezza giuridica delle
decisioni prese dalle amministrazioni aggiudicatrici e dagli enti
aggiudicatori impone di fissare un termine minimo ragionevole di prescrizione
o decadenza dei ricorsi allo scopo di far stabilire che il contratto è privo
di effetti.  
  
---|---  
  
(...)

(27)

|

Dato che la presente direttiva rafforza le procedure di ricorso nazionali,
specie nei casi di aggiudicazione mediante affidamento diretto illegittimo,
gli operatori economici dovrebbero essere incoraggiati ad avvalersi di questi
nuovi meccanismi. Per motivi di certezza giuridica, la possibilità di far
valere la privazione di effetti di un contratto è limitata ad un determinato
periodo. L’effettività di tali termini dovrebbe essere rispettata».  
  
---|---  
  
4

|

L’articolo 1 della direttiva 89/665 recita:

«1. La presente direttiva si applica agli appalti di cui alla direttiva
[2004/18], a meno che tali appalti siano esclusi a norma degli articoli da 10
a 18 di tale direttiva.

(...)

Gli Stati membri adottano i provvedimenti necessari per garantire che, per
quanto riguarda gli appalti disciplinati dalla direttiva [2004/18], le
decisioni prese dalle amministrazioni aggiudicatrici possano essere oggetto di
un ricorso efficace e, in particolare, quanto più rapido possibile, secondo le
condizioni previste negli articoli da 2 a 2 septies della presente direttiva,
sulla base del fatto che hanno violato il diritto comunitario in materia di
aggiudicazione degli appalti pubblici o le norme nazionali che lo recepiscono.

(...)

3\. Gli Stati membri provvedono a rendere accessibili le procedure di ricorso,
secondo modalità che gli Stati membri possono determinare, a chiunque abbia o
abbia avuto interesse a ottenere l’aggiudicazione di un determinato appalto e
sia stato o rischi di essere leso a causa di una presunta violazione.

(...)».  
  
---|---  
  
5

|

L’articolo 2 di tale direttiva, rubricato «Requisiti per le procedure di
ricorso», dispone:

«1. Gli Stati membri fanno sì che i provvedimenti presi ai fini dei ricorsi di
cui all’articolo 1 prevedano i poteri che permettano di:

(...)

|

b)

|

annullare o far annullare le decisioni illegittime, compresa la soppressione
delle specificazioni tecniche, economiche o finanziarie discriminatorie
figuranti nei documenti di gara, nei capitolati d’oneri o in ogni altro
documento connesso con la procedura di aggiudicazione dell’appalto in
questione;  
  
---|---  
  
c)

|

accordare un risarcimento danni ai soggetti lesi dalla violazione.  
  
---|---  
  
(...)

6\. Gli Stati membri possono prevedere che, se un risarcimento danni viene
domandato a causa di una decisione presa illegalmente, per prima cosa l’organo
che ha la competenza necessaria a tal fine annulli la decisione contestata.

7\. Eccetto nei casi di cui agli articoli da 2 quinquies a 2 septies gli
effetti dell’esercizio dei poteri di cui al paragrafo 1 del presente articolo
sul contratto stipulato in seguito all’aggiudicazione di un appalto sono
determinati dal diritto nazionale.

Inoltre, tranne che nei casi in cui una decisione debba essere annullata prima
della concessione di un risarcimento danni, uno Stato membro può prevedere
che, dopo la conclusione di un contratto a norma dell’articolo 1, paragrafo 5,
del paragrafo 3 del presente articolo o degli articoli da 2 bis a 2 septies, i
poteri dell’organo responsabile delle procedure di ricorso si limitino alla
concessione di un risarcimento danni a qualsiasi persona lesa da una
violazione.

(...)».  
  
6

|

L’articolo 2 quater della suddetta direttiva, intitolato «Termini per la
proposizione del ricorso», ha il seguente tenore letterale

«Quando uno Stato membro stabilisce che qualsiasi ricorso avverso una
decisione presa da un’amministrazione aggiudicatrice nel quadro di o in
relazione ad una procedura di aggiudicazione di un appalto disciplinata dalla
direttiva [2004/18] debba essere presentato prima dello scadere di un
determinato termine, quest’ultimo è di almeno dieci giorni civili a decorrere
dal giorno successivo alla data in cui la decisione dell’amministrazione
aggiudicatrice è stata inviata all’offerente o al candidato, se la spedizione
è avvenuta per fax o per via elettronica, oppure, se la spedizione è avvenuta
con altri mezzi di comunicazione, di almeno quindici giorni civili a decorrere
dal giorno successivo alla data in cui la decisione dell’amministrazione
aggiudicatrice è stata inviata all’offerente o al candidato o di almeno dieci
giorni civili a decorrere dal giorno successivo alla data di ricezione della
decisione dell’amministrazione aggiudicatrice. La comunicazione della
decisione dell’amministrazione aggiudicatrice ad ogni offerente o candidato è
accompagnata da una relazione sintetica dei motivi pertinenti. In caso di
presentazione di un ricorso relativo alle decisioni di cui all’articolo 2,
paragrafo 1, lettera b), della presente direttiva che non sono soggette ad una
notifica specifica, il termine è almeno di dieci giorni civili a decorrere
dalla data della pubblicazione della decisione di cui trattasi».  
  
---|---  
  
7

|

Con il titolo «Privazione di effetti», l’articolo 2 quinquies, paragrafo 1,
della stessa direttiva dispone:

«Gli Stati membri assicurano che un contratto sia considerato privo di effetti
da un organo di ricorso indipendente dall’amministrazione aggiudicatrice o che
la sua privazione di effetti sia la conseguenza di una decisione di detto
organo di ricorso nei casi seguenti:

|

a)

|

se l’amministrazione aggiudicatrice ha aggiudicato un appalto senza previa
pubblicazione del bando nella Gazzetta ufficiale dell’Unione europea senza che
ciò sia consentito a norma della direttiva [2004/18];  
  
---|---  
  
(...)».  
  
8

|

Ai sensi dell’articolo 2 septies della direttiva 89/665, intitolato «Termini»:

«1. Gli Stati membri possono stabilire che la proposizione di un ricorso a
norma dell’articolo 2 quinquies, paragrafo 1, debba avvenire:

(...)

|

b)

|

in ogni caso prima dello scadere di un periodo di almeno sei mesi a decorrere
dal giorno successivo alla data di stipula del contratto.  
  
---|---  
  
2\. In tutti gli altri casi, compresi i ricorsi proposti a norma dell’articolo
2 sexies, paragrafo 1, i termini per la proposizione del ricorso sono
determinati dal diritto nazionale, fermo restando l’articolo 2 quater».  
  
Il diritto austriaco

9

|

Le disposizioni che traspongono la direttiva 89/665 sono riportate
essenzialmente nel capo II della quarta parte della legge federale del 2006
sull’aggiudicazione degli appalti pubblici (Bundesvergabegesetz 2006, in
prosieguo: la «legge federale relativa all’aggiudicazione degli appalti
pubblici»), modificata a più riprese.  
  
---|---  
  
10

|

Nella sua versione vigente al 1o marzo 2011, data in cui la MedEval si è
rivolta all’Ufficio, l’articolo 312, paragrafo 3, punto 3, della legge
federale relativa all’aggiudicazione degli appalti pubblici prevedeva che tale
Ufficio era competente a constatare l’illegittimità di una procedura di
aggiudicazione di appalti pubblici, in particolare qualora tale procedura si
sia svolta senza la previa pubblicazione di un bando di gara ovvero senza che
sia stata previamente indetta una gara.  
  
---|---  
  
11

|

Conformemente all’articolo 331 di tale legge:

«1. Un imprenditore che avesse interesse alla stipula di un contratto
ricompreso nella sfera di applicazione della presente legge federale può
chiedere, qualora dalla pretesa decisione illegittima gli sia derivato o possa
derivargli un danno, l’accertamento

(...)

|

2.

|

dell’illegittimità, per violazione della presente legge federale, dei
regolamenti adottati per la sua applicazione o del diritto comunitario
direttamente applicabile, dell’aggiudicazione effettuata senza la previa
pubblicazione del bando di gara o senza che sia stata indetta una gara (...)  
  
---|---  
  
(...)».  
  
12

|

L’articolo 332, paragrafo 3, della suddetta legge, intitolato «Contenuto e
irricevibilità dell’azione di accertamento», aveva il seguente tenore
letterale:

«Le domande di cui all’articolo 331, paragrafo 1, punti da 2 a 4, devono
essere presentate entro sei mesi dal giorno successivo alla data di
aggiudicazione dell’appalto. (...)».  
  
---|---  
  
13

|

L’articolo 334, paragrafo 2, della stessa legge prevedeva che, una volta
accertato l’illegittimo svolgimento di una procedura di aggiudicazione di un
appalto per mancata previa pubblicazione del bando, l’Ufficio, in linea di
principio, è tenuto a dichiarare la nullità del contratto.  
  
---|---  
  
14

|

Con il titolo «Competenze e procedimento», l’articolo 341, paragrafo 2, della
legge federale relativa all’aggiudicazione degli appalti pubblici così
disponeva:

«L’azione di risarcimento del danno è ammissibile solo previo accertamento, da
parte della competente autorità di vigilanza sugli appalti pubblici, che

(...)

|

2.

|

l’esecuzione di una procedura di aggiudicazione di un appalto pubblico senza
previa pubblicazione del bando di gara né indizione di gara era illegittima in
per violazione della presente legge federale, dei regolamenti adottati in
materia o del diritto dell’Unione europea direttamente applicabile (...)  
  
---|---  
  
(...)».  
  
Procedimento principale e questione pregiudiziale

15

|

Il 10 agosto 2010, la Federazione ha stipulato un contratto con la Cassa delle
retribuzioni dei farmacisti riguardante «la realizzazione di un progetto
pilota per il progetto di gestione elettronica della prescrizione di
medicinali in tre regioni pilota, compresi i lavori di allestimento e gestione
a tal fine necessari». Dalla decisione di rinvio risulta che la data di
stipula del contratto corrisponde al giorno dell’aggiudicazione dell’appalto.  
  
---|---  
  
16

|

Il 1o marzo 2011, la MedEval si è rivolta all’Ufficio per far constatare che
la procedura di aggiudicazione dell’appalto era illegittima per violazione
della legge federale relativa all’aggiudicazione degli appalti pubblici, in
quanto l’appalto in questione non aveva formato oggetto di una previa
pubblicazione né indizione di gara.  
  
---|---  
  
17

|

Il 13 maggio 2011, fondandosi sull’articolo 332, paragrafo 3, della legge
federale relativa all’aggiudicazione degli appalti pubblici, l’Ufficio ha
dichiarato irricevibile il ricorso della MedEval. Esso ha infatti considerato
che il termine semestrale previsto da tale articolo per proporre un’azione di
accertamento dell’illegittimità iniziava a decorrere dal giorno successivo
alla data di aggiudicazione dell’appalto, indipendentemente dalla circostanza
che la MedEval, in quel momento, fosse a conoscenza o meno dell’illegittimità
della procedura in questione, il che, secondo lo stesso ufficio, era
consentito dall’articolo 2 septies, paragrafo 1, lettera b), della direttiva
89/665.  
  
---|---  
  
18

|

La MedEval ha proposto un ricorso dinanzi al Verwaltungsgerichtshof (Corte
amministrativa) nei confronti di tale decisione.  
  
---|---  
  
19

|

Il giudice del rinvio constata che l’articolo 312, paragrafo 3, della legge
federale relativa all’aggiudicazione degli appalti pubblici riconosce
all’Ufficio la competenza per procedere, dopo l’aggiudicazione dell’appalto, a
talune constatazioni, tra le quali quelle relative all’illegittimità
dell’appalto in questione a causa dell’assenza di un previo bando di gara o
della mancata indizione della gara. A tal riguardo, tale giudice sottolinea
che le azioni di accertamento dell’illegittimità devono essere proposte entro
un termine di sei mesi a partire dal giorno successivo all’assegnazione
dell’appalto, conformemente all’articolo 332, paragrafo 3, della legge
federale relativa all’aggiudicazione degli appalti pubblici.  
  
---|---  
  
20

|

Esso rileva che l’articolo 341, paragrafo 2, della legge federale relativa
all’aggiudicazione degli appalti pubblici prevede che un’azione per
risarcimento danni collegata all’aggiudicazione illegittima di un appalto
pubblico è ricevibile solo qualora, in via preliminare, e in forza di
un’azione di accertamento di illegittimità ammissibile solo se proposta entro
il termine semestrale previsto all’articolo 332, paragrafo 3, di tale stessa
legge, l’Ufficio abbia accertato che la procedura di aggiudicazione
dell’appalto, svolta senza previa pubblicazione di una bando di gara, era
illegittima.  
  
---|---  
  
21

|

Il giudice del rinvio precisa che la peculiarità del suo diritto nazionale
deriva dal fatto che qualora l’Ufficio accerti l’illegittimità della procedura
di aggiudicazione dell’appalto per mancata pubblicazione del previo bando di
gara, lo stesso ufficio è tenuto, in linea di principio, a pronunciare la
nullità del contratto. Tale peculiarità è quindi tale da istituire uno stretto
collegamento tra le azioni dirette ad ottenere il risarcimento dei danni e
quelle dirette all’annullamento del contratto stipulato nell’ambito
dell’aggiudicazione di un appalto.  
  
---|---  
  
22

|

Il giudice del rinvio s’interroga sul problema se il fatto di subordinare la
ricevibilità di un’azione diretta ad ottenere il risarcimento dei danni per
violazione delle regole sugli appalti pubblici ad un termine semestrale di
decadenza, che inizia a decorrere dal giorno successivo alla data
dell’aggiudicazione dell’appalto, indipendentemente dalla conoscenza o meno di
tale evento da parte di colui che propone l’azione, sia conforme alla
direttiva 89/665 e ai principi di equivalenza e di effettività.  
  
---|---  
  
23

|

A sostegno di tale domanda, il giudice del rinvio si fonda segnatamente sulla
sentenza Uniplex (UK) (C‑406/08, EU:C:2010:45), secondo la quale il termine
per proporre un ricorso diretto ad ottenere un risarcimento dei danni può solo
decorrere dalla data in cui il richiedente è venuto a conoscenza o avrebbe
dovuto essere a conoscenza dell’illegittimità fatta valere.  
  
---|---  
  
24

|

Lo stesso giudice sottolinea infine il fatto che tale sentenza della Corte è
intervenuta tuttavia prima dell’adozione della direttiva 2007/66, in un
momento in cui la direttiva 89/665 non prevedeva disposizioni precise
riguardanti i termini per la proposizione di ricorsi in materia di
impugnazione di appalti pubblici.  
  
---|---  
  
25

|

In tale contesto, il Verwaltungsgerichtshof (Corte amministrativa) ha deciso
di sospendere il procedimento e di sottoporre alla Corte la seguente questione
pregiudiziale:  
  
---|---  
  
Sulla questione pregiudiziale

26

|

Con la sua questione, il giudice del rinvio chiede, sostanzialmente, se il
diritto dell’Unione, segnatamente i principi di effettività e di equivalenza,
osti ad una normativa nazionale che subordina la proposizione di un ricorso
diretto ad ottenere il risarcimento danni per violazione di una norma in
materia di appalti pubblici al previo accertamento dell’illegittimità della
procedura di aggiudicazione dell’appalto in questione per mancata previa
pubblicazione di un bando di gara, qualora tale azione di accertamento di
illegittimità sia soggetta ad un termine di decadenza di sei mesi a partire
dal giorno successivo alla data dell’aggiudicazione dell’appalto pubblico di
cui trattasi, indipendentemente dal problema di sapere se colui che propone
l’azione sia o meno in grado di conoscere l’esistenza dell’illegittimità che
vizia tale decisione dell’amministrazione aggiudicatrice.  
  
---|---  
  
27

|

Occorre ricordare, in limine, che conformemente all’articolo 1, paragrafo 1,
primo e secondo comma, della direttiva 89/665, letto alla luce del
considerando 2 della direttiva 2007/66, la direttiva 89/665 trova
applicazione, in un contesto come quello del procedimento principale, solo
agli appalti rientranti nell’ambito di applicazione della direttiva 2004/18,
salvo tuttavia i casi in cui tali appalti sono esclusi in applicazione degli
articoli da 10 a 18 di tale ultima direttiva. Le considerazioni seguenti sono
quindi fondate sulla premessa che la direttiva 2004/18 è applicabile
all’appalto di cui trattasi nel procedimento principale e, quindi, che la
direttiva 89/665 è altresì applicabile al procedimento principale, il che
tuttavia deve essere verificato dal giudice del rinvio.  
  
---|---  
  
28

|

Occorre ricordare che l’articolo 1, paragrafi 1 e 3, della direttiva 89/665
impone agli Stati membri di adottare i provvedimenti necessari per garantire
l’esistenza di ricorsi efficaci e quanto più rapidi possibile contro le
decisioni delle autorità aggiudicatrici incompatibili con il diritto
dell’Unione, garantendo un’ampia accessibilità dei ricorsi da parte di
chiunque abbia o abbia avuto interesse a ottenere l’aggiudicazione di un
determinato appalto e sia stato o rischi di essere leso a causa di una
presunta violazione (sentenza Orizzonte Salute, C‑61/14, EU:C:2015:655, punto
43).  
  
---|---  
  
29

|

A tal fine, la direttiva 89/665 dispone, al suo articolo 2, paragrafo 1, che
gli Stati membri sono tenuti a prevedere nei loro ordinamenti nazionali tre
tipi di ricorsi che consentono ad un soggetto leso nell’ambito di una
procedura di gara d’appalto pubblico di chiedere presso l’organo responsabile
dei procedimenti di ricorso, in primo luogo, «provvedimenti cautelari intesi a
riparare la violazione denunciata o ad impedire che altri danni siano causati
agli interessi coinvolti, compresi i provvedimenti intesi a sospendere o a far
sospendere la procedura di aggiudicazione [dell’]appalto pubblico o
l’esecuzione di qualsiasi decisione presa dall’amministrazione
aggiudicatrice», in secondo luogo, l’annullamento delle decisioni illegittime
e, in terzo luogo, il risarcimento dei danni.  
  
---|---  
  
30

|

Quanto ai termini di ricorso, l’articolo 2 septies, paragrafo 1, della
direttiva 89/665, inserito in quest’ultima dalla direttiva 2007/66, precisa
che gli Stati membri possono prevedere termini applicabili ai ricorsi a norma
dell’articolo 2 quinquies di quest’ultima diretti a far dichiarare un
contratto privo di effetti e, in particolare, un termine minimo di decadenza
di sei mesi, che inizia a decorrere il giorno successivo alla data della
stipula del contratto.  
  
---|---  
  
31

|

A tal riguardo, i considerando 25 e 27 della direttiva 2007/66 indicano che la
limitazione nel tempo della possibilità di far valere l’assenza di effetti di
un appalto è giustificata dalla «necessità di garantire nel tempo la certezza
giuridica delle decisioni prese dalle amministrazioni aggiudicatrici e dagli
enti aggiudicatori», il che esige che «l’effettività di tali termini dovrebbe
essere rispettata».  
  
---|---  
  
32

|

Per quanto riguarda tutte le altre azioni giudiziarie relative agli appalti
pubblici, comprese le azioni dirette ad ottenere il risarcimento dei danni,
l’articolo 2 septies, paragrafo 2, della direttiva 89/665 precisa che, salvo
le disposizioni dell’articolo 2 quater di tale direttiva, peraltro irrilevanti
ai fini della questione sollevata, «i termini per la proposizione del ricorso
sono determinati dal diritto nazionale». Spetta pertanto a ciascuno Stato
membro definire tali termini processuali.  
  
---|---  
  
33

|

Il fatto che il legislatore dell’Unione europea ha deciso, da un lato, di
regolamentare espressamente i termini relativi ai ricorsi aventi ad oggetto la
declaratoria della privazione di effetti dei contratti e, dall’altro, di
rinviare al diritto degli Stati membri per quanto riguarda i termini attinenti
ai ricorsi aventi natura differente dimostra che tale legislatore ha accordato
un’importanza particolare a tale prima categoria di ricorsi, alla luce
dell’efficacia del sistema di ricorsi in materia di aggiudicazione di appalti
pubblici.  
  
---|---  
  
34

|

Infatti, l’articolo 2 septies, paragrafo 1, lettera b), della direttiva 89/665
non osta a disposizioni di diritto nazionale, come quelle di cui trattasi nel
procedimento principale, le quali prevedano che un ricorso diretto a privare
di effetti un appalto pubblico concluso senza la previa pubblicazione di un
bando di gara o senza che sia stata indetta una gara debba essere proposto
entro un termine di sei mesi a partire dal giorno seguente l’aggiudicazione di
tale appalto allorché la data dell’aggiudicazione dell’appalto corrisponde al
giorno della stipula del contratto. Siffatte disposizioni corrispondono
altresì allo scopo perseguito dall’articolo 2 septies, paragrafo 1, lettera
b), della direttiva 89/665 espresso in particolare al considerando 27 della
direttiva 2007/66, secondo cui la limitazione della possibilità di far valere
l’assenza di effetti di un appalto dovrebbe essere rispettata.  
  
---|---  
  
35

|

Per quanto riguarda le azioni di risarcimento danni, occorre rilevare che la
direttiva 89/665 prevede al suo articolo 2, paragrafo 6, che gli Stati membri
possono subordinare l’esercizio di una siffatta azione al previo annullamento
della decisione contestata da parte dell’«organo che ha la competenza
necessaria a tal fine» senza per questo contenere una regola relativa ai
termini di ricorso o ad altre condizioni di irricevibilità di azioni siffatte.  
  
---|---  
  
36

|

Nel caso di specie, risulta, in linea di principio, che l’articolo 2,
paragrafo 6, della direttiva 89/665 non osta a una disposizione di diritto
nazionale come l’articolo 341, paragrafo 2, della legge federale relativa
all’aggiudicazione degli appalti pubblici, secondo la quale la constatazione
di una violazione del diritto degli appalti ivi menzionata costituisce la
condizione preliminare per l’esercizio di un’azione per risarcimento danni.
Tuttavia, il combinato disposto degli articoli 341, paragrafo 2, e 332,
paragrafo 3, della legge federale relativa all’aggiudicazione degli appalti
pubblici comporta che un ricorso per risarcimento danni è irricevibile in
assenza del previo ottenimento di una decisione che constati l’illegittimità
dell’appalto in questione, la quale interviene in forza di un procedimento
soggetto ad un termine di decadenza di sei mesi a partire dal giorno
successivo alla data di aggiudicazione dell’appalto pubblico di cui trattasi,
indipendentemente dalla circostanza che colui che propone l’azione fosse o
meno in grado di conoscere l’esistenza dell’illegittimità che viziava tale
decisione di aggiudicazione.  
  
---|---  
  
37

|

Alla luce delle considerazioni svolte ai punti 32 e 35 della presente
sentenza, spetta agli Stati membri disciplinare le modalità procedurali dei
ricorsi per risarcimento danni. Tali modalità procedurali non devono tuttavia
essere meno favorevoli di quelle che riguardano ricorsi analoghi previsti per
la tutela dei diritti derivanti dall’ordinamento interno (principio di
equivalenza), né devono rendere praticamente impossibile o eccessivamente
difficile l’esercizio dei diritti conferiti dall’ordinamento giuridico
dell’Unione (principio di effettività) (v., in tal senso, sentenze eVigilo,
C‑538/13, EU:C:2015:166, punto 39, nonché Orizzonte Salute, C‑61/14,
EU:C:2015:655, punto 46).  
  
---|---  
  
38

|

Di conseguenza, occorre esaminare se i principi di effettività e di
equivalenza ostino ad una normativa nazionale come quella esposta al punto 36
della presente sentenza.  
  
---|---  
  
39

|

Per quanto riguarda il principio di effettività, va sottolineato che il grado
di esigenza della certezza del diritto relativa alle condizioni della
ricevibilità dei ricorsi non è identico a seconda che si tratti di ricorsi per
risarcimento danni o di ricorsi diretti a privare un contratto dei suoi
effetti.  
  
---|---  
  
40

|

Infatti, privare dei suoi effetti un contratto stipulato in esito ad una
procedura di aggiudicazione di appalto pubblico pone fine all’esistenza, ed
eventualmente all’esecuzione, del suddetto contratto, il che costituisce un
intervento sostanziale dell’autorità amministrativa o giurisdizionale nei
rapporti contrattuali intervenuti tra i privati e gli organismi statali. Una
siffatta decisione può infatti comportare una notevole alterazione e perdite
economiche non solo sul lato dell’aggiudicatario dell’appalto in questione, ma
anche su quello dell’amministrazione aggiudicatrice e, di conseguenza, del
pubblico, beneficiario finale della fornitura dei lavori o servizi oggetto
dell’appalto pubblico di cui trattasi. Come risulta dai considerando 25 e 27
della direttiva 2007/66, il legislatore dell’Unione ha riconosciuto
un’importanza maggiore all’esigenza della certezza del diritto riguardante i
ricorsi diretti a privare di effetti un contratto rispetto ai ricorsi per
risarcimento danni.  
  
---|---  
  
41

|

Subordinare la ricevibilità delle azioni per risarcimento danni alla previa
constatazione dell’illegittimità della procedura di aggiudicazione
dell’appalto in questione a causa dell’assenza della previa pubblicazione di
un bando di gara, allorché tale azione di constatazione è soggetta a un
termine semestrale di decadenza, senza tener conto della conoscenza o meno, da
parte del soggetto leso, dell’esistenza di una violazione di una norma
giuridica, può rendere praticamente impossibile o eccessivamente difficile
l’esercizio del diritto di proporre un’azione per risarcimento danni.  
  
---|---  
  
42

|

Infatti, in caso di assenza di previa pubblicazione di un bando di gara, un
siffatto termine semestrale rischia di non consentire ad un soggetto leso di
raccogliere le informazioni necessarie al fine di un eventuale ricorso, in tal
modo impedendo la proposizione di tale ricorso.  
  
---|---  
  
43

|

Il riconoscimento dei danni subiti dai soggetti lesi dalla violazione di norme
in materia di aggiudicazione di appalti pubblici costituisce uno dei rimedi
garantiti dal diritto dell’Unione. Quindi, in condizioni come quelle del
procedimento principale, il soggetto leso sarebbe privato non solo della
possibilità di far annullare la decisione dell’amministrazione aggiudicatrice,
ma anche di tutti i rimedi previsti all’articolo 2, paragrafo 1, della
direttiva 89/665.  
  
---|---  
  
44

|

Pertanto, il principio di effettività osta ad un regime come quello di cui
trattasi nel procedimento principale.  
  
---|---  
  
45

|

Di conseguenza, non occorre esaminare se il principio di equivalenza osti ad
una normativa nazionale come quella di cui trattasi nel procedimento
principale.  
  
---|---  
  
46

|

Alla luce delle considerazioni che precedono, occorre rispondere alla
questione proposta dichiarando che il diritto dell’Unione e segnatamente il
principio di effettività ostano ad una normativa nazionale che subordina la
proposizione di un ricorso diretto ad ottenere il risarcimento danni per
violazione di una norma in materia di appalti pubblici al previo accertamento
dell’illegittimità della procedura di aggiudicazione dell’appalto in questione
per mancata previa pubblicazione di un bando di gara, qualora tale azione di
accertamento di illegittimità sia soggetta ad un termine di decadenza di sei
mesi a partire dal giorno successivo alla data dell’aggiudicazione
dell’appalto pubblico di cui trattasi, indipendentemente dalla circostanza che
colui che propone l’azione fosse o meno in grado di conoscere l’esistenza
dell’illegittimità di tale decisione dell’amministrazione aggiudicatrice.  
  
---|---  
  
Sulle spese

47

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quinta Sezione) dichiara:  
  
---|---  
|

Il diritto dell’Unione europea, segnatamente il principio di effettività, osta
ad una normativa nazionale che subordina la proposizione di un ricorso diretto
ad ottenere il risarcimento danni per violazione di una norma in materia di
appalti pubblici al previo accertamento dell’illegittimità della procedura di
aggiudicazione dell’appalto in questione per mancata previa pubblicazione di
un bando di gara, qualora tale azione di accertamento di illegittimità sia
soggetta ad un termine di decadenza di sei mesi a partire dal giorno
successivo alla data dell’aggiudicazione dell’appalto pubblico di cui
trattasi, indipendentemente dalla circostanza che colui che propone l’azione
fosse o meno in grado di conoscere l’esistenza dell’illegittimità di tale
decisione dell’amministrazione aggiudicatrice.  
  
---|---  
|

Firme  
  
---|---  
  
* * *

( * ) Lingua processuale: il tedesco.


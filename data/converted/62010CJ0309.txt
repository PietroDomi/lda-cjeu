  
  
**Causa C ‑309/10**

**Agrana Zucker GmbH**

**contro**

**Bundesminister f ur Land- und Forstwirtschaft, Umwelt **

**und Wasserwirtschaft**

(domanda di pronuncia pregiudiziale proposta dal Verwaltungsgerichtshof)

«Zucchero -- Regime temporaneo per la ristrutturazione dell'industria dello
zucchero nella Comunita europea -- Regolamento (CE) n. 320/2006 -- Art. 11 --
Eccedenza di entrate del fondo di ristrutturazione -- Assegnazione al FEAGA --
Principi di attribuzione delle competenze e di proporzionalita -- Obbligo di
motivazione -- Arricchimento senza causa»

Massime della sentenza

1.         _Agricoltura -- Organizzazione comune dei mercati -- Zucchero -- Regime temporaneo per la ristrutturazione dell'industria dello zucchero -- Contributo temporaneo per la ristrutturazione dovuto dalle imprese_

_(Regolamento del Consiglio n.  320/2006, artt. 1, n. 3, secondo comma, e 11)_

2.         _Agricoltura -- Organizzazione comune dei mercati -- Zucchero -- Regime temporaneo per la ristrutturazione dell'industria dello zucchero -- Contributo temporaneo per la ristrutturazione dovuto dalle imprese_

_(Art.  37 CE; regolamento del Consiglio n. 320/2006, art. 11)_

3.         _Atti delle istituzioni -- Motivazione -- Obbligo -- Portata -- Regolamento relativo a un regime temporaneo per la ristrutturazione dell'industria dello zucchero_

_(Art.  253 CE; regolamento del Consiglio n. 320/2006, secondo 'considerando',
e artt. 1, n. 3, secondo comma, e 11)_

4.         _Agricoltura -- Organizzazione comune dei mercati -- Zucchero -- Regime temporaneo per la ristrutturazione dell'industria dello zucchero -- Contributo temporaneo per la ristrutturazione dovuto dalle imprese_

_(Regolamento del Consiglio n.  320/2006, art. 11)_

5.         _Agricoltura -- Organizzazione comune dei mercati -- Zucchero -- Regime temporaneo per la ristrutturazione dell'industria dello zucchero -- Contributo temporaneo per la ristrutturazione dovuto dalle imprese_

_(Regolamento del Consiglio n.  320/2006, art. 11)_

1.        L'art. 11 del regolamento n. 320/2006, relativo a un regime temporaneo per la ristrutturazione dell'industria dello zucchero nella Comunita e che modifica il regolamento n. 1290/2005 relativo al finanziamento della politica agricola comune, deve essere interpretato nel senso che il contributo temporaneo dev'essere riscosso integralmente, anche nell'eventualita in cui il fondo di ristrutturazione temporaneo disponga di un'eccedenza di entrate. 

Infatti, per un verso, tale art. 11, n. 1, prevede che le imprese a cui e
stata assegnata una quota versino, per campagna di commercializzazione, un
contributo temporaneo il cui importo e stabilito, al n. 2 dell'articolo
stesso, per le campagne di commercializzazione 2006/2007, 2007/2008 e
2008/2009. Per altro verso, il legislatore dell'Unione ha considerato
l'eventualita di un'eccedenza di introiti provenienti da detto contributo
temporaneo rispetto alle spese collegate al finanziamento delle misure di
ristrutturazione cui esso e destinato, prevedendo, all'art. 1, n. 3, secondo
comma, del medesimo regolamento, che gli eventuali importi residui di cui il
fondo di ristrutturazione disponga dopo aver finanziato le spese di cui
trattasi siano assegnati al Fondo europeo agricolo di garanzia (FEAGA). In tal
senso, emerge chiaramente dal tenore letterale dell'art. 11 e dall'economia
del regolamento n. 320/2006 che il contributo temporaneo deve essere versato
dalle imprese interessate nel corso di tutte le campagne di
commercializzazione indicate e nella sua totalita.

(v. punti 20-22, dispositivo 1)

2.        L'art. 11 del regolamento n. 320/2006, relativo a un regime temporaneo per la ristrutturazione dell'industria dello zucchero nella Comunita e che modifica il regolamento n. 1290/2005 relativo al finanziamento della politica agricola comune, non e contrario al principio di attribuzione delle competenze. 

Destinata a contribuire alla ristrutturazione dell'industria saccarifera nella
Comunita, la riscossione del contributo temporaneo per la ristrutturazione,
dovuto dalle imprese in forza del suddetto art. 11, rappresenta una misura di
politica agricola comune regolarmente adottata sulla base dell'art. 37 CE. Il
fatto che alla scadenza di un siffatto regime temporaneo pluriennale di
ristrutturazione compaia un'eccedenza negli introiti e che tale eccedenza sia
assegnata al Fondo europeo agricolo di garanzia (FEAGA), in applicazione
dell'art. 1, n. 3, secondo comma, del regolamento n. 320/2006, non mette in
discussione la competenza del legislatore europeo ad adottare tale misura e
non fa venir meno il carattere di misura agricola della stessa. L'eventuale
eccedenza continua infatti ad essere destinata a finanziare unicamente misure
rientranti nella politica agricola comune.

(v. punti 29-30, 32-33, dispositivo 2)

3.        L'art. 11 del regolamento n. 320/2006, relativo a un regime temporaneo per la ristrutturazione dell'industria dello zucchero nella Comunita e che modifica il regolamento n. 1290/2005 relativo al finanziamento della politica agricola comune, non e inficiato da alcuna irregolarita sotto il profilo dell'obbligo di motivazione. 

Vero e che il secondo 'considerando', per quanto riguarda le modalita
finanziarie di tale regime, non espone le ragioni per le quali, come previsto
dall'art. 1, n. 3, secondo comma, del suddetto regolamento, gli importi
residui di cui il fondo di ristrutturazione disponga dopo aver finanziato le
spese debbano essere assegnati al Fondo europeo agricolo di garanzia (FEAGA).
Tuttavia, alla data rilevante per valutare la legittimita di tale atto, vale a
dire alla data della sua adozione, era ipotizzabile solo l'esistenza di
un'eventuale residua eccedenza del fondo di ristrutturazione dopo la
realizzazione delle spese di ristrutturazione. Pertanto la decisione di
assegnare tale eccedenza al FEAGA, di cui fa parte il fondo di
ristrutturazione, e derivata unicamente da una scelta tecnica per la quale non
puo richiedersi una motivazione specifica.

(v. punti 37-39, dispositivo 2)

4.        L'art. 11 del regolamento n. 320/2006, relativo a un regime temporaneo per la ristrutturazione dell'industria dello zucchero nella Comunita e che modifica il regolamento n. 1290/2005 relativo al finanziamento della politica agricola comune, e la riscossione del contributo temporaneo in applicazione del medesimo non possono essere considerati contrari al principio di proporzionalita. 

Quando infatti il legislatore dell'Unione deve valutare, nell'emanare una
normativa, i suoi effetti futuri e questi non possono essere previsti con
certezza, la sua valutazione puo essere oggetto di censura solo qualora appaia
manifestamente erronea alla luce degli elementi di cui disponeva al momento
dell'adozione della normativa stessa. Orbene, detto contributo temporaneo e
stato stabilito in funzione degli effetti futuri del regime di
ristrutturazione istituito da tale regolamento, senza che tali effetti
potessero essere previsti con esattezza. Dal momento che la valutazione delle
spese e delle entrate necessarie per sostenerle non appare manifestamente
erronea alla luce degli elementi di cui disponeva il legislatore comunitario
al momento dell'adozione del regolamento n. 320/2006, in quanto l'entita
dell'eccedenza non e un elemento sufficiente a dimostrare l'esistenza di un
errore siffatto, non risulta che la fissazione del contributo temporaneo fosse
manifestamente inidonea all'ottenimento dell'obiettivo perseguito consistente
nel porre a carico dei produttori il finanziamento di tale regime temporaneo.

(v. punti 45-46, 48, 50-51, dispositivo 2)

5.        La riscossione della seconda rata del contributo temporaneo per la campagna 2008/2009, prevista dall'art. 11, n. 2, del regolamento n. 320/2006, relativo a un regime temporaneo per la ristrutturazione dell'industria dello zucchero nella Comunita e che modifica il regolamento n. 1290/2005, relativo al finanziamento della politica agricola comune, nonostante la comparsa di un'eccedenza del fondo di ristrutturazione, non e pertanto priva di valido fondamento giuridico. Pertanto, non rappresenta un arricchimento senza causa dell'Unione che possa validamente fondare un'azione di restituzione e, in ogni caso, non puo essere invocata al fine di apprezzare la validita del citato art. 11, che costituisce la base giuridica di tale riscossione. Un'azione di restituzione basata sull'arricchimento senza causa dell'Unione richiede infatti, per poter essere accolta, la prova di un arricchimento senza valido fondamento giuridico dell'Unione e di un impoverimento del richiedente connesso all'arricchimento stesso. 

(v. punti 53-54, dispositivo 2)

  
  
  
  
  
  

SENTENZA DELLA CORTE (Ottava Sezione)

28 luglio 2011 (*)

«Zucchero - Regime temporaneo per la ristrutturazione dell'industria dello
zucchero nella Comunita europea - Regolamento (CE) n. 320/2006 - Art. 11 -
Eccedenza di entrate del fondo di ristrutturazione - Assegnazione al FEAGA -
Principi di attribuzione delle competenze e di proporzionalita - Obbligo di
motivazione - Arricchimento senza causa»

Nel procedimento C‑309/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Verwaltungsgerichtshof (Austria), con
decisione 9 giugno 2010, pervenuta in cancelleria il 29 giugno 2010, nella
causa

**Agrana Zucker GmbH**

contro

**Bundesminister f ur Land- und Forstwirtschaft, Umwelt und
Wasserwirtschaft**,

LA CORTE (Ottava Sezione),

composta dal sig. K. Schiemann, presidente di sezione, dalla sig.ra C. Toader
e dal sig. E. Jarašiūnas (relatore), giudici,

avvocato generale: sig.ra V. Trstenjak

cancelliere: sig. K. Malacek, amministratore

vista la fase scritta del procedimento e in seguito all'udienza del 31 marzo
2011,

considerate le osservazioni presentate:

-        per la Agrana Zucker GmbH, dagli avv.ti P. Pallitsch e C. Pitschas, Rechtsanwalte,

-        per il governo ellenico, dalla sig.ra E. Leftheriotou e dal sig. K. Tsagkaropoulos, in qualita di agenti, assistiti dal sig. V. Mereas, consulente giuridico, 

-        per il governo svedese, dalle sig.re A. Falk e S. Johannesson, in qualita di agenti,

-        per il Consiglio dell'Unione europea, dal sig. E. Sitbon e dalla sig.ra Z. Kupčova, in qualita di agenti,

-        per la Commissione europea, dai sigg. G. von Rintelen e P. Rossi, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione e
sulla validita dell'art. 11 del regolamento (CE) del Consiglio 20 febbraio
2006, n. 320, relativo a un regime temporaneo per la ristrutturazione
dell'industria dello zucchero nella Comunita e che modifica il regolamento
(CE) n. 1290/2005 relativo al finanziamento della politica agricola comune (GU
L 58, pag. 42).

2        Tale domanda e stata formulata nell'ambito di un ricorso proposto
dalla Agrana Zucker GmbH (in prosieguo: la «Agrana Zucker») avverso una
decisione del Bundesminister fur Land- und Forstwirtschaft, Umwelt und
Wasserwirtschaft (Ministro federale dell'Agricoltura, della Silvicoltura,
dell'Ambiente e delle Acque) del 10 dicembre 2009, relativa all'esazione della
seconda rata del contributo temporaneo per la ristrutturazione (in prosieguo:
il «contributo temporaneo») per la campagna di commercializzazione 2008/2009.

  **Contesto normativo**

3        Il regolamento n. 320/2006 cosi recita segnatamente al suo primo,
secondo e quarto 'considerando':

«(1)      (...) Per adeguare il sistema comunitario di produzione e commercio
dello zucchero ai requisiti internazionali e garantirne la futura
competitivita, e necessario avviare un profondo processo di ristrutturazione
in grado di ridurre drasticamente la capacita di produzione non redditizia
esistente nella Comunita. A questo fine, e come premessa all'instaurazione di
una nuova, efficiente organizzazione comune del mercato dello zucchero,
occorrerebbe istituire un regime temporaneo, distinto e autonomo, per la
ristrutturazione dell'industria saccarifera comunitaria. (...)

(2)      Occorrerebbe creare un fondo di ristrutturazione temporaneo per
finanziare le misure di ristrutturazione dell'industria saccarifera
comunitaria. Per motivi di sana gestione finanziaria, questo fondo dovrebbe
essere integrato nella sezione Garanzia del FEAOG e quindi essere soggetto
alle procedure e ai meccanismi previsti dal regolamento (CE) n. 1258/1999 del
Consiglio, del 17 maggio 1999, relativo al finanziamento della politica
agricola comune [GU L 160, pag. 103] e, dal 1° gennaio 2007, nel Fondo europeo
agricolo di garanzia istituito dal regolamento (CE) n. 1290/2005 del
Consiglio, del 21 giugno 2005, relativo al finanziamento della politica
agricola comune [GU L 209, pag. 1].

(...)

(4)      Le misure di ristrutturazione previste dal presente regolamento
dovrebbero essere finanziate mediante contributi temporanei riscossi dai
produttori di zucchero, isoglucosio e sciroppo di inulina che beneficeranno in
ultima analisi del processo di ristrutturazione. Poiche tale contributo non
rientra tra i normali oneri previsti dall'Organizzazione comune del mercato
dello zucchero, il relativo gettito dovrebbe essere considerato un'"entrata
con destinazione specifica"; ai sensi del regolamento (CE, Euratom) n.
1605/2002 del Consiglio, del 25 giugno 2002, che stabilisce il regolamento
finanziario applicabile al bilancio generale delle Comunita europee [GU L 248,
pag. 1] (...)».

4        Ai sensi dell'art. 1 del regolamento n. 320/2006:

«1.      È istituito il fondo temporaneo per la ristrutturazione
dell'industria dello zucchero nella Comunita (in appresso denominato "fondo di
ristrutturazione"). (...)

Il fondo di ristrutturazione fa parte del Fondo europeo agricolo di
orientamento e garanzia, sezione Garanzia. A decorrere dal 1° gennaio 2007 fa
parte del Fondo europeo agricolo di garanzia (FEAGA).

2.      Il fondo di ristrutturazione finanzia le spese derivanti dalle misure di cui agli articoli 3, 6, 7, 8 e 9.

3.      Il contributo temporaneo per la ristrutturazione di cui all'articolo 11 e un'entrata destinata al fondo di ristrutturazione ai sensi dell'articolo 18, paragrafo 2, del regolamento (...) n. 1605/2002. 

Gli eventuali importi residui di cui il fondo di ristrutturazione disponga
dopo aver finanziato le spese di cui al paragrafo 2 sono assegnati al FEAGA.

(...)».

5        L'art. 3 del regolamento n. 320/2006 cosi recita:

«1.      Ogni impresa produttrice di zucchero (…) alla quale sia stata
assegnata una quota entro il 1° luglio 2006 puo beneficiare di un aiuto alla
ristrutturazione per tonnellata di quota rinunciata, a condizione che in una
delle campagne di commercializzazione 2006/2007, 2007/2008, 2008/2009 o
2009/2010:

a)      rinunci alla quota che ha destinato ad uno o piu dei suoi zuccherifici
e smantelli completamente gli impianti di produzione degli zuccherifici
interessati,

o

b)      rinunci alla quota che ha destinato ad uno o piu dei suoi
zuccherifici, smantelli parzialmente gli impianti di produzione degli
zuccherifici interessati e non utilizzi i restanti impianti di produzione
degli zuccherifici interessati per la produzione di prodotti che rientrano
nell'organizzazione comune dei mercati nel settore dello zucchero;

o

c)      rinunci a una parte della quota che ha destinato ad uno o piu dei suoi
zuccherifici e non utilizzi gli impianti di produzione degli zuccherifici
interessati per la raffinazione di zucchero greggio.

(...)».

6        Gli artt. 6‑9 del regolamento n. 320/2006 prevedono, dal canto loro,
vari aiuti alla diversificazione e aiuti transitori che, come emerge dall'art.
10, nn. 1 e 3 del citato regolamento, sono indipendenti dall'aiuto di cui
all'art. 3 e possono essere concessi, come quest'ultimo, durante le campagne
di commercializzazione 2006/2007‑2009/2010 nei limiti degli stanziamenti
disponibili a titolo del fondo di ristrutturazione.

7        L'art. 11 del regolamento n. 320/2006 cosi dispone:

«1.      Un contributo temporaneo (...) e versato per campagna di
commercializzazione per tonnellata di quota dalle imprese a cui e stata
assegnata una quota. (...).

Le quote alle quali un'impresa ha rinunciato a partire da una data campagna di
commercializzazione a norma dell'articolo 3, paragrafo 1, non sono soggette al
pagamento del contributo temporaneo (…) ne per tale campagna ne per le
campagne successive.

2.      L'importo del contributo temporaneo per la ristrutturazione per lo zucchero (…) e fissato a:

-        126,40 EUR per tonnellata di quota per la campagna di commercializzazione 2006/2007,

-        173,8 EUR per tonnellata di quota per la campagna di commercializzazione 2007/2008,

-        113,3 EUR per tonnellata di quota per la campagna di commercializzazione 2008/2009.

(...)».

8        Il regolamento (CE) del Consiglio 9 ottobre 2007, n. 1261, che
modifica il regolamento n. 320/2006 (GU L 283, pag. 8), con cui sono state
adottate talune misure tese a migliorare il funzionamento del regime di
ristrutturazione, enuncia al suo primo 'considerando':

«Il regolamento (…) n. 320/2006 (…) e stato adottato per consentire ai
produttori di zucchero meno competitivi di abbandonare la loro quota di
produzione. La rinuncia alle quote nell'ambito di tale regolamento non ha
tuttavia raggiunto il livello inizialmente previsto».

  **Causa principale e questioni pregiudiziali**

9        Con decisione dell'Agrarmarkt Austria (ente liquidatore) recante la
data del 28 settembre 2009, rettificata con decisione 13 ottobre 2009, e stato
chiesto all'Agrana Zucker di versare la seconda rata del contributo temporaneo
relativo alla campagna di commercializzazione 2008/2009, per un importo pari a
EUR 15 908 561,77.

10      Avverso tale decisione la Agrana Zucker ha proposto un reclamo che e
stato respinto con decisione del Bundesminister fur Land- und Forstwirtschaft,
Umwelt und Wasserwirtschaft in data 10 dicembre 2009, decisione su cui verte
il ricorso di cui e investito il giudice del rinvio.

11      Emerge dalla decisione di rinvio che la Agrana Zucker contesta la
legittimita di tale decisione richiamandosi segnatamente alla sentenza della
Corte 11 giugno 2009, causa C‑33/08 Agrana Zucker, (Racc. pag. I‑5035), che
avrebbe confermato, come emergerebbe dall'art. 1, n. 3, primo comma, del
regolamento n. 320/2006 e dal quarto 'considerando' del medesimo, che le
entrate provenienti dal contributo temporaneo per la ristrutturazione sono
«entrate con destinazione specifica» ai sensi del regolamento n. 1605/2002 e
che esse sono destinate a garantire l'autofinanziamento delle misure di
ristrutturazione previste dal regolamento n. 320/2006. La Agrana Zucker ne
deduce che, secondo un'interpretazione teleologica dell'art. 11 di detto
regolamento, non occorra riscuotere il contributo temporaneo quando cio non
risulti manifestamente piu necessario per finanziare tali misure. Cio si
verificherebbe con riferimento alla seconda rata del contributo temporaneo per
la campagna di commercializzazione 2008/2009, che condurrebbe ad un'evidente
eccedenza del fondo di ristrutturazione.

12      La Agrana Zucker sostiene in particolare dinanzi al
Verwaltungsgerichtshof che il contributo temporaneo non puo essere destinato
ad alcun'altra spesa, nonostante l'art. 1, n. 3, secondo comma, del
regolamento n. 320/2006, che prevede l'assegnazione del saldo del fondo di
ristrutturazione, dopo aver finanziato le misure di ristrutturazione, al
FEAGA.

13      Qualora la riscossione della seconda rata del contributo temporaneo
per la campagna di commercializzazione 2008/2009 non dovesse essere totalmente
esclusa, ovvero qualora la sua fissazione definitiva non dovesse essere
modificata in funzione del saldo finale del fondo di ristrutturazione, l'art.
11 del regolamento n. 320/2006 violerebbe, a suo avviso, il principio di
proporzionalita. Inoltre, l'Unione europea non avrebbe alcuna competenza ai
fini della riscossione di un'imposta generale, che non serva al finanziamento
delle misure di ristrutturazione del mercato europeo dello zucchero.

14      La Agrana Zucker sostiene peraltro che, nell'eventualita in cui tale
articolo dovesse essere interpretato nei termini indicati dall'amministrazione
convenuta nella causa principale, esso risulterebbe illegittimo dal momento
che non sarebbe rispettato l'obbligo di motivazione.

15      Il giudice del rinvio afferma che la Agrana Zucker ha dimostrato che,
a differenza della situazione esaminata nella causa che ha dato origine alla
citata sentenza Agrana Zucker, le necessita di finanziamento delle misure di
ristrutturazione erano gia pienamente soddisfatte. Di conseguenza, esso
afferma di non essere in grado di risolvere, sulla base delle norme
applicabili e della giurisprudenza della Corte, le questioni giuridiche
sollevate nella fattispecie.

16      Il Verwaltungsgerichtshof ha pertanto deciso di sospendere il
procedimento e di sottoporre alla Corte le seguenti questioni pregiudiziali:

«1)      Se l'art. 11 del regolamento (…) n. 320/2006 (…), debba essere
interpretato nel senso che si deve comunque esigere il versamento dell'intero
importo del contributo temporaneo per la ristrutturazione per lo zucchero e lo
sciroppo di inulina, fissato per la campagna di commercializzazione 2008/2009
a EUR 113,30 per tonnellata di quota, anche quando risulti che attraverso tale
pagamento si registrerebbe una (notevole) eccedenza del fondo di
ristrutturazione e si debba per contro escludere un ulteriore aumento del
fabbisogno finanziario.

2)      In caso di soluzione affermativa della questione sub 1), se l'art. 11
del regolamento (…) n. 320/2006 violi il principio delle competenze di
attribuzione in quanto, mediante il contributo temporaneo per la
ristrutturazione, tale disposizione potrebbe introdurre un'imposta generale
non limitata al finanziamento di spese che vanno a beneficio dei destinatari
dell'imposta».

  **Sulle questioni pregiudiziali**

  _Sulla prima questione_

17      Con la sua prima questione il giudice del rinvio chiede se l'art. 11
del regolamento n. 320/2006 debba essere interpretato nel senso che occorra
riscuotere l'integralita del contributo temporaneo anche qualora il fondo di
ristrutturazione benefici di un'eccedenza di entrate.

18      La ricorrente nella causa principale nonche il governo ellenico
affermano che da un'interpretazione teleologica dell'art. 11 del regolamento
n. 320/2006 emerge che il contributo temporaneo non deve essere riscosso
qualora non sia manifestamente necessario al finanziamento delle misure di
ristrutturazione previste dal regolamento stesso. In tal senso, le imprese
produttrici di zucchero non sarebbero tenute a versare la seconda rata del
contributo temporaneo per la campagna di commercializzazione 2008/2009, in
quanto la riscossione della medesima renderebbe eccedentario il fondo di
ristrutturazione. Ad avviso della ricorrente nella causa principale, tale
riscossione sarebbe contraria, in particolar modo, al principio di
autofinanziamento su cui la Corte si e gia pronunciata nella citata sentenza
11 giugno 2009, Agrana Zucker, nonche nelle sentenze 8 maggio 2008, cause
riunite C‑5/06 e da C‑23/06 a C‑36/06, Zuckerfabrik Julich e a. (Racc. pag.
I‑3231) e 20 maggio 2010, causa C‑365/08, Agrana Zucker (Racc. pag. I‑4341),
che implica un equilibrio finanziario tra spese sostenute ed introiti
percepiti.

19      In subordine, la Agrana Zucker afferma che una volta concluse le
misure di ristrutturazione, va effettuato un calcolo definitivo del fondo di
ristrutturazione e l'eccedenza deve essere rimborsata ai produttori soggetti
al pagamento del contributo temporaneo. Essa ritiene, in ulteriore subordine,
che una volta trasferita al FEAGA, l'eccedenza debba essere utilizzata
esclusivamente per il finanziamento delle spese sostenute nell'ambito
dell'organizzazione del mercato dello zucchero.

20      A tal proposito e sufficiente rilevare, per un verso, che l'art. 11,
n. 1, del regolamento n. 320/2006 prevede che le imprese a cui e stata
assegnata una quota versino, per campagna di commercializzazione, un
contributo temporaneo il cui importo e stabilito, al n. 2 dell'articolo
stesso, per le campagne di commercializzazione 2006/2007, 2007/2008 e
2008/2009 e, per altro verso, che il legislatore dell'Unione ha considerato
l'eventualita di un'eccedenza di introiti provenienti dal contributo
temporaneo rispetto alle spese collegate al finanziamento delle misure di
ristrutturazione cui esso e destinato, prevedendo, all'art. 1, n. 3, secondo
comma, del medesimo regolamento, che gli eventuali importi residui di cui il
fondo di ristrutturazione disponga dopo aver finanziato le spese di cui
trattasi siano assegnati al FEAGA.

21      Pertanto, contrariamente a quanto suggerito dalla Agrana Zucker e dal
governo ellenico in base ad un'interpretazione teleologica delle disposizioni
del regolamento n. 320/2006, emerge chiaramente dal tenore letterale dell'art.
11 di tale regolamento e dall'economia del medesimo che il contributo
temporaneo deve essere versato dalle imprese interessate nel corso di tutte le
campagne di commercializzazione indicate e nella sua totalita, ancorche
risulti un'eccedenza di entrate per il fondo di ristrutturazione alla fine
dell'attuazione del regime temporaneo di ristrutturazione dell'industria
saccarifera istituito da tale regolamento.

22      Si deve pertanto risolvere la prima questione sottoposta affermando
che l'art. 11 del regolamento n. 320/2006 deve essere interpretato nel senso
che il contributo temporaneo dev'essere riscosso integralmente, anche
nell'eventualita in cui il fondo di ristrutturazione disponga di un'eccedenza
di entrate.

  _Sulla seconda questione_

23      La seconda questione sottoposta verte sulla validita dell'art. 11 del
regolamento n. 320/2006, cosi interpretato. Benche tale questione riguardi
formalmente solo il principio di attribuzione delle competenze, risulta
necessario, alla luce della decisione di rinvio e delle osservazioni formulate
dinanzi alla Corte, esaminare la validita dell'articolo stesso anche con
riferimento all'obbligo di motivazione, al principio di proporzionalita e al
presunto arricchimento senza causa dell'Unione.

 Sulla validita dell'art. 11 del regolamento n. 320/2006 con riferimento al
principio di attribuzione delle competenze

24      Il giudice del rinvio si chiede se l'art. 11 del regolamento n.
320/2006 sia contrario al principio d'attribuzione delle competenze laddove
consentirebbe di istituire un'imposta generale, non limitata al finanziamento
delle spese cui e destinato il contributo temporaneo.

25      La Agrana Zucker e il governo ellenico sostengono che la riscossione
di un'imposta volta a finanziare misure che si pongono al di fuori del
contesto dell'organizzazione comune del mercato dello zucchero trasformerebbe
l'imposta stessa in un'imposta di carattere generale la cui introduzione non
rientrerebbe nelle attribuzioni dell'Unione.

26      Occorre rammentare in proposito che, come emerge dal primo
'considerando' del regolamento n. 320/2006, il Consiglio dell'Unione europea
ha ritenuto necessario, per adeguare il sistema comunitario di produzione e
commercio dello zucchero ai requisiti internazionali e garantirne la futura
competitivita, avviare un profondo processo di ristrutturazione del settore in
grado di ridurre drasticamente la capacita di produzione non redditizia
esistente nella Comunita. A questo fine, esso ha istituito mediante tale
regolamento un regime temporaneo, distinto e autonomo, per la ristrutturazione
dell'industria saccarifera nella Comunita (sentenza 11 giugno 2009, Agrana
Zucker, cit., punto 34).

27      Nell'ambito di detto regime temporaneo, il regolamento n. 320/2006 ha
instaurato, come risulta al suo quinto 'considerando', un incentivo economico,
sotto forma di aiuto alla ristrutturazione, per indurre le imprese meno
produttive ad abbandonare la produzione entro quota. A questo scopo il
regolamento in parola prevede, all'art. 3, un aiuto alla ristrutturazione
erogato durante quattro campagne di commercializzazione, ossia le campagne
dalla 2006/2007 alla 2009/2010, al fine di ridurre la produzione nella misura
necessaria a riequilibrare il mercato comunitario (sentenza 11 giugno 2009,
Agrana Zucker, cit., punto 35).

28      Onde finanziare tale aiuto alla ristrutturazione nonche gli aiuti alla
diversificazione e gli aiuti transitori di cui agli artt. 6-9 del regolamento
n. 320/2006, il Consiglio, come enunciato al quarto 'considerando' del
regolamento di cui trattasi, ha introdotto un fondo di ristrutturazione
temporaneo e, in particolare, ha deciso che dette misure fossero finanziate
mediante contributi temporanei riscossi dai produttori di zucchero,
isoglucosio e sciroppo di inulina che beneficeranno in ultima analisi del
processo di ristrutturazione. Il relativo gettito e considerato un'«entrata
con destinazione specifica» ai sensi del regolamento n. 1605/2002 (sentenza 11
giugno 2009, Agrana Zucker, cit., punto 36).

29      Essendo in tal senso destinata a contribuire alla ristrutturazione
dell'industria saccarifera nella Comunita, la riscossione del contributo
temporaneo rappresenta una misura di politica agricola comune regolarmente
adottata sulla base dell'art. 37 CE (v., per analogia, sentenze 11 luglio
1989, causa 265/87, Schrader HS Kraftfutter, Racc. pag. 2237, punto 9, e 26
giugno 1990, causa C‑8/89, Zardi, Racc. pag. I‑2515, punto 9).

30      Il fatto che alla scadenza di un siffatto regime temporaneo
pluriennale di ristrutturazione compaia un'eccedenza negli introiti,
segnatamente a causa di un ricorso agli aiuti alla ristrutturazione mediante
rinuncia a quote produttive da parte dei produttori in definitiva meno
rilevante rispetto a quanto sperato, e che tale eccedenza sia assegnata al
FEAGA in applicazione dell'art. 1, n. 3, secondo comma, del regolamento n.
320/2006, non mette in discussione la competenza del legislatore europeo ad
adottare tale misura e non fa venir meno il carattere di misura agricola della
stessa.

31      Infatti, per un verso, si deve rammentare che la legittimita di un
atto dell'Unione deve essere valutata in base alla situazione di fatto e di
diritto esistente al momento in cui l'atto e stato adottato (v. sentenza 7
febbraio 1979, cause riunite 15/76 e 16/76, Francia/Commissione, Racc. pag.
321, punto 7) e non puo in particolare dipendere da considerazioni
retrospettive riguardanti il suo grado di efficacia (sentenza 17 maggio 2001,
causa C‑449/98 P, IECC/Commissione, Racc. pag. I‑3875, punto 87 e
giurisprudenza ivi citata).

32      Per altro verso, occorre rilevare che l'eventuale eccedenza di cui
quest'ultimo disponga, essendo assegnata al FEAGA, di cui fa parte il fondo di
ristrutturazione, continua ad essere destinata a finanziare unicamente misure
rientranti nella politica agricola comune.

33      Ne consegue che l'art. 11 del regolamento n. 320/2006 non e contrario
al principio di attribuzione delle competenze.

 Sulla validita dell'art. 11 del regolamento n. 320/2006 con riferimento
all'obbligo di motivazione

34      La Agrana Zucker e il governo ellenico affermano in sostanza che,
secondo il preambolo del regolamento n. 320/2006, il contributo temporaneo e
istituito per finanziare le misure di ristrutturazione dell'industria
saccarifera. La motivazione di tale regolamento sarebbe pertanto erronea o
lacunosa qualora gli introiti che esso produce potessero essere destinati al
finanziamento di altre misure e perdere in tal modo il loro carattere
temporaneo.

35      Al riguardo occorre ricordare che, anche se la motivazione richiesta
dall'art. 296 TFUE deve far apparire in maniera chiara e inequivocabile l'iter
logico seguito dall'istituzione dell'Unione da cui promana l'atto controverso,
onde consentire agli interessati di conoscere le ragioni del provvedimento
adottato e alla Corte di esercitare il proprio controllo, tuttavia non si
richiede che la motivazione contenga tutti gli elementi di fatto e di diritto
pertinenti. L'adempimento dell'obbligo di motivazione va valutato con
riferimento non solo al testo dell'atto criticato, ma anche al contesto di
quest'ultimo e all'insieme delle norme giuridiche che disciplinano in concreto
la materia. Se l'atto contestato fa emergere, nelle linee essenziali, lo scopo
perseguito dall'istituzione, e superfluo esigere una motivazione specifica per
ciascuna delle scelte tecniche da essa operate (v. segnatamente sentenza 12
luglio 2005, cause riunite C‑154/04 e C‑155/04, Alliance for Natural Health e
a., Racc. pag. I‑6451, punti 133 e 134).

36      Nella fattispecie, l'obiettivo del regime temporaneo di
ristrutturazione dell'industria saccarifera istituito dal regolamento n.
320/2006 e gli strumenti attuati per raggiungere tale obiettivo, vale a dire
l'instaurazione di un incentivo economico all'abbandono di quote e il
finanziamento delle misure di ristrutturazione mediante la riscossione del
contributo temporaneo, sono in particolare oggetto, nel preambolo del
regolamento n. 320/2006, della motivazione richiamata ai punti 26‑28 di questa
sentenza.

37      Per quanto riguarda le modalita finanziarie di tale regime, il secondo
'considerando' del regolamento n. 320/2006 spiega che occorrerebbe creare un
fondo di ristrutturazione temporaneo per finanziare le misure di
ristrutturazione dell'industria saccarifera comunitaria e che, per motivi di
sana gestione finanziaria, questo fondo dovrebbe essere integrato nel Fondo
europeo agricolo di orientamento e garanzia, sezione «Garanzia», e, dal 1º
gennaio 2007, nel FEAGA, istituito con il regolamento n. 1290/2005.

38      È certo vero che tale secondo 'considerando' non espone le ragioni per
le quali, come previsto dall'art. 1, n. 3, secondo comma, del regolamento n.
320/2006, gli importi residui di cui il fondo di ristrutturazione disponga
dopo aver finanziato le spese debbano essere assegnati al FEAGA. Si deve
tuttavia rilevare, anzitutto, che esso precisa che per motivi di sana gestione
finanziaria tale fondo fa parte del FEAGA, che e stato istituito per garantire
il finanziamento delle varie misure della politica agricola comune, tra cui
quelle riconducibili all'organizzazione comune del mercato dello zucchero. Si
deve poi rilevare che, sul piano finanziario, il regolamento mira
essenzialmente a garantire la copertura di tutte le spese di ristrutturazione
di cui esso prevede la realizzazione effettiva, nella prospettiva di ridurre
la capacita di produzione non redditizia esortando i produttori ad abbandonare
la loro produzione entro quota. Alla data rilevante per valutare la
legittimita di tale atto, vale a dire, come rammentato al punto 31 della
presente sentenza, alla data della sua adozione, era quindi ipotizzabile solo
l'esistenza di un'eventuale residua eccedenza del fondo di ristrutturazione
dopo la realizzazione di tali spese. Si deve pertanto rilevare che la
decisione di assegnare tale eccedenza al FEAGA, di cui fa parte il fondo di
ristrutturazione, e derivata unicamente da una scelta tecnica per la quale non
puo richiedersi una motivazione specifica.

39      Risulta da quanto precede che l'art. 11 del regolamento n. 320/2006
non e inficiato da alcuna irregolarita sotto il profilo dell'obbligo di
motivazione.

 Sulla validita dell'art. 11 del regolamento n. 320/2006 con riferimento al
principio di proporzionalita

40      La Agrana Zucker sostiene che l'art. 11 del regolamento n. 320/2006
sia contrario al principio di proporzionalita nel caso in cui il prodotto
della seconda rata del contributo temporaneo per la campagna di
commercializzazione 2008/2009 non abbia alcuna destinazione e possa essere
destinato al finanziamento di spese che intervengono al di fuori del quadro
dell'organizzazione del mercato dello zucchero. Risulterebbe infatti dal
quarto 'considerando' di tale regolamento che lo scopo del contributo
temporaneo e di imporre ai produttori di sostenere il costo delle misure di
ristrutturazione secondo il principio dell'autofinanziamento. Dal momento che
tale seconda rata non e, a suo avviso, necessaria al finanziamento di tali
misure, la sua riscossione, che andrebbe a generare una considerevole
eccedenza, sarebbe manifestamente inadeguata al raggiungimento degli scopi
perseguiti. Ne risulterebbe inoltre un onere sproporzionato per le imprese
europee produttrici di zucchero.

41      Ad avviso del governo ellenico la riscossione del contributo
temporaneo viola il principio di proporzionalita se e manifestamente inidonea
al raggiungimento degli obiettivi perseguiti, il che si verificherebbe se
esistesse una eccedenza di introiti rispetto alle spese legate alle misure di
ristrutturazione. Il trasferimento di tale eccedenza al FEAGA rappresenterebbe
una grave violazione di tale principio, trattandosi a suo avviso di una misura
che grava in maniera sproporzionata sui produttori e che e finalizzata al
perseguimento di obiettivi estranei alla ristrutturazione dell'industria
saccarifera.

42      A tale riguardo occorre rammentare che il principio di
proporzionalita, che fa parte dei principi generali del diritto dell'Unione,
richiede che gli atti delle istituzioni dell'Unione non superino i limiti di
quanto idoneo e necessario al conseguimento degli scopi legittimi perseguiti
dalla normativa di cui trattasi, fermo restando che, qualora sia possibile una
scelta fra piu misure appropriate, si deve ricorrere alla meno restrittiva e
che gli inconvenienti causati non devono essere sproporzionati rispetto agli
scopi perseguiti (sentenza 11 giugno 2009, Agrana Zucker, cit., punto 31 e
giurisprudenza citata).

43      Per quanto riguarda il controllo giurisdizionale delle condizioni di
attuazione di un siffatto principio, considerato l'ampio potere discrezionale
di cui dispone il legislatore dell'Unione in materia di politica agricola
comune, solo il carattere manifestamente inidoneo di un provvedimento adottato
in tale ambito, in relazione allo scopo che l'istituzione competente intende
perseguire, puo inficiare la legittimita di tale provvedimento (sentenza 11
giugno 2009, Agrana Zucker, cit., punto 32 e giurisprudenza citata).

44      In tal senso, si tratta non di sapere se il provvedimento adottato dal
legislatore fosse il solo o il migliore possibile, ma se esso fosse
manifestamente inidoneo (sentenza 11 giugno 2009, Agrana Zucker, cit., punto
33 e giurisprudenza citata).

45      Si deve inoltre ricordare, come chiarito al punto 31 di questa
sentenza, che la legittimita di un atto dell'Unione deve essere valutata sulla
base degli elementi di fatto e di diritto esistenti alla data in cui l'atto e
stato adottato e non puo, in particolare, dipendere da valutazioni
retrospettive riguardanti i suoi risultati. Quando il legislatore dell'Unione
deve valutare, nell'emanare una normativa, i suoi effetti futuri e questi non
possono essere previsti con certezza, la sua valutazione puo essere oggetto di
censura solo qualora appaia manifestamente erronea alla luce degli elementi di
cui disponeva al momento dell'adozione della normativa stessa (sentenze 21
febbraio 1990, cause riunite C‑267/88‑C‑285/88, Wuidart e a., Racc. pag.
I‑435, punto 14; 5 ottobre 1994, cause riunite C‑300/93 e C‑362/93, causa
C‑133/93, Crispoltoni e a., Racc. pag. I‑4863, punto 43, nonche 12 luglio
2001, causa C‑189/01, Jippes e a., Racc. pag. I‑5689, punto 84).

46      Nella fattispecie, emerge da quanto rammentato ai punti 26‑28 di
questa sentenza che il contributo temporaneo previsto all'art. 11 del
regolamento n. 320/2006 e finalizzato al finanziamento, da parte dei
produttori, del regime temporaneo di ristrutturazione dell'industria
saccarifera nell'ambito dell'Unione, il che implica un equilibrio finanziario
tra spese sostenute ed introiti percepiti nel corso delle quattro campagne di
commercializzazione prese in considerazione (v. sentenza 11 giugno 2009,
Agrana Zucker, cit., punto 37).

47      A tal fine, gli introiti necessari al finanziamento degli aiuti alla
ristrutturazione versati alle imprese che decidono di rinunciare, nel corso di
una di tali campagne, alla loro quota, sono stati stabiliti sulla base di una
valutazione previsionale delle spese connesse a tali aiuti, effettuata,
secondo il Consiglio e la Commissione europea, in funzione segnatamente di un
obiettivo quantitativo di soppressione di zucchero entro quota. L'effettiva
attuazione di tali spese dipendeva, tuttavia, dalle scelte operate dalle
imprese, poiche il regolamento n. 320/2006 si limitava ad instaurare un
incentivo economico all'abbandono di quote.

48      Di conseguenza, deve rilevarsi che il contributo temporaneo e stato
stabilito in funzione degli effetti futuri del regime di ristrutturazione
istituito da tale regolamento, senza che tali effetti potessero essere
previsti con esattezza.

49      Orbene, per quanto riguarda tali effetti, e pacifico che, come
rilevato al primo 'considerando' del regolamento n. 1261/2007, l'abbandono di
quote non ha raggiunto il livello inizialmente previsto e che, di conseguenza,
nonostante le misure introdotte dal regolamento stesso per migliorare il
funzionamento del regime di ristrutturazione, allo scopo di liberare un volume
di quote maggiore, il fondo di ristrutturazione beneficia di un'eccedenza di
introiti imprevista.

50      Tuttavia, non emerge dal fascicolo che la valutazione delle spese e
delle entrate necessarie per sostenerle fosse manifestamente erronea alla luce
degli elementi di cui disponeva il legislatore comunitario al momento
dell'adozione del regolamento n. 320/2006, in quanto l'entita dell'eccedenza
non e un elemento sufficiente a dimostrare l'esistenza di un errore siffatto.

51      Non risulta quindi che la fissazione del contributo temporaneo fosse
manifestamente inidonea all'ottenimento dell'obiettivo perseguito. Di
conseguenza, l'art. 11 del regolamento n. 320/2006 e la riscossione del
contributo temporaneo in applicazione del medesimo non possono essere
considerati contrari al principio di proporzionalita.

 Sulla validita dell'art. 11 del regolamento n. 320/2006 con riferimento al
presunto arricchimento senza causa dell'Unione

52      Ritenendo che l'art. 11 del regolamento n. 320/2006 sia invalido in
ragione di una mancanza di competenza e di motivazione, nonche della
violazione del principio di proporzionalita, la Agrana Zucker afferma che la
riscossione della seconda rata del contributo temporaneo per la campagna
2008/2009 rappresenta per l'Unione un arricchimento senza causa e che pertanto
le imprese produttrici di zucchero sono legittimate a chiedere il rimborso di
tale seconda rata illecitamente riscossa.

53      Tuttavia, un'azione di restituzione basata sull'arricchimento senza
causa dell'Unione richiede, per poter essere accolta, la prova di un
arricchimento dell'Unione senza valido fondamento giuridico e di un
impoverimento del richiedente connesso all'arricchimento stesso [v., in tal
senso, sentenza 16 dicembre 2008, causa C‑47/07 P, Masdar (UK)/Commissione,
Racc. pag. I‑9761, punti 46 e 49).

54      Orbene, dai rilievi effettuati nella presente sentenza risulta, nella
fattispecie, che l'art. 11 del regolamento n. 320/2006 e valido con
riferimento, in particolare, ai principi di attribuzione delle competenze e di
proporzionalita e che la riscossione della seconda rata del contributo
temporaneo per la campagna 2008/2009, nonostante la comparsa di un'eccedenza
del fondo di ristrutturazione, non e pertanto priva di valido fondamento
giuridico. Pertanto, la sua riscossione non rappresenta un arricchimento senza
causa dell'Unione, che possa validamente fondare un'azione di restituzione e,
in ogni caso, non puo essere invocata al fine di apprezzare la validita del
citato art. 11, che costituisce la base giuridica di tale riscossione.

55      Alla luce di quanto sopra esposto occorre risolvere la seconda
questione nel senso che dall'esame di quest'ultima non sono emersi elementi
atti ad inficiare la validita dell'art. 11 del regolamento n. 320/2006.

  **Sulle spese**

56      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Ottava Sezione) dichiara:

1)       **L 'art. 11 del regolamento (CE) del Consiglio 20 febbraio 2006, n.
320, relativo a un regime temporaneo per la ristrutturazione dell'industria
dello zucchero nella Comunita e che modifica il regolamento (CE) n. 1290/2005
relativo al finanziamento della politica agricola comune deve essere
interpretato nel senso che il contributo temporaneo dev'essere riscosso
integralmente, anche nell'eventualita in cui il fondo di ristrutturazione
temporaneo disponga di un'eccedenza di entrate.**

2)       **Dall 'esame della seconda questione pregiudiziale non sono emersi
elementi atti ad inficiare la validita dell'art. 11 del regolamento n.
320/2006.**

Firme

* * *

* Lingua processuale: il tedesco. 


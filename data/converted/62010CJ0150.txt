

**Causa C ‑150/10**

**Bureau d 'intervention et de restitution belge**

**contro**

**Beneo-Orafti SA**

(domanda di pronuncia pregiudiziale proposta dal

Tribunal de premiere instance de Bruxelles)

«Agricoltura -- Organizzazione comune dei mercati -- Zucchero -- Natura e
portata delle quote transitorie attribuite ad un'impresa produttrice di
zucchero -- Possibilita per un'impresa che beneficia di un aiuto alla
ristrutturazione per la campagna di commercializzazione 2006/2007 di
utilizzare la quota transitoria attribuitale -- Calcolo dell'importo del
recupero e della sanzione applicabile in caso di mancato rispetto degli
impegni nell'ambito del piano di ristrutturazione -- Principio del ne bis in
idem»»

Massime della sentenza

1.         _Agricoltura -- Organizzazione comune dei mercati -- Zucchero -- Regime temporaneo per la ristrutturazione dell'industria dello zucchero -- Quote_

_[Regolamento del Consiglio n.  320/2006, art. 3, n. 1, lett. b); regolamento
della Commissione n. 493/2006, art. 9]_

2.         _Agricoltura -- Organizzazione comune dei mercati -- Zucchero -- Regime temporaneo per la ristrutturazione dell'industria dello zucchero_

_[Regolamento del Consiglio n.  320/2006, artt. 3, n. 1, lett. b), e 5, nn. 1
e 2; regolamento della Commissione n. 968/2006, art. 11, n. 1]_

3.         _Agricoltura -- Organizzazione comune dei mercati -- Zucchero -- Regime temporaneo per la ristrutturazione dell'industria dello zucchero -- Produzione fuori quota_

_(Regolamento del Consiglio n.  318/2006, art. 15; regolamento della
Commissione n. 968/2006, artt. 26, n. 1, e 27, n. 3)_

4.         _Agricoltura -- Organizzazione comune dei mercati -- Zucchero -- Regime temporaneo per la ristrutturazione dell'industria dello zucchero -- Produzione fuori quota_

_(Regolamento del Consiglio n.  320/2006, art. 3, n. 5; regolamento della
Commissione n. 968/2006, art. 26, n. 1)_

1.        L'art. 3, n. 1, lett. b), del regolamento n. 320/2006, relativo a un regime temporaneo per la ristrutturazione dell'industria dello zucchero nella Comunita e che modifica il regolamento n. 1290/2005 relativo al finanziamento della politica agricola comune, deve essere interpretato nel senso che il termine «quota» in esso contenuto include altresi le quote transitorie ai sensi dell'art. 9 del regolamento n. 493/2006, recante misure transitorie nell'ambito della riforma dell'organizzazione comune dei mercati nel settore dello zucchero e recante modifica dei regolamenti n. 1265/2001 e n. 314/2002. 

Infatti, come risulta dal decimo 'considerando' del regolamento n. 493/2006,
le quote transitorie sono state introdotte da tale regolamento allo scopo di
aumentare, nel corso della campagna di commercializzazione 2006/2007, le quote
previste dal regolamento n. 318/2006, relativo all'organizzazione comune dei
mercati nel settore dello zucchero, e piu in particolare dall'art. 7 di
quest'ultimo, poiche tali quote, al pari delle quote previste dalla normativa
precedentemente applicabile, vale a dire dal regolamento n. 1260/2001,
relativo all'organizzazione comune dei mercati nel settore dello zucchero, si
applicavano per dodici mesi e detta campagna e durata eccezionalmente quindici
mesi. In considerazione di questo obiettivo ben preciso perseguito dal
legislatore dell'Unione, consistente unicamente nell'adattare il volume delle
quote alla durata eccezionale della campagna di commercializzazione 2006/2007,
le quote transitorie non possono essere considerate come aventi natura diversa
da quelle di cui esse costituiscono il mero aumento al fine di raggiungere
detto obiettivo. Tale aumento, peraltro, e proporzionale alla proroga
eccezionale di detta campagna di commercializzazione.

(v. punti 42-43, 51, dispositivo 1)

2.        L'art. 3, n. 1, lett. b), del regolamento n. 320/2006, relativo a un regime temporaneo per la ristrutturazione dell'industria dello zucchero nella Comunita e che modifica il regolamento n. 1290/2005 relativo al finanziamento della politica agricola comune, deve essere interpretato nel senso che l'impegno di rinunciare alla quota applicabile alla produzione di zucchero, d'isoglucosio e di sciroppo di inulina attribuita ad un'impresa e che quest'ultima ha assegnato ad uno o piu dei suoi zuccherifici, diventa effettivo a decorrere dalla data in cui, tenuto conto delle informazioni che le sono comunicate o che sono pubblicate nella Gazzetta ufficiale dell'Unione europea, l'impresa che assume detto impegno e in grado di sapere, in quanto impresa normalmente diligente, che, a parere delle autorita competenti, sono soddisfatte le condizioni per ottenere l'aiuto alla ristrutturazione, fissate all'art. 5, n. 2, del medesimo regolamento. 

Infatti, come emerge da tale art. 5, n. 2, nell'esercitare la competenza, di
cui dispongono in forza dell'art. 5, n. 1, del regolamento n. 320/2006, a
decidere sulla concessione dell'aiuto alla ristrutturazione, gli Stati membri,
dopo aver accertato che le condizioni previste da questa prima disposizione
sono soddisfatte, non hanno piu alcun margine discrezionale che consenta loro
di decidere che l'aiuto non sara concesso. Ne consegue che un'impresa e in
grado di sapere che otterra l'aiuto alla ristrutturazione a partire dal
momento in cui e a conoscenza del fatto che, ad avviso delle autorita
competenti, sono soddisfatte le condizioni per ottenere tale aiuto, fissate
all'art. 5, n. 2, del regolamento n. 320/2006. Una siffatta conoscenza puo
risultare sia dalle comunicazioni fatte a tale impresa da parte di dette
autorita a seguito della presentazione da parte di quest'ultima della domanda
di aiuto alla ristrutturazione sia dalla pubblicazione effettuata dalla
Commissione nella Gazzetta ufficiale dell'Unione europea riguardante la
disponibilita delle risorse finanziarie necessarie nel fondo di
ristrutturazione. Orbene, cio considerato, pena pregiudicare l'obiettivo
perseguito dal legislatore dell'Unione nell'adottare il regolamento n.
320/2006, che e quello di ristrutturare l'industria dello zucchero ai fini di
una riduzione della capacita di produzione non redditizia nell'ambito
dell'Unione tramite l'introduzione di un aiuto destinato alle imprese meno
produttive affinche esse cessino la loro produzione entro quota e rinuncino
alle quote considerate, non si puo ritenere che l'impegno di rinunciare alla
quota divenga effettivo solamente alla data della concessione dell'aiuto alla
ristrutturazione ai sensi dell'art. 11, n. 1, del regolamento n. 968/2006,
recante modalita di applicazione del regolamento n. 320/2006. Infatti,
un'interpretazione siffatta sarebbe atta a consentire ad un'impresa che abbia
assunto l'impegno di rinunciare alla quota e sia sicura di ottenere un aiuto
alla ristrutturazione a corrispettivo di tale impegno, di produrre ancora
entro la quota cui dovrebbe rinunciare, il che contrasta direttamente con lo
scopo perseguito dalla normativa di cui trattasi.

(v. punti 57-61, dispositivo 2)

3.        Gli artt. 26, n. 1, e 27 del regolamento n. 968/2006, recante modalita di applicazione del regolamento n. 320/2006, nonche l'art. 15 del regolamento n. 318/2006, relativo all'organizzazione comune dei mercati nel settore dello zucchero, devono essere interpretati nel senso che una produzione, supponendo che quest'ultima sia contraria all'impegno di rinunciare alla quota applicabile alla produzione di zucchero, d'isoglucosio e di sciroppo di inulina attribuita ad un'impresa e che quest'ultima ha assegnato ad uno o piu dei suoi zuccherifici, puo comportare il recupero dell'aiuto, l'imposizione di una sanzione e la riscossione del prelievo di eccedenza, quali previsti rispettivamente da tali disposizioni. Quanto alla sanzione di cui all'art. 27, n. 3, del regolamento n. 968/2006, spetta al giudice nazionale valutare se, alla luce di tutte le circostanze della fattispecie, l'inadempienza possa essere qualificata come intenzionale o come risultante da negligenza grave. I principi del ne bis in idem, di proporzionalita e di non discriminazione devono essere interpretati nel senso che non ostano ad un'applicazione cumulativa di dette misure. 

Quanto, in particolare, al principio del ne bis in idem, il recupero
dell'aiuto a norma dell'art. 26, n. 1, del regolamento n. 968/2006,
costituisce la revoca di un vantaggio indebitamente ottenuto ai sensi
dell'art. 4, n. 1, del regolamento n. 2988/95, relativo alla tutela degli
interessi finanziari delle Comunita europee. Orbene, come risulta dall'art. 4,
n. 4, di detto regolamento, una siffatta misura non costituisce una sanzione,
cui puo applicarsi il principio del ne bis in idem, come conferma
espressamente il decimo 'considerando' del medesimo regolamento. Lo stesso
vale per il prelievo di eccedenza in base all'art. 15 del regolamento n.
318/2006. Infatti, dall'art. 5, n. 1, del regolamento n. 2988/95 emerge che
sanzioni amministrative possono essere irrogate se sono state commesse
irregolarita intenzionali o causate da negligenza. Un'irregolarita, da parte
sua, e definita all'art. 1, n. 2, dello stesso regolamento come, in sostanza,
violazione di una disposizione del diritto dell'Unione. Orbene, la normativa
in materia di produzione fuori quota e, in particolare, il capo 3 del
regolamento n. 318/2006 non consentono di concludere che una produzione
siffatta debba essere qualificata come irregolarita a norma dell'art. 1, n. 2,
del regolamento n. 2988/95. È certamente vero che il prelievo di eccedenza
rappresenta un incentivo economico sostanziale a non produrre in eccesso
rispetto alla quota. Tuttavia, da detta normativa non risulta che la
produzione fuori quota costituirebbe, in quanto tale, una violazione di una
disposizione del diritto dell'Unione e quindi un'irregolarita che puo
comportare, alle condizioni previste all'art. 5, n. 2, del regolamento n.
2988/95, l'irrogazione di una sanzione.

(v. punti 70-73, 81, dispositivo 3)

4.        L'art. 26, n. 1, del regolamento n. 968/2006, recante modalita di applicazione del regolamento n. 320/2006, deve essere interpretato nel senso che, supponendo che un'impresa abbia rispettato il suo impegno di smantellare parzialmente gli impianti di produzione degli zuccherifici interessati, ma non il suo impegno di rinunciare alla quota applicabile alla produzione di zucchero, d'isoglucosio e di sciroppo di inulina che le e attribuita e che essa ha assegnato ad uno o piu dei suoi zuccherifici, l'importo dell'aiuto da recuperare e pari alla parte dell'aiuto corrispondente all'impegno che non e stato rispettato. Tale parte dell'aiuto deve essere determinata sulla base degli importi fissati all'art. 3, n. 5, del regolamento n. 320/2006, relativo a un regime temporaneo per la ristrutturazione dell'industria dello zucchero nella Comunita europea e che modifica il regolamento n. 1290/2005 relativo al finanziamento della politica agricola comune. 

(v. punto 92, dispositivo 4)

  
  
  
  
  
  

SENTENZA DELLA CORTE (Quarta Sezione)

21 luglio 2011 (*)

«Agricoltura - Organizzazione comune dei mercati - Zucchero - Natura e portata
delle quote transitorie attribuite ad un'impresa produttrice di zucchero -
Possibilita per un'impresa che beneficia di un aiuto alla ristrutturazione per
la campagna di commercializzazione 2006/2007 di utilizzare la quota
transitoria attribuitale - Calcolo dell'importo del recupero e della sanzione
applicabile in caso di mancato rispetto degli impegni nell'ambito del piano di
ristrutturazione - Principio del ne bis in idem»

Nel procedimento C‑150/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal tribunal de premiere instance di Bruxelles
(Belgio), con decisione 5 marzo 2010, pervenuta in cancelleria il 29 marzo
2010, nella causa

**Bureau d 'intervention et de restitution belge**

contro

**Beneo-Orafti SA,**

LA CORTE (Quarta Sezione),

composta dal sig. J.-C. Bonichot, presidente di sezione, dal sig. K.
Schiemann, dalle sig.re C. Toader, A. Prechal (relatore) e dal sig. E.
Jarašiūnas, giudici,

avvocato generale: sig. Y. Bot

cancelliere: sig. B. Fulop, amministratore

vista la fase scritta del procedimento e in seguito all'udienza del 19 gennaio
2011,

considerate le osservazioni presentate:

-        per la Beneo-Orafti SA, dall'avv. D. De Keuster, advocaat, e dall'avv. C. Pitschas, Rechtsanwalt;

-        per il governo belga, dal sig. J.-C. Halleux, in qualita di agente, assistito dagli avv.ti E. Gregoire e J. Mariani, avocats;

-        per la Commissione europea, dai sigg. A. Bouquet e P. Rossi, in qualita di agenti,

sentite le conclusioni dell'avvocato generale, presentate all'udienza del 17
marzo 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 2, punto 6, e 3 del regolamento (CE) del Consiglio 20 febbraio
2006, n. 320, relativo a un regime temporaneo per la ristrutturazione
dell'industria dello zucchero nella Comunita e che modifica il regolamento
(CE) n. 1290/2005 relativo al finanziamento della politica agricola comune (GU
L 58, pag. 42), dell'art. 9 del regolamento (CE) della Commissione 27 marzo
2006, n. 493, recante misure transitorie nell'ambito della riforma
dell'organizzazione comune dei mercati nel settore dello zucchero e recante
modifica dei regolamenti (CE) n. 1265/2001 e (CE) n. 314/2002 (GU L 89, pag.
11), dell'art. 4 del regolamento (CE) della Commissione 29 giugno 2006, n.
967, recante modalita d'applicazione del regolamento (CE) n. 318/2006 del
Consiglio riguardo la produzione fuori quota nel settore dello zucchero (GU L
176, pag. 22), degli artt. 26 e 27 del regolamento (CE) della Commissione 27
giugno 2006, n. 968, recante modalita di applicazione del regolamento n.
320/2006 (GU L 176, pag. 32), nonche dei principi del ne bis in idem, di
proporzionalita e di non discriminazione.

2        Tale domanda e stata presentata nell'ambito di due controversie tra
il Bureau d'intervention et de restitution belge (in prosieguo: il «BIRB») e
la Beneo-Orafti SA (in prosieguo: la «Beneo-Orafti»), in merito al rimborso di
un aiuto alla ristrutturazione, da un lato, e al pagamento di un prelievo
sulla produzione di zucchero fuori quota, dall'altro.

  **Contesto normativo**

  _L 'organizzazione comune dei mercati nel settore dello zucchero_

3        L'art. 1 del regolamento (CE) del Consiglio 20 febbraio 2006, n. 318,
relativo all'organizzazione comune dei mercati nel settore dello zucchero (GU
L 58, pag. 1), recante il titolo «Campo d'applicazione», al n. 2, stabilisce
quanto segue:

«La campagna di commercializzazione dei prodotti [oggetto dell'organizzazione
comune dei mercati nel settore dello zucchero] inizia il 1° ottobre e termina
il 30 settembre dell'anno successivo.

Tuttavia, la campagna di commercializzazione 2006/2007 inizia il 1° luglio
2006 e termina il 30 settembre 2007».

4        L'art. 7 di tale regolamento, intitolato «Ripartizione delle quote»,
cosi dispone:

«1.      Le quote di produzione di zucchero, isoglucosio e sciroppo di inulina
sono fissate a livello nazionale e regionale nell'allegato III.  

2.      Gli Stati membri assegnano una quota ad ogni impresa produttrice di zucchero, isoglucosio o sciroppo di inulina stabilita sul loro territorio e accreditata a norma dell'articolo 17. 

(…)».

5        Il capo 3 di detto regolamento, recante il titolo «Produzione fuori
quota», contiene gli artt. 12‑15 del medesimo regolamento.

6        Ai sensi dell'art. 12 del regolamento n. 318/2006, intitolato «Campo
d'applicazione»:

«Lo zucchero, l'isoglucosio o lo sciroppo di inulina prodotto nel corso di una
data campagna di commercializzazione in eccesso rispetto alla quota di cui
all'articolo 7:

a)      puo essere utilizzato per la trasformazione di alcuni prodotti
indicati all'articolo 13,

b)      puo essere riportato alla quota di produzione della campagna di
commercializzazione successiva, a norma dell'articolo 14,

c)      puo essere utilizzato ai fini del regime speciale di
approvvigionamento delle regioni ultraperiferiche (…),

oppure

d)      puo essere esportato, entro i limiti quantitativi fissati secondo la
procedura di cui all'articolo 39, paragrafo 2, nel rispetto degli impegni
assunti nel quadro di accordi conclusi a norma dell'articolo 300 del trattato.

Gli altri quantitativi prodotti in eccesso sono soggetti al prelievo di
eccedenza di cui all'articolo 15».

7        L'art. 15 del regolamento n. 318/2006, recante il titolo «Prelievo di
eccedenza», prevede quanto segue:

«1.      I seguenti quantitativi sono soggetti ad un prelievo di eccedenza:

a)      lo zucchero eccedente, l'isoglucosio eccedente e lo sciroppo di
inulina eccedente prodotti in qualsiasi campagna di commercializzazione,
esclusi i quantitativi riportati alla campagna di commercializzazione
successiva (…) e i quantitativi di cui all'articolo 12, lettere c) e d);

(…)

2.      Il prelievo di eccedenza e fissato (…) ad un livello sufficientemente elevato per evitare l'accumulo dei quantitativi di cui al paragrafo 1. 

(…)».

8        Il decimo 'considerando' del regolamento n. 493/2006 enuncia quanto
segue:

«L'articolo 1, paragrafo 2, del regolamento (…) n. 318/2006 stabilisce che la
campagna di commercializzazione inizia il 1° ottobre e termina il 30 settembre
dell'anno successivo. Tuttavia, la campagna di commercializzazione 2005/2006
fissata dal regolamento (CE) [del Consiglio 19 giugno 2001, n. 1260, relativo
all'organizzazione comune dei mercati nel settore dello zucchero (GU L 178,
pag. 1)] termina il 30 giugno 2006. Per questo motivo, la durata fissata per
la campagna di commercializzazione 2006/2007 va dal 1° luglio 2006 al 30
settembre 2007 e abbraccia pertanto 15 mesi. Per tale campagna, e necessario
prevedere un aumento delle quote e dei fabbisogni tradizionali di
raffinazione, che in precedenza corrispondevano ad un periodo di dodici mesi e
che dopo questa campagna s'applicheranno nuovamente per dodici mesi, tenendo
conto dei tre mesi supplementari, in modo da garantire un'attribuzione
corrispondente a quella delle campagne precedenti e successive. È necessario
che queste quote transitorie coprano la produzione di zucchero dell'inizio
della campagna 2006/2007 ottenuta da barbabietole seminate anteriormente al 1°
gennaio 2006».

9        L'art. 9 del regolamento n. 493/2006, intitolato «Quote transitorie»,
ai nn. 3 e 4, dispone quanto segue:

«3.      Per la campagna di commercializzazione 2006/2007, e attribuita agli
Stati membri una quota transitoria di sciroppo di inulina pari a 80 180
tonnellate di materia secca, espresse in equivalente zucchero
bianco/isoglucosio, ripartita come indicato nell'allegato II, parte C.

4.      Le quote transitorie previste ai paragrafi 1, 2 e 3:

a)      non sono soggette al pagamento del contributo temporaneo per la
ristrutturazione di cui all'articolo 11, paragrafo 2, del regolamento (…) n.
320/2006;

b)      non possono beneficiare del pagamento degli aiuti previsti dal
regolamento (…) n. 320/2006».

10      L'art. 3 del regolamento n. 967/2006, recante il titolo «Importo», al
n. 1, stabilisce quanto segue:

«Il prelievo di cui all'articolo 15 del regolamento (…) n. 318/2006 e fissato
a 500 EUR per tonnellata».

11      L'art. 4 del regolamento n. 967/2006, intitolato «Eccedenza soggetta a
prelievo», al n. 1, prevede come segue:

«Il prelievo e addebitato al fabbricante sull'eccedenza prodotta al di fuori
della propria quota di produzione per una determinata campagna di
commercializzazione.

Il prelievo non e tuttavia percepito sui quantitativi indicati al paragrafo 1
che sono stati:

a)      forniti a un trasformatore anteriormente al 30 novembre della campagna
di commercializzazione successiva per essere utilizzati nella fabbricazione
dei prodotti indicati nell'allegato;

b)      riportati a norma dell'articolo 14 del regolamento (…) n. 318/2006 e,
nel caso dello zucchero, immagazzinati dal fabbricante fino all'ultimo giorno
della campagna di commercializzazione interessata;

c)      forniti anteriormente al 31 dicembre della campagna successiva
nell'ambito del regime speciale di approvvigionamento delle regioni
ultraperiferiche (…);

d)      esportati anteriormente al 31 dicembre della campagna di
commercializzazione successiva con un titolo di esportazione;

e)      distrutti o avariati, senza aver potuto essere recuperati, in
circostanze riconosciute dall'organismo competente dello Stato membro
interessato».

  _Il regime temporaneo di ristrutturazione dell 'industria dello zucchero
nell'Unione europea_

12      Il primo e il quinto 'considerando' del regolamento n. 320/2006
enunciano quanto segue:

«(1)      L'industria comunitaria dello zucchero attraversa difficolta
strutturali, dovute alla congiuntura a livello comunitario e internazionale,
che rischiano di compromettere la competitivita e persino la redditivita
economica dell'intero settore. Questi problemi non possono essere risolti
efficacemente con i soli strumenti di gestione del mercato offerti
dall'organizzazione comune del mercato dello zucchero. Per adeguare il sistema
comunitario di produzione e commercio dello zucchero ai requisiti
internazionali e garantirne la futura competitivita, e necessario avviare un
profondo processo di ristrutturazione in grado di ridurre drasticamente la
capacita di produzione non redditizia esistente nella Comunita. A questo fine,
e come premessa all'instaurazione di una nuova, efficiente organizzazione
comune del mercato dello zucchero, occorrerebbe istituire un regime
temporaneo, distinto e autonomo, per la ristrutturazione dell'industria
saccarifera comunitaria. Questo regime comporterebbe una riduzione delle quote
tale da rispettare gli interessi legittimi dell'industria saccarifera, dei
coltivatori di barbabietola da zucchero, di canna da zucchero e di cicoria e
dei consumatori della Comunita.

(…)

(5)      Sarebbe necessario introdurre un incentivo economico sostanziale
sotto forma di congruo aiuto alla ristrutturazione, per indurre le imprese
meno produttive ad abbandonare la produzione entro quota. A questo scopo
occorrerebbe istituire un aiuto alla ristrutturazione che costituisca un
incentivo a cessare la produzione di zucchero entro quota e a rinunciare alle
quote corrispondenti e che consenta nel contempo di tenere in debito conto gli
impegni sociali ed ambientali connessi all'abbandono della produzione. L'aiuto
dovrebbe essere erogato durante quattro campagne di commercializzazione al
fine di ridurre la produzione nella misura necessaria a riequilibrare il
mercato comunitario».

13      Ai termini dell'art. 2 di tale regolamento, rubricato «Definizioni»:

«Ai fini del presente regolamento si intende per:

(...)

6)      "quota": qualsiasi quota per la produzione di zucchero, isoglucosio e
sciroppo di inulina assegnata a un'impresa conformemente all'articolo 7,
paragrafo 2, all'articolo 8, paragrafo 1, all'articolo 9, paragrafi 1 e 2 e
all'articolo 11 del regolamento (…) n. 318/2006 (...)».

14      Il regolamento n. 320/2006, all'art. 3, intitolato «Aiuto alla
ristrutturazione», prevede quanto segue:

«1.      Ogni impresa produttrice di zucchero, isoglucosio o sciroppo di
inulina, alla quale sia stata assegnata una quota entro il 1° luglio 2006 puo
beneficiare di un aiuto alla ristrutturazione per tonnellata di quota
rinunciata, a condizione che in una delle campagne di commercializzazione
2006/2007, 2007/2008, 2008/2009 o 2009/2010:

(…)

b)      rinunci alla quota che ha destinato ad uno o piu dei suoi
zuccherifici, smantelli parzialmente gli impianti di produzione degli
zuccherifici interessati e non utilizzi i restanti impianti di produzione
degli zuccherifici interessati per la produzione di prodotti che rientrano
nell'organizzazione comune dei mercati nel settore dello zucchero,

o

c)      rinunci a una parte della quota che ha destinato ad uno o piu dei suoi
zuccherifici e non utilizzi gli impianti di produzione degli zuccherifici
interessati per la raffinazione di zucchero greggio.

(…)

5.      L'importo dell'aiuto alla ristrutturazione per tonnellata di quota rinunciata e:

(…)

b)      nel caso di cui al paragrafo 1, lettera b), di:

-        547,50 EUR per la campagna di commercializzazione 2006/2007,

(…)

c)      nel caso di cui al paragrafo 1, lettera c), di:

-        255,50 EUR per la campagna di commercializzazione 2006/2007,

(…)».

15      L'art. 5 di tale regolamento, recante il titolo «Decisione sull'aiuto
alla ristrutturazione e sui controlli», enuncia quanto segue:

«1.      Entro la fine del mese di febbraio precedente la campagna di
commercializzazione di cui all'articolo 3, paragrafo 2, gli Stati membri
decidono in merito alla concessione dell'aiuto alla ristrutturazione.
Tuttavia, la decisione relativa alla campagna di commercializzazione 2006/2007
e adottata entro il 30 settembre 2006.  

2.      L'aiuto alla ristrutturazione e concesso se lo Stato membro ha stabilito, previa accurata verifica, che: 

-        la domanda contiene gli elementi di cui all'articolo 4, paragrafo 2;

-        il piano di ristrutturazione contiene gli elementi di cui all'articolo 4, paragrafo 3;

-        le misure e le azioni descritte nel piano di ristrutturazione sono conformi alla pertinente legislazione comunitaria e nazionale;

e

-        le risorse finanziarie necessarie sono disponibili nel fondo di ristrutturazione, sulla base delle informazioni ricevute dalla Commissione. 

(…)».

16      L'art. 11 di detto regolamento, intitolato «Contributo temporaneo per
la ristrutturazione», stabilisce quanto segue:

«1.      Un contributo temporaneo per la ristrutturazione e versato per
campagna di commercializzazione per tonnellata di quota dalle imprese a cui e
stata assegnata una quota.

Le quote alle quali un'impresa ha rinunciato a partire da una data campagna di
commercializzazione a norma dell'articolo 3, paragrafo 1, non sono soggette al
pagamento del contributo temporaneo per la ristrutturazione ne per tale
campagna ne per le campagne successive.

2.      L'importo del contributo temporaneo per la ristrutturazione per lo zucchero e lo sciroppo di [inulina] e fissato a:

-        126,40 EUR per tonnellata di quota per la campagna di commercializzazione 2006/2007,

(…)».

17      Ai sensi dell'art. 3 del regolamento n. 968/2006, recante il titolo
«Rinuncia alla quota»:

«A decorrere dalla campagna nel corso della quale ha luogo la rinuncia alla
quota ai sensi dell'articolo 3 del regolamento (…) n. 320/2006, nessuna
produzione di zucchero, isoglucosio o sciroppo di inulina, ne lo zucchero,
l'isoglucosio o lo sciroppo di inulina ritirati o riportati dalla precedente
campagna, possono essere considerati prodotti a titolo della quota rinunciata,
per quanto riguarda gli zuccherifici interessati».

18      L'art. 11 del regolamento n. 968/2006, intitolato «Modifica del piano
di ristrutturazione», al n. 1, prevede quanto segue:

«Il richiedente realizza tutte le misure previste dal piano di
ristrutturazione approvato e adempie agli impegni contenuti nella sua domanda
di aiuto alla ristrutturazione sin dal momento della concessione dell'aiuto
stesso».

19      L'art. 26 di detto regolamento, dal titolo «Recupero», al n. 1, cosi
dispone:

«(…) se il beneficiario non adempie, in tutto o in parte, agli impegni
previsti, secondo i casi, nel piano di ristrutturazione, nel piano aziendale o
nel programma di ristrutturazione nazionale, l'aiuto erogato e recuperato
proporzionalmente all'impegno o agli impegni non rispettati, eccetto in caso
di forza maggiore».

20      Ai termini dell'art. 27 di detto regolamento, intitolato «Sanzioni»:

«1.      Se il beneficiario non adempie, in tutto o in parte, agli impegni
previsti, secondo i casi, nel piano di ristrutturazione, nel piano aziendale o
nel programma di ristrutturazione nazionale, egli deve pagare una penale pari
al 10% dell'importo che e tenuto a rimborsare a norma dell'articolo 26.

(…)

3.      Se l'inadempienza e stata commessa deliberatamente o per negligenza grave, la penale e pari al 30% dell'importo da rimborsare ai sensi dell'articolo 26». 

  _La tutela degli interessi finanziari dell 'Unione_

21      Il decimo 'considerando' del regolamento (CE, Euratom) del Consiglio
18 dicembre 1995, n. 2988, relativo alla tutela degli interessi finanziari
delle Comunita (GU L 312, pag. 1), stabilisce quanto segue:

«(…) in virtu dell'esigenza generale di equita e del principio di
proporzionalita, nonche alla luce del principio "ne bis in idem" occorre
prevedere, nel rispetto dell'"acquis" comunitario e delle disposizioni
previste dalle normative comunitarie specifiche esistenti al momento
dell'entrata in vigore del presente regolamento, adeguate disposizioni per
evitare il cumulo delle sanzioni pecuniarie comunitarie e delle sanzioni
penali nazionali irrogate per gli stessi fatti alla stessa persona».

22      L'art. 1, n. 2, di questo regolamento cosi dispone:

«Costituisce irregolarita qualsiasi violazione di una disposizione del diritto
comunitario derivante da un'azione o un'omissione di un operatore economico
che abbia o possa avere come conseguenza un pregiudizio al bilancio generale
delle Comunita o ai bilanci da queste gestite, attraverso la diminuzione o la
soppressione di entrate provenienti da risorse proprie percepite direttamente
per conto delle Comunita, ovvero una spesa indebita».

23      L'art. 4 di detto regolamento stabilisce quanto segue:

«1.      Ogni irregolarita comporta, in linea generale, la revoca del
vantaggio indebitamente ottenuto:

-        mediante l'obbligo di versare o rimborsare gli importi dovuti o indebitamente percetti;

(…)

4.      Le misure previste dal presente articolo non sono considerate sanzioni».      

24      In base all'art. 5, n. 1, del medesimo regolamento:

«Le irregolarita intenzionali o causate da negligenza possono comportare le
seguenti sanzioni amministrative:

a)      il pagamento di una sanzione amministrativa;

b)      il versamento di un importo superiore alle somme indebitamente
percette o eluse aumentato, se del caso, di interessi; (…)

c)      la privazione, totale o parziale, di un vantaggio concesso dalla
normativa comunitaria anche se l'operatore ne ha beneficiato indebitamente
soltanto in parte;

d)      l'esclusione o la revoca dell'attribuzione del vantaggio per un
periodo successivo a quello dell'irregolarita;

e)      la revoca temporanea di un'autorizzazione o di un riconoscimento
necessari per poter beneficiare di un regime di aiuti comunitari;

f)      la perdita di una garanzia o cauzione costituita ai fini
dell'osservanza delle condizioni previste da una normativa o la ricostituzione
dell'importo di una garanzia indebitamente liberata;

g)      altre sanzioni, di carattere esclusivamente economico, aventi natura e
portata equivalenti, contemplate dalle normative settoriali adottate dal
Consiglio in funzione delle necessita proprie del settore di cui trattasi e
nel rispetto delle competenze di esecuzione conferite alla Commissione dal
Consiglio».

  **Cause principali e questioni pregiudiziali**

25      Dalla decisione di rinvio risulta che, nel mese di luglio 2006, la
Beneo-Orafti ha ottenuto dalle autorita belghe competenti, per la campagna
2006/2007, una quota di base periodica di 131 330 tonnellate e una quota
transitoria di 32 833 tonnellate di sciroppo di inulina.

26      Il 27 luglio 2006 la Beneo-Orafti ha presentato una domanda di aiuto
alla ristrutturazione dinanzi alle autorita belghe competenti. Il 18 agosto
2006 queste autorita hanno risposto che la domanda era considerata completa e
il 18 settembre 2006 hanno informato la Beneo-Orafti della ricevibilita della
sua domanda e ne hanno dato comunicazione alla Commissione.

27      Nel mese di novembre 2006, le autorita belghe competenti hanno
informato la Beneo-Orafti della loro impossibilita a fornire una valutazione
giuridica incontestabile in merito alla compatibilita dell'intento di
quest'ultima di utilizzare la sua quota transitoria con le condizioni per
ottenere l'aiuto alla ristrutturazione richiesta. Esse hanno proposto di
attivarsi presso la Commissione al fine di chiarire tale questione o di
assistere la Beneo-Orafti in tale ambito.

28      Tra il 21 novembre 2006 e il 13 dicembre 2006, la Beneo-Orafti ha
prodotto 27 756,986 tonnellate di sciroppo di inulina.

29      Il 18 gennaio 2007, le autorita belghe competenti hanno informato la
Beneo-Orafti che le era stato concesso un aiuto di EUR 59 679 771,50.

30      Interrogata dalle autorita belghe competenti, la Commissione, con
lettera 20 marzo 2007, ha risposto che le quote transitorie rappresentavano
solo un'estensione delle quote di base periodiche. A suo avviso, un'impresa
che ha rinunciato alla propria quota di base regolare nell'ambito del regime
di ristrutturazione non puo continuare a produrre unicamente in funzione della
quota transitoria.

31      Il 3 aprile 2007, le autorita belghe competenti hanno risposto, nello
stesso senso della lettera della Commissione 20 marzo 2007, a questioni loro
poste dal BIRB il 19 febbraio 2007.

32      Il 9 luglio 2007 il BIRB ha inviato alla Beneo-Orafti una lettera che
ribadiva la posizione della Commissione e che indicava che la Beneo-Orafti era
debitrice di un prelievo sulla produzione di zucchero fuori quota pari a EUR
13 878 493 (27 756,986 tonnellate x EUR 500 per tonnellata), fatta salva la
possibilita per l'impresa di dimostrare di avere effettivamente rispettato i
suoi obblighi.

33      Con lettera raccomandata 13 agosto 2007, il BIRB ha intimato alla
Beneo-Orafti di rimborsargli la somma di EUR 12 613 468,36, corrispondente
all'aiuto percepito rapportato alla quantita prodotta nell'ambito della quota
transitoria, nonche la somma di EUR 3 784 040,51, corrispondente ad una
sanzione del 30% dell'importo dovuto in applicazione degli artt. 26 e 27, n.
3, del regolamento n. 968/2006, ovvero un totale pari a EUR 16 397 508,87.

34      La Beneo-Orafti ha chiesto altresi lo svincolo parziale della garanzia
bancaria, il quale e stato negato dal BIRB.

35      Con citazioni datate 21 marzo e 25 luglio 2008, il BIRB ha adito il
giudice del rinvio al fine di ottenere il pagamento da parte della Beneo-
Orafti dei summenzionati importi pari a EUR 16 397 508,87 e a EUR 13 878 493\.

36      Ritenendo che la soluzione delle controversie per le quali e stato
adito dipenda dall'interpretazione del diritto dell'Unione, il tribunal de
premiere instance di Bruxelles ha deciso di sospendere i procedimenti e di
sottoporre alla Corte le seguenti questioni pregiudiziali:

«1)      Se le quote transitorie assegnate a un'impresa produttrice di
zucchero in base all'art. 9 del [regolamento n. 493/2006] siano esentate dal
regime temporaneo di ristrutturazione istituito dal [regolamento n. 320/2006]
e dal [regolamento n. 968/2006], dato che tali quote:

a)      non sono soggette al contributo temporaneo a titolo di
ristrutturazione;

b)      non beneficiano dell'aiuto alla ristrutturazione e

c)      non costituiscono quote ai sensi del [regolamento n. 320/2006], quali
definite all'art. 2, punto 6, del medesimo regolamento.

2)      Anche in caso di soluzione in senso negativo della questione
precedente, se le quote transitorie siano quote a parte intera, a prescindere
dalle quote di base regolari, dato che:

a)      le quote transitorie vengono assegnate sul fondamento dell'art. 9 del
[regolamento n. 493/2006], e non su quello dell'art. 7 del [regolamento n.
318/2006];

b)      i criteri di assegnazione delle quote transitorie sono diversi dai
criteri di assegnazione delle quote di base regolari e

c)      le quote transitorie sono misure transitorie destinate a facilitare la
transizione dal precedente regime del mercato dello zucchero al nuovo regime
del mercato comunitario dello zucchero e, pertanto, si applicano, in linea di
principio, solo nel corso della campagna di commercializzazione 2006/2007.

3)      In caso di soluzione affermativa di una delle due questioni precedenti
(o di entrambe), se un'impresa produttrice di zucchero che ha chiesto l'aiuto
alla ristrutturazione per la campagna 2006/2007 conformemente all'art. 3 del
[regolamento n. 320/2006] possa beneficiare di una quota transitoria
attribuita per la campagna di commercializzazione 2006/2007 conformemente
all'art. 9 del [regolamento n. 493/2006].

4)      In caso di soluzione in senso negativo della questione precedente, se
la sanzione applicata possa consistere nel recupero della parte dell'aiuto
alla ristrutturazione concessa e nel recupero della quota transitoria.

Come si debbano calcolare l'importo del recupero ai sensi dell'art. 26, n. 1,
del [regolamento n. 968/2006] e la sanzione di cui all'art. 27 [di questo
regolamento], nel caso in cui un'impresa produttrice di zucchero abbia
percepito un aiuto alla ristrutturazione (a titolo della campagna di
commercializzazione 2006/2007) e abbia utilizzato la sua quota transitoria
(per la quale non e stato concesso alcun aiuto alla ristrutturazione).

Se nel calcolo del suddetto importo e della suddetta sanzione si debba tenere
conto in tutto o in parte dei seguenti elementi:

a)      i costi sostenuti dall'impresa produttrice di zucchero in questione
per lo smantellamento degli impianti di produzione;

b)      le perdite subite dall'impresa produttrice di zucchero in questione a
seguito della rinuncia alla propria quota di base regolare;

c)      il fatto che la quota transitoria e una misura speciale e transitoria
che autorizza la produzione soltanto per la campagna di commercializzazione
2006/2007, ma non si applica alle altre campagne di commercializzazione
(tranne nel caso della quota transitoria di zucchero) e

d)      se il calcolo di un importo di recupero che non tiene conto degli
elementi summenzionati nei precedenti punti a)-c) costituisca una violazione
del principio di proporzionalita.

5)      Nonostante le questioni precedenti, quando divengano effettivi, ovvero
vincolanti per il richiedente, gli impegni assunti sul fondamento di un piano
di ristrutturazione:

a)      all'inizio della campagna di commercializzazione per la quale il
richiedente ha presentato domanda di aiuto alla ristrutturazione;

b)      all'atto della presentazione della domanda alla competente autorita
nazionale;

c)      quando la competente autorita nazionale comunica che la domanda e
considerata completa;

d)      quando la competente autorita nazionale comunica che la domanda e
considerata ricevibile per un aiuto alla ristrutturazione;

e)      quando la competente autorita nazionale comunica la propria decisione
di concedere un aiuto alla ristrutturazione.

6)      In caso di soluzione in senso affermativo del[la prima o della seconda
questione] (o di entrambe), se un'impresa produttrice di zucchero cui e stata
assegnata una quota transitoria per la campagna di commercializzazione
2006/2007 possa utilizzare tale quota nel corso della campagna di
commercializzazione anche nel caso in cui a detta impresa sia stato concesso
un aiuto alla ristrutturazione rapportato alla sua quota di base regolare, a
partire dalla campagna di commercializzazione 2006/2007.

7)      In caso di soluzione in senso negativo della [prima, seconda e sesta]
questione (…), se una competente autorita nazionale di uno Stato membro, in
caso di inosservanza degli impegni assunti nell'ambito del piano di
ristrutturazione, possa cumulare il recupero dell'aiuto alla ristrutturazione
e la sanzione ai sensi degli artt. 26 e 27 del [regolamento n. 968/2006] con
l'imposizione di un prelievo sulle eccedenze ai sensi dell'art. 4 del
[regolamento n. 967/2006], oppure se tale cumulo di sanzioni leda i principi
del ne bis in idem, di proporzionalita e di non discriminazione».

  **Sulle questioni pregiudiziali**

37      In via preliminare occorre rilevare che, come risulta dal fascicolo
sottoposto alla Corte, la concessione alla Beneo-Orafti dell'aiuto alla
ristrutturazione e avvenuta in forza dell'art. 3, n. 1, lett. b), del
regolamento n. 320/2006.

  _Sulla prima, sulla seconda, sulla terza e sulla sesta questione_

38      Con la sua prima, seconda, terza e sesta questione, che occorre
trattare congiuntamente, il giudice del rinvio chiede, in sostanza, se l'art.
3, n. 1, lett. b), del regolamento n. 320/2006 debba essere interpretato nel
senso che il termine «quota» ivi previsto include altresi le quote transitorie
ai sensi dell'art. 9 del regolamento n. 493/2006.

39      La Beneo-Orafti propone di rispondere negativamente a detta questione
in tal modo riformulata. A suo parere, l'impegno assunto da un'impresa di
rinunciare alla quota applicabile alla produzione di zucchero, d'isoglucosio e
di sciroppo di inulina che le e attribuita e che tale impresa ha assegnato ad
uno o piu dei suoi zuccherifici, previsto dall'art. 3, n. 1, lett. b), del
regolamento n. 320/2006 (in prosieguo: l'«impegno di rinunciare alla quota»),
verte unicamente sulle quote attribuite in base all'art. 7 del regolamento n.
318/2006, ad esclusione delle quote transitorie assegnate ai sensi dell'art. 9
del regolamento n. 493/2006. Il governo belga e la Commissione, dal canto
loro, propongono di risolvere tale questione in senso affermativo.

40      In proposito, si deve rilevare che il termine «quota», contenuto
nell'art. 3, n. 1, lett. b), del regolamento n. 320/2006, e definito nell'art.
2, punto 6, del medesimo regolamento. Come giustamente osservato dalla Beneo-
Orafti, quest'ultima disposizione contiene, nella sua formulazione, un
riferimento unicamente a quote attribuite in forza di varie disposizioni del
regolamento n. 318/2006 e non alle quote transitorie ai sensi dell'art. 9 del
regolamento n. 493/2006.

41      Tuttavia, secondo una costante giurisprudenza, ai fini
dell'interpretazione di una norma di diritto dell'Unione, si deve tener conto
non soltanto della lettera della stessa, ma anche del suo contesto e degli
scopi perseguiti dalla normativa di cui essa fa parte (v., segnatamente,
sentenza 22 dicembre 2010, causa C‑116/10, Feltgen e Bacino Charter Company,
Racc. pag. I‑14187, punto 12).

42      Come risulta dal decimo 'considerando' del regolamento n. 493/2006, le
quote transitorie sono state introdotte allo scopo di aumentare, nel corso
della campagna di commercializzazione 2006/2007, le quote previste dal
regolamento n. 318/2006, e piu in particolare dall'art. 7 di quest'ultimo,
poiche tali quote, al pari delle quote previste dalla normativa
precedentemente applicabile, vale a dire dal regolamento n. 1260/2001, si
applicavano per dodici mesi e detta campagna e durata eccezionalmente quindici
mesi.

43      In considerazione di questo obiettivo ben preciso perseguito dal
legislatore dell'Unione, consistente unicamente nell'adattare il volume delle
quote alla durata eccezionale della campagna di commercializzazione 2006/2007,
le quote transitorie non possono essere considerate come aventi natura diversa
da quelle di cui esse costituiscono il mero aumento al fine di raggiungere
detto obiettivo. Come rilevato dall'avvocato generale al paragrafo 62 delle
sue conclusioni, tale aumento, peraltro, e proporzionale alla proroga
eccezionale di detta campagna di commercializzazione.

44      Cio considerato, sebbene l'art. 2, punto 6, del regolamento n.
320/2006 non menzioni espressamente le quote transitorie, cosa che, peraltro,
non era possibile, poiche il regolamento n. 493/2006 che introduce queste
quote e successivo al regolamento n. 320/2006, occorre interpretare il termine
«quota», di cui all'art. 3, n. 1, lett. b), di quest'ultimo regolamento, nel
senso che esso include altresi le quote transitorie.

45      Detta interpretazione trova conferma nell'obiettivo perseguito dal
legislatore dell'Unione adottando il regolamento n. 320/2006. Come emerge in
particolare dal primo e dal quinto 'considerando' di questo regolamento, tale
obiettivo consiste nel ristrutturare l'industria dello zucchero ai fini di una
riduzione della capacita di produzione non redditizia nell'ambito dell'Unione
tramite l'introduzione di un incentivo economico, nella forma di un aiuto alla
ristrutturazione, destinato alle imprese meno produttive, affinche esse
cessino la loro produzione di zucchero entro quota e rinuncino alle quote
considerate (v., in tal senso, sentenza 11 giugno 2009, causa C‑33/08, Agrana
Zucker, Racc. pag. I‑5035, punto 22).

46      Orbene, come rilevato dall'avvocato generale al paragrafo 73 delle sue
conclusioni, detto obiettivo sarebbe disatteso se si consentisse ad
un'impresa, beneficiaria di detto aiuto e, di conseguenza, obbligata a
rinunciare alle sue quote e a smantellare i corrispondenti impianti di
produzione, di utilizzare ancora i medesimi impianti fino al termine della
campagna di commercializzazione per l'utilizzo della sua quota transitoria.

47      L'interpretazione secondo cui il termine «quota», di cui all'art. 3,
n. 1, lett. b), del regolamento n. 320/2006, include altresi le quote
transitorie non e inficiata dalla circostanza che, come fa valere la Beneo-
Orafti, le quote transitorie sono attribuite tramite un atto giuridico che e
distinto da quello con cui sono assegnate le quote ai sensi dell'art. 7 del
regolamento n. 318/2006 e che le prime non sono attribuite su una base storica
come le seconde.

48      Infatti, non sembra che dette circostanze, in quanto tali, possano
modificare la natura delle quote transitorie, quale risulta dall'obiettivo,
richiamato al punto 42 della presente sentenza, perseguito dal legislatore
dell'Unione introducendo queste quote.

49      La stessa interpretazione non e nemmeno rimessa in discussione dal
fatto, sottolineato dalla Beneo-Orafti, che, in forza dell'art. 9, n. 4, del
regolamento n. 493/2006, le quote transitorie non sono soggette al pagamento
dell'importo temporaneo destinato alla ristrutturazione, previsto dall'art.
11, n. 2, del regolamento n. 320/2006, e non possono beneficiare del pagamento
degli aiuti contemplati dal medesimo regolamento.

50      Infatti, la circostanza che il legislatore dell'Unione abbia
espressamente previsto che le quote transitorie non debbano incidere sul
livello sia degli oneri sia dei vantaggi finanziari connessi al regime
temporaneo di ristrutturazione, rappresentati rispettivamente da tali importi
temporanei e da questi aiuti, non implica, di per se, che le quote transitorie
siano destinate dal medesimo legislatore a non rientrare nell'ambito di
applicazione di detto regime. Al contrario, la precisa esclusione, prevista
dal legislatore dell'Unione all'art. 9, n. 4, del regolamento n. 493/2006,
conferma invece che le quote transitorie rientrano a priori in questo ambito
di applicazione.

51      Di conseguenza, si deve risolvere la prima, la seconda, la terza e la
sesta questione dichiarando che l'art. 3, n. 1, lett. b), del regolamento n.
320/2006 deve essere interpretato nel senso che il termine «quota» in esso
contenuto include altresi le quote transitorie in base all'art. 9 del
regolamento n. 493/2006.

  _Sulla quinta questione_

52      Con la sua quinta questione, che occorre trattare successivamente, il
giudice del rinvio intende conoscere la data in cui, in circostanze come
quelle di cui trattasi nella causa principale, l'impegno di rinunciare alla
quota diventa effettivo.

53      Per la Beneo-Orafti, che si riferisce all'art. 11, n. 1, del
regolamento n. 968/2006, tale data e quella della ricezione della notifica, da
parte dell'autorita nazionale competente, della concessione dell'aiuto alla
ristrutturazione, ricezione che, nella causa principale, ha avuto luogo il 18
gennaio 2007, mentre, per il governo belga, la data rilevante e quella
dell'inizio della campagna di commercializzazione che, per la campagna
2006/2007, era il 1° luglio 2006. La Commissione, da parte sua, ritiene che
l'impegno di rinunciare alla quota diventa effettivo all'inizio della campagna
di commercializzazione o, al piu tardi, nel momento in cui il produttore e
informato dalle autorita nazionali della ricevibilita della sua domanda e la
Commissione pubblica la propria comunicazione in base alla quale i fondi sono
disponibili. Nella causa principale, quest'ultima data sarebbe quella del 29
settembre 2006.

54      Va rilevato che, ai sensi dell'art. 11, n. 1, del regolamento n.
968/2006, a partire dal momento in cui gli viene concesso l'aiuto alla
ristrutturazione, il beneficiario e tenuto ad eseguire l'insieme delle misure
presentate dettagliatamente nel piano di ristrutturazione approvato e a
rispettare gli impegni inclusi nella sua domanda di concessione dell'aiuto
alla ristrutturazione.

55      Anche supponendo che, letti a contrario, gli stessi termini
significhino che il beneficiario, prima della concessione dell'aiuto, non e
tenuto ad eseguire l'insieme delle misure e a rispettare gli impegni previsti
dalla medesima disposizione, e pur vero che, come richiamato al punto 41 della
presente sentenza, per l'interpretazione di una disposizione del diritto
dell'Unione, si deve tener conto non soltanto della lettera della stessa, ma
anche del suo contesto e degli scopi perseguiti dalla normativa di cui essa fa
parte.

56      In proposito, occorre prendere in considerazione l'art. 5 del
regolamento n. 320/2006, riguardante la decisione sull'aiuto alla
ristrutturazione e sui relativi controlli.

57      Come emerge dall'art. 5, n. 2, di questo regolamento, gli Stati
membri, nell'esercitare la competenza di cui dispongono, in forza dell'art. 5,
n. 1, del medesimo regolamento, a decidere sulla concessione dell'aiuto alla
ristrutturazione, dopo aver accertato che le condizioni previste da questa
prima disposizione sono soddisfatte, non hanno piu alcun margine discrezionale
che consenta loro di decidere che l'aiuto non sara concesso.

58      Ne consegue che un'impresa, come la Beneo-Orafti, e in grado di sapere
che otterra l'aiuto alla ristrutturazione a partire dal momento in cui e a
conoscenza del fatto che, ad avviso delle autorita competenti, sono
soddisfatte le condizioni per ottenere questo aiuto, fissate all'art. 5, n. 2,
del regolamento n. 320/2006. Una siffatta conoscenza puo risultare sia dalle
comunicazioni fatte a tale impresa da parte di dette autorita a seguito della
presentazione da parte di quest'ultima della domanda di aiuto alla
ristrutturazione, come dimostra il fascicolo sottoposto alla Corte, sia dalla
pubblicazione effettuata dalla Commissione nella _Gazzetta ufficiale dell
'Unione europea _riguardante la disponibilita delle risorse finanziarie
necessarie nel fondo di ristrutturazione.

59      Orbene, cio considerato, pena pregiudicare l'obiettivo perseguito dal
legislatore dell'Unione nell'adottare il regolamento n. 320/2006, richiamato
al punto 45 della presente sentenza, non si puo ritenere che l'impegno di
rinunciare alla quota divenga effettivo solamente alla data della concessione
dell'aiuto alla ristrutturazione ai sensi dell'art. 11, n. 1, del regolamento
n. 968/2006.

60      Infatti, come dimostrano proprio i fatti della causa principale,
un'interpretazione siffatta sarebbe atta a consentire ad un'impresa, la quale
ha assunto l'impegno di rinunciare alla quota ed e sicura di ottenere un aiuto
alla ristrutturazione a corrispettivo di tale impegno, di produrre ancora
entro la quota cui dovrebbe rinunciare, il che contrasta direttamente con lo
scopo perseguito dalla normativa di cui trattasi di ridurre la capacita di
produzione non redditizia esistente nell'Unione mediante l'introduzione di un
simile aiuto.

61      Di conseguenza, occorre risolvere la quinta questione dichiarando che
l'art. 3, n. 1, lett. b), del regolamento n. 320/2006 deve essere interpretato
nel senso che, in circostanze come quelle di cui trattasi nella causa
principale, l'impegno di rinunciare alla quota diventa effettivo a decorrere
dalla data in cui, tenuto conto delle informazioni che le sono comunicate o
che sono pubblicate nella _Gazzetta ufficiale dell 'Unione europea_, l'impresa
che assume detto impegno e in grado di sapere, in quanto impresa normalmente
diligente, che, ad avviso delle autorita competenti, sono soddisfatte le
condizioni per ottenere l'aiuto alla ristrutturazione, fissate all'art. 5, n.
2, del medesimo regolamento.

  _Sulla prima parte della quarta questione e sulla settima questione_

62      Con la prima parte della sua quarta questione e con la sua settima
questione, che occorre trattare congiuntamente, il giudice del rinvio chiede,
in sostanza, se gli artt. 26, n. 1, e 27 del regolamento n. 968/2006 nonche
l'art. 15 del regolamento n. 318/2006 debbano essere interpretati nel senso
che una produzione, come quella di cui trattasi nella causa principale,
supponendo che sia contraria all'impegno di rinunciare alla quota, puo
comportare il recupero dell'aiuto, l'imposizione di una sanzione e la
riscossione del prelievo di eccedenza, come rispettivamente previsti da tali
disposizioni, e, in caso di soluzione affermativa di detta questione, se i
principi del ne bis in idem, di proporzionalita e di non discriminazione
debbano essere interpretati nel senso che essi ostano ad un'applicazione
cumulativa di tali misure.

63      La Beneo-Orafti fa valere che la produzione in esame nella causa
principale non costituisce una produzione che implica il prelievo di eccedenza
ai sensi dell'art. 15 del regolamento n. 318/2006, poiche quest'ultima non puo
essere qualificata come produzione fuori quota. In ogni caso, i principi del
ne bis in idem, di proporzionalita e di non discriminazione osterebbero ad
un'applicazione cumulativa delle misure previste agli artt. 26, n. 1, e 27 del
regolamento n. 968/2006 nonche all'art. 15 del regolamento n. 318/2006. Il
governo belga e la Commissione sostengono la tesi opposta.

64      In proposito, per quanto concerne gli artt. 26, n. 1, e 27 del
regolamento n. 968/2006, va rilevato che questi ultimi si applicano se il
beneficiario non adempie, in tutto o in parte, agli impegni previsti, secondo
i casi, nel piano di ristrutturazione, nel piano aziendale o nel programma di
ristrutturazione nazionale. È chiaro al di la di ogni dubbio che cio avviene
se il medesimo beneficiario produce zucchero, isoglucosio o sciroppo di
inulina, nonostante il suo impegno di rinunciare alla quota. Una produzione
siffatta puo quindi comportare il recupero dell'aiuto ai sensi dell'art. 26,
n. 1, del regolamento n. 968/2006 e l'imposizione di una sanzione in base
all'art. 27 del medesimo regolamento, poiche la sanzione a norma dell'art. 27,
n. 3, di detto regolamento puo essere imposta, tuttavia, solo se, considerate
tutte le circostanze della fattispecie, l'inadempienza puo essere qualificata
come intenzionale o come risultante da negligenza grave. Spetta al giudice del
rinvio valutare se cio avvenga nella causa principale.

65      Inoltre, una simile produzione costituisce una produzione fuori quota
ai sensi del capo 3 del regolamento n. 318/2006, che, a meno che ricorrano le
condizioni precisate nell'art. 4, n. 1, secondo comma, del regolamento n.
967/2006, comporta la riscossione del prelievo di eccedenza a norma dell'art.
15 del regolamento n. 318/2006.

66      Infatti, da un lato, per i medesimi motivi descritti ai punti 42 e 43
della presente sentenza, la nozione di «quota», per quanto concerne la
produzione fuori quota in base al capo 3 del regolamento n. 318/2006, deve
essere interpretata nel senso di includere anche le quote transitorie.

67      D'altro lato, come rilevato dall'avvocato generale al paragrafo 102
delle sue conclusioni, una produzione si trova fuori quota perche il
produttore ha superato la sua quota, o non ha mai avuto una quota o vi ha
rinunciato. Riguardo a quest'ultima ipotesi, tale interpretazione e confermata
d'altronde dall'art. 3 del regolamento n. 968/2006, in forza del quale, a
decorrere dalla campagna di commercializzazione nel corso della quale ha luogo
la rinuncia alla quota ai sensi dell'art. 3 del regolamento n. 320/2006,
nessuna produzione puo essere considerata prodotta a titolo della quota
rinunciata.

68      Per quanto concerne la questione se il principio del ne bis in idem
osti ad un'applicazione cumulativa delle misure previste agli artt. 26, n. 1,
e 27 del regolamento n. 968/2006 nonche all'art. 15 del regolamento n.
318/2006, si deve ricordare, in primo luogo, che questo principio e sancito in
particolare dall'art. 50 della Carta dei diritti fondamentali dell'Unione
europea.

69      In secondo luogo, occorre rammentare che, nel settore dei controlli e
delle sanzioni delle irregolarita commesse nell'ambito del diritto
dell'Unione, il legislatore dell'Unione, adottando il regolamento n. 2988/95,
ha stabilito una serie di principi generali e ha richiesto che, come regola
generale, tutte le normative settoriali rispettino tali principi (v.,
segnatamente, sentenza 11 marzo 2008, causa C‑420/06, Jager, Racc. pag.
I‑1315, punto 61).

70      Quanto al recupero dell'aiuto a norma dell'art. 26, n. 1, del
regolamento n. 968/2006, quest'ultimo costituisce la revoca di un vantaggio
indebitamente ottenuto ai sensi dell'art. 4, n. 1, del regolamento n. 2988/95.
Orbene, come risulta dall'art. 4, n. 4, di detto regolamento, una siffatta
misura non costituisce una sanzione cui puo applicarsi il principio del ne bis
in idem, come conferma espressamente il decimo 'considerando' del medesimo
regolamento.

71      Lo stesso vale per il prelievo di eccedenza in base all'art. 15 del
regolamento n. 318/2006, come fanno valere giustamente il governo belga e la
Commissione.

72      Infatti, dall'art. 5, n. 1, del regolamento n. 2988/95 emerge che
sanzioni amministrative possono essere irrogate se sono state commesse
irregolarita intenzionali o causate da negligenza. Un'irregolarita, da parte
sua, e definita all'art. 1, n. 2, dello stesso regolamento come, in sostanza,
violazione di una disposizione del diritto dell'Unione.

73      Orbene, la normativa in materia di produzione fuori quota e, in
particolare, il capo 3 del regolamento n. 318/2006 non consentono di
concludere che una produzione siffatta debba essere qualificata come
irregolarita a norma dell'art. 1, n. 2, del regolamento n. 2988/95. È
certamente vero che il prelievo di eccedenza rappresenta un incentivo
economico sostanziale a non produrre in eccesso rispetto alla quota. Tuttavia,
da detta normativa non risulta che la produzione fuori quota costituirebbe, in
quanto tale, una violazione di una disposizione del diritto dell'Unione e
quindi un'irregolarita che puo comportare, alle condizioni previste all'art.
5, n. 2, del regolamento n. 2988/95, l'irrogazione di una sanzione.

74      Ne consegue che, dato che solo la misura di cui all'art. 27 del
regolamento n. 968/2006 puo essere qualificata come sanzione, il principio del
ne bis in idem non e applicabile ad una situazione quale quella di cui
trattasi nella causa principale.

75      Riguardo al principio di proporzionalita, che fa parte dei principi
generali del diritto dell'Unione, occorre ricordare che esso richiede che gli
atti delle istituzioni dell'Unione non superino i limiti di quanto idoneo e
necessario al conseguimento degli scopi legittimi perseguiti dalla normativa
di cui trattasi, fermo restando che, qualora sia possibile una scelta fra piu
misure appropriate, si deve ricorrere alla meno restrittiva e che gli
inconvenienti causati non devono essere sproporzionati rispetto agli scopi
(v., segnatamente, sentenza Agrana Zucker, cit., punto 31).

76      Per quanto riguarda il controllo giurisdizionale delle condizioni di
attuazione di un siffatto principio, considerato l'ampio potere discrezionale
di cui dispone il legislatore dell'Unione in materia di politica agricola
comune, solo il carattere manifestamente inidoneo di un provvedimento adottato
in tale ambito, in relazione allo scopo che l'istituzione competente intende
perseguire, puo inficiare la legittimita di tale provvedimento (sentenza
Agrana Zucker, cit., punto 32).

77      Di conseguenza, si tratta di sapere non se il provvedimento adottato
dal legislatore fosse il solo o il migliore possibile, ma se esso fosse
manifestamente inidoneo (sentenza Agrana Zucker, cit., punto 33).

78      Orbene, tenuto conto dell'importanza data dal legislatore dell'Unione,
sia nel regolamento n. 318/2006 sia nel regolamento n. 320/2006, al rispetto
del sistema delle quote al fine di stabilizzare i mercati nel settore dello
zucchero, non risulta che la possibilita, concessa dal medesimo legislatore,
di un'applicazione cumulativa delle misure previste agli artt. 26, n. 1, e 27
del regolamento n. 968/2006 nonche all'art. 15 del regolamento n. 318/2006
costituisca una misura manifestamente inidonea da parte sua in relazione
all'obiettivo perseguito da detto legislatore.

79      Del resto, il solo rimborso dell'aiuto non dovuto a norma dell'art.
26, n. 1, del regolamento n. 968/2006, maggiorato di una sanzione prevista
all'art. 27 del medesimo regolamento, non e necessariamente tale da
consentire, di per se stesso, di evitare l'accumulo, tramite la produzione
fuori quota che costituisce la produzione che viola l'impegno di rinunciare
alla quota, dei quantitativi di cui all'art. 15, n. 1, del regolamento n.
318/2006. Come emerge, segnatamente, dall'art. 15, n. 2, di quest'ultimo
regolamento, evitare detto accumulo costituisce l'obiettivo particolare del
prelievo di eccedenza.

80      Infine, quanto al principio di non discriminazione, va ricordato che
quest'ultimo esige che situazioni paragonabili non siano trattate in maniera
diversa e che situazioni diverse non siano trattate in maniera uguale, salvo
che cio non risulti obiettivamente giustificato (v., in tal senso, sentenza 30
settembre 2010, causa C‑133/09, Uzonyi, Racc. pag. I-8747, punto 31, e la
giurisprudenza ivi citata). Tuttavia, il fascicolo sottoposto alla Corte non
contiene alcuna informazione relativa ad una situazione che sarebbe
eventualmente comparabile a quella della controversia principale. Detto
fascicolo non consente quindi di concludere se, e, eventualmente, a quali
condizioni, potrebbe applicarsi ad una controversia siffatta il principio di
non discriminazione.

81      Pertanto, la prima parte della quarta questione e la settima questione
vanno risolte dichiarando che gli artt. 26, n. 1, e 27 del regolamento n.
968/2006 nonche l'art. 15 del regolamento n. 318/2006 devono essere
interpretati nel senso che una produzione, come quella di cui trattasi nella
causa principale, supponendo che quest'ultima sia contraria all'impegno di
rinunciare alla quota, puo comportare il recupero dell'aiuto, l'imposizione di
una sanzione e la riscossione del prelievo di eccedenza, quali previsti
rispettivamente da tali disposizioni. Quanto alla sanzione di cui all'art. 27,
n. 3, del regolamento n. 968/2006, spetta al giudice del rinvio valutare se,
alla luce di tutte le circostanze della fattispecie, l'inadempienza possa
essere qualificata come intenzionale o come risultante da negligenza grave. I
principi del ne bis in idem, di proporzionalita e di non discriminazione
devono essere interpretati nel senso che essi non ostano ad un'applicazione
cumulativa di dette misure.

  _Sulla seconda parte della quarta questione_

82      Con la seconda parte della sua quarta questione, che occorre trattare
in ultimo luogo, il giudice del rinvio chiede, in sostanza, come si debba
calcolare l'importo dell'aiuto da recuperare, contemplato dall'art. 26, n. 1,
del regolamento n. 968/2006.

83      La Beneo-Orafti fa valere che questo calcolo deve essere effettuato
tenendo conto degli elementi elencati dal giudice del rinvio nella seconda
parte della sua quarta questione, mentre il governo belga ritiene che il BIRB
abbia calcolato correttamente l'importo da recuperare moltiplicando l'importo
dell'aiuto per tonnellata ricevuta per la quantita di tonnellate prodotte
dalla Beneo-Orafti. La Commissione suggerisce che sono possibili vari metodi
di calcolo.

84      Occorre rilevare che, ai sensi dell'art. 26, n. 1, del regolamento n.
968/2006, se un beneficiario non adempie, in tutto o in parte, agli impegni
previsti, secondo i casi, nel piano di ristrutturazione, nel piano aziendale o
nel programma di ristrutturazione nazionale, l'aiuto erogato e recuperato
proporzionalmente all'impegno o agli impegni non rispettati.

85      Dal fascicolo sottoposto alla Corte risulta che, nella causa
principale, la concessione dell'aiuto alla ristrutturazione era soggetta a due
obblighi, previsti dall'art. 3, n. 1, lett. b), del regolamento n. 320/2006,
vale a dire a quello di rinunciare alla quota e a quello di smantellare
parzialmente gli impianti di produzione degli zuccherifici interessati, e che
solo l'osservanza del primo obbligo costituisce l'oggetto della controversia
principale.

86      Orbene, dato che, in una causa siffatta, l'unico «impegno non
rispettato» in base all'art. 26, n. 1, del regolamento n. 968/2006 e quello
derivante dall'impegno di rinunciare alla quota, solo la parte dell'aiuto
attinente a tale impegno puo essere recuperata, in forza della stessa
disposizione e se risulta che questo impegno non sia stato effettivamente
rispettato.

87      Quanto alla ripartizione dell'aiuto tra i vari obblighi in esame, va
constatato che, per quanto concerne i due obblighi di cui trattasi nella causa
principale, detta ripartizione emerge dai vari importi fissati dal legislatore
dell'Unione all'art. 3, n. 5, del regolamento n. 320/2006. Di conseguenza,
mentre, a corrispettivo dei due impegni contemplati dall'art. 3, n. 1, lett.
b), di questo regolamento, l'importo dell'aiuto alla ristrutturazione per
tonnellata di quota rinunciata per la campagna di commercializzazione
2006/2007 ammonta, a norma dell'art. 3, n. 5, lett. b), primo trattino, di
detto regolamento, a EUR 547,50, il medesimo importo, in forza dell'art. 3, n.
5, lett. c), primo trattino, dello stesso regolamento, ammonta a EUR 255,50 se
l'impegno di rinunciare alla quota non e accompagnato da un impegno di
smantellare parzialmente gli impianti di produzione degli zuccherifici
interessati.

88      Ne consegue che, come fa valere giustamente la Beneo-Orafti,
supponendo che un'impresa rispetti il suo impegno di smantellamento, ma non il
suo impegno di rinunciare alla quota, l'aiuto riscosso indebitamente da
quest'ultima deve essere considerato, in circostanze come quelle di cui
trattasi nella causa principale, come pari a EUR 255,50 per tonnellata
prodotta in violazione di quest'ultimo impegno.

89      Per contro, riguardo agli elementi cui si riferisce il giudice del
rinvio nella sua quarta questione, lett. a)‑c), non sussiste alcun indizio
nella normativa applicabile, e in particolare nell'art. 26, n. 1, del
regolamento n. 968/2006, che suggerisca che detti elementi sarebbero
pertinenti per il calcolo del rimborso dell'aiuto percepito.

90      Del resto, da quest'ultima disposizione emerge che la portata del
carattere indebito dell'aiuto e determinata dall'obbligo di cui trattasi che
non e stato rispettato. Orbene, poiche dalla risposta alla prima, alla
seconda, alla terza e alla sesta questione risulta che l'impegno di rinunciare
alla quota riguarda indistintamente le quote ai sensi dell'art. 7 del
regolamento n. 318/2006 e le quote transitorie in base all'art. 9 del
regolamento n. 493/2006, non si puo ritenere che l'aiuto sarebbe meno
illegittimo se un'impresa qualificasse la sua produzione, contraria a detto
impegno, come produzione rientrante in tali quote transitorie piuttosto che
come produzione rientrante nelle quote a norma dell'art. 7 del regolamento n.
318/2006.

91      Infine, per quanto concerne il principio di proporzionalita cui si
riferisce il giudice del rinvio nella seconda parte della sua quarta
questione, non risulta che una misura di recupero dell'aiuto alla
ristrutturazione, la cui portata, come stabilisce l'art. 26, n. 1, del
regolamento n. 968/2006, dipende dall'obbligo di cui trattasi che non e stato
rispettato, costituisca una misura manifestamente sproporzionata, ai sensi
della giurisprudenza citata al punto 77 della presente sentenza, in relazione
all'obiettivo perseguito dal legislatore dell'Unione nell'introdurre questo
aiuto e richiamato al punto 45 della presente sentenza.

92      La seconda parte della quarta questione, pertanto, va risolta
dichiarando che l'art. 26, n. 1, del regolamento n. 968/2006 deve essere
interpretato nel senso che, supponendo che, in circostanze come quelle di cui
trattasi nella causa principale, un'impresa abbia rispettato il suo impegno di
smantellare parzialmente gli impianti di produzione degli zuccherifici
interessati, ma non il suo impegno di rinunciare alla quota, l'importo
dell'aiuto da recuperare e pari alla parte dell'aiuto corrispondente
all'impegno che non e stato rispettato. Tale parte dell'aiuto deve essere
determinata sulla base degli importi fissati all'art. 3, n. 5, del regolamento
n. 320/2006.

  **Sulle spese**

93      Nei confronti delle parti nella causa principale il presente
procedimento costituisce un incidente sollevato dinanzi al giudice del rinvio,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **L 'art. 3, n. 1, lett. b), del regolamento (CE) del Consiglio 20
febbraio 2006, n. 320, relativo a un regime temporaneo per la ristrutturazione
dell'industria dello zucchero nella Comunita e che modifica il regolamento
(CE) n. 1290/2005 relativo al finanziamento della politica agricola comune,
deve essere interpretato nel senso che il termine «quota» in esso contenuto
include altresi le quote transitorie ai sensi dell'art. 9 del regolamento (CE)
della Commissione 27 marzo 2006, n. 493, recante misure transitorie
nell'ambito della riforma dell'organizzazione comune dei mercati nel settore
dello zucchero e recante modifica dei regolamenti (CE) n. 1265/2001 e (CE) n.
314/2002.**

2)       **L 'art. 3, n. 1, lett. b), del regolamento n. 320/2006 deve essere
interpretato nel senso che, in circostanze come quelle di cui trattasi nella
causa principale, l'impegno di rinunciare alla quota applicabile alla
produzione di zucchero, d'isoglucosio e di sciroppo di inulina attribuita ad
un'impresa e che quest'ultima ha assegnato ad uno o piu dei suoi zuccherifici,
previsto da tale disposizione, diventa effettivo a decorrere dalla data in
cui, tenuto conto delle informazioni che le sono comunicate o che sono
pubblicate nella _Gazzetta ufficiale dell 'Unione europea_, l'impresa che
assume detto impegno e in grado di sapere, in quanto impresa normalmente
diligente, che, a parere delle autorita competenti, sono soddisfatte le
condizioni per ottenere l'aiuto alla ristrutturazione, fissate all'art. 5, n.
2, del medesimo regolamento.**

3)       **Gli artt.  26, n. 1, e 27 del regolamento (CE) della Commissione 27
giugno 2006, n. 968, recante modalita di applicazione del regolamento n.
320/2006, nonche l'art. 15 del regolamento (CE) del Consiglio 20 febbraio
2006, n. 318, relativo all'organizzazione comune dei mercati nel settore dello
zucchero, devono essere interpretati nel senso che una produzione, come quella
di cui trattasi nella causa principale, supponendo che quest'ultima sia
contraria all'impegno di rinunciare alla quota applicabile alla produzione di
zucchero, d'isoglucosio e di sciroppo di inulina attribuita ad un impresa e
che quest'ultima ha assegnato ad uno o piu dei suoi zuccherifici, previsto
dall'art. 3, n. 1, lett. b), del regolamento n. 320/2006, puo comportare il
recupero dell'aiuto, l'imposizione di una sanzione e la riscossione del
prelievo di eccedenza, quali previsti rispettivamente da tali disposizioni.
Quanto alla sanzione di cui all'art. 27, n. 3, del regolamento n. 968/2006,
spetta al giudice del rinvio valutare se, alla luce di tutte le circostanze
della fattispecie, l'inadempienza possa essere qualificata come intenzionale o
come risultante da negligenza grave. I principi del ne bis in idem, di
proporzionalita e di non discriminazione devono essere interpretati nel senso
che essi non ostano ad un'applicazione cumulativa di dette misure. **

4)       **L 'art. 26, n. 1, del regolamento n. 968/2006 deve essere
interpretato nel senso che, supponendo che, in circostanze come quelle di cui
trattasi nella causa principale, un'impresa abbia rispettato il suo impegno di
smantellare parzialmente gli impianti di produzione degli zuccherifici
interessati, ma non il suo impegno di rinunciare alla quota applicabile alla
produzione di zucchero, d'isoglucosio e di sciroppo di inulina che le e
attribuita e che essa ha assegnato ad uno o piu dei suoi zuccherifici,
previsto dall'art. 3, n. 1, lett. b), del regolamento n. 320/2006, l'importo
dell'aiuto da recuperare e pari alla parte dell'aiuto corrispondente
all'impegno che non e stato rispettato. Tale parte dell'aiuto deve essere
determinata sulla base degli importi fissati all'art. 3, n. 5, del regolamento
n. 320/2006.**

Firme

* * *

* Lingua processuale: il francese. 




**Causa C ‑203/10**

**Direktsia «Obzhalvane i upravlenie na izpalnenieto» - Varna**

**contro**

**Auto Nikolovi OOD**

(domanda di pronuncia pregiudiziale proposta dal Varhoven administrativen sad)

«Direttiva 2006/112/CE -- Imposta sul valore aggiunto -- Pezzi di seconda mano
per autoveicoli -- Importazione nell'Unione da parte di un soggetto passivo
rivenditore -- Regime del margine o regime normale dell'IVA -- Sorgere del
diritto a detrazione -- Effetto diretto»

Massime della sentenza

1.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Regime speciale dei soggetti passivi-rivenditori -- Regime del margine -- Ambito di applicazione_

_(Direttiva del Consiglio 2006/112, art.  314)_

2.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Regime speciale dei soggetti passivi-rivenditori -- Beni importati nell'Unione da un soggetto passivo-rivenditore -- Inapplicabilita del regime del margine -- Differimento del diritto a detrazione dell'imposta assolta all'importazione -- Inammissibilita_

_(Direttiva del Consiglio 2006/112, art.  320, nn. 1, primo comma, e 2)_

3.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Regime speciale dei soggetti passivi-rivenditori -- Regime del margine -- Disposizioni che delimitano l'ambito di applicazione di tale regime -- Regola che definisce le condizioni per il differimento del diritto a detrazione dell'imposta assolta in caso di scelta del regime normale -- Effetto diretto_

_(Direttiva del Consiglio 2006/112, artt.  314 e 320, nn. 1, primo comma, e
2)_

1.        L'art. 314 della direttiva 2006/112, relativa al sistema comune d'imposta sul valore aggiunto, deve essere interpretato nel senso che il regime del margine non e applicabile a cessioni di beni come i pezzi di seconda mano per autoveicoli, che il soggetto passivo-rivenditore ha egli stesso importato nell'Unione europea in regime normale dell'imposta sul valore aggiunto. 

Dalla struttura e dall'impianto sistematico della direttiva 2006/112, e
soprattutto dalla classificazione delle operazioni imponibili cui procede il
Titolo IV, risulta che la nozione di «cessione di beni» di cui all'art. 314 di
detta direttiva deve essere distinta, in particolare, da quella
d'«importazione di beni» nell'Unione in provenienza da un paese terzo.

(v. punti 43, 53, dispositivo 1)

2.        L'art. 320, nn. 1, primo comma, e 2, della direttiva 2006/112, relativa al sistema comune d'imposta sul valore aggiunto, deve essere interpretato nel senso che osta ad una disposizione nazionale che prevede il differimento, fino alla successiva cessione assoggettata al regime normale dell'imposta sul valore aggiunto, del diritto del soggetto passivo-rivenditore di detrarre l'imposta sul valore aggiunto assolta, in applicazione di detto regime, in occasione dell'importazione di beni diversi dagli oggetti d'arte, d'antiquariato o da collezione. 

Quando l'applicabilita del regime del margine viene esclusa, cosi come, di
conseguenza, la scelta tra l'applicazione di detto regime e quella del regime
normale dell'imposta sul valore aggiunto, non sussiste alcun rischio di frode
che possa giustificare l'esclusione dell'applicazione del regime normale della
detrazione.

(v. punti 58-59, dispositivo 2)

3.        Gli artt. 314 e 320, nn. 1, primo comma, e 2, della direttiva 2006/112, relativa al sistema comune d'imposta sul valore aggiunto, producono un effetto diretto che autorizza un singolo ad avvalersene dinanzi ad un giudice nazionale al fine di escludere l'applicazione di una normativa nazionale incompatibile con tali disposizioni. 

Quanto all'art. 314, in esso vengono delimitati in termini non ambigui i casi
che rientrano nell'ambito di applicazione del regime d'imposizione del
margine, e tale delimitazione non risulta subordinata all'intervento di alcun
altro atto, adottato dalle istituzioni dell'Unione o dagli Stati membri. Per
quanto riguarda l'art. 320, n. 1, primo comma, esso individua, in modo chiaro
ed incondizionato, gli oggetti importati la cui successiva cessione in regime
normale dell'imposta sul valore aggiunto conferisce al soggetto passivo-
rivenditore un diritto a detrazione dell'imposta sul valore aggiunto dovuta o
assolta all'importazione. L'art. 320, n. 2 delimita invece, allo stesso modo,
l'ambito di applicazione della regola del differimento del diritto a
detrazione.

(v. punti 62-63, 65, dispositivo 3)

  
  
  
  
  
  

SENTENZA DELLA CORTE (Terza Sezione)

3 marzo 2011 (*)

«Direttiva 2006/112/CE - Imposta sul valore aggiunto - Pezzi di seconda mano
per autoveicoli - Importazione nell'Unione da parte di un soggetto
passivo‑rivenditore - Regime del margine o regime normale dell'IVA - Sorgere
del diritto a detrazione - Effetto diretto»

Nel procedimento C‑203/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Varhoven administrativen sad (Bulgaria), con
decisione 20 aprile 2010, pervenuta in cancelleria il 26 aprile 2010, nella
causa

**Direktsia «Obzhalvane i upravlenie na izpalnenieto» - Varna**

contro

**Auto Nikolovi OOD,**

LA CORTE (Terza Sezione),

composta dal sig. K. Lenaerts (relatore), presidente di sezione, dal sig. D.
Švaby, dalla sig.ra R. Silva de Lapuerta, dai sigg. G. Arestis e J.
Malenovský, giudici,

avvocato generale: sig. J. Mazak

cancelliere: sig. A. Calot Escobar

vista la fase scritta del procedimento

considerate le osservazioni presentate:

-        per la direktsia «Obzhalvane i upravlenie na izpalnenieto» - Varna, dal sig. Sv. Avramov;

-        per l'Auto Nikolovi OOD, dal sig. M. Nikolov;

-        per la Commissione europea, dai sigg. D. Roussanov e D. Triantafyllou, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 311, n. 1, sub 1), 314 e 320 della direttiva del Consiglio 28
novembre 2006, 2006/112/CE, relativa al sistema comune d'imposta sul valore
aggiunto (GU L 347, pag. 1).

2        Tale domanda e stata presentata nel contesto di una controversia tra
l'Auto Nikolovi OOD (in prosieguo: l'«Auto Nikolovi») e la direktsia
«Obzhalvane i upravlenie na izpalnenieto» - Varna (Direzione «Impugnazione e
amministrazione dell'esecuzione» di Varna) presso il Tsentralno upravlenie na
Natsionalna agentsia za prihodite (Amministrazione centrale dell'Agenzia
nazionale delle Entrate) in seguito al rifiuto da parte di tale autorita di
concedere all'Auto Nikolovi il diritto di detrarre immediatamente l'imposta
sul valore aggiunto (in prosieguo: l'«IVA») assolta in occasione
dell'importazione nell'Unione europea di pezzi di seconda mano per autoveicoli
dalla Svizzera.

  **Contesto normativo**

  _Il diritto dell 'Unione _

3        Il cinquantunesimo 'considerando' della direttiva 2006/112 stabilisce
quanto segue:

«È opportuno adottare un regime comunitario d'imposizione applicabile ai beni
d'occasione e agli oggetti d'arte, da collezione o di antiquariato, inteso ad
evitare la doppia imposizione e le distorsioni di concorrenza tra soggetti
passivi».

4        Ai sensi dell'art. 30, primo comma, di tale direttiva:

«Si considera "importazione di beni" l'ingresso nella Comunita di un bene che
non e in libera pratica ai sensi dell'articolo 24 del trattato».

5        Per quanto riguarda questo genere di operazioni, l'art. 70 di detta
direttiva dispone che «[i]l fatto generatore dell'imposta si verifica e
l'imposta diventa esigibile nel momento in cui e effettuata l'importazione di
beni».

6        Secondo l'art. 167 di detta direttiva, «[i]l diritto a detrazione
sorge quando l'imposta detraibile diventa esigibile».

7        A norma dell'art. 168 della direttiva 2006/112:

«Nella misura in cui i beni e i servizi sono impiegati ai fini di sue
operazioni soggette ad imposta, il soggetto passivo ha il diritto, nello Stato
membro in cui effettua tali operazioni, di detrarre dall'importo dell'imposta
di cui e debitore gli importi seguenti:

(…)

e)      l'IVA dovuta o assolta per i beni importati in tale Stato membro».

8        Il titolo XII della direttiva 2006/112, rubricato «Regimi speciali»,
contiene il Capo 4, intitolato «Regimi speciali applicabili ai beni
d'occasione e agli oggetti d'arte, da collezione o d'antiquariato», costituito
dagli artt. 311-343.

9        A tenore dell'art. 311, n. 1, sub 1) e 5), di tale direttiva:

«1\. Ai fini del presente capo, e salvo altre disposizioni comunitarie, sono
considerati:

1)      "beni d'occasione", i beni mobili materiali suscettibili di reimpiego,
nello stato originario o previa riparazione, diversi dagli oggetti d'arte,
d'antiquariato o da collezione e non costituiti da metalli preziosi o pietre
preziose come definiti dagli Stati membri;

(…)

5)      "soggetto passivo‑rivenditore", il soggetto passivo che, nell'ambito
della sua attivita economica, acquista o utilizza ai fini della sua impresa o
importa per rivenderli beni d'occasione, oggetti d'arte, d'antiquariato o da
collezione, sia che agisca in proprio sia per conto terzi in virtu di un
contratto di commissione per l'acquisto o per la vendita».

10      L'art. 313, n. 1, di detta direttiva cosi recita:

«1\. Gli Stati membri applicano alle cessioni di beni d'occasione, di oggetti
d'arte, da collezione o d'antiquariato, effettuate da soggetti passivi-
rivenditori un regime speciale d'imposizione del margine realizzato dal
soggetto passivo‑rivenditore, conformemente alle disposizioni della presente
sottosezione».

11      L'art. 314 della direttiva 2006/112 cosi dispone:

«Il regime del margine si applica alle cessioni di beni d'occasione, di
oggetti d'arte, da collezione o d'antiquariato effettuate da un soggetto
passivo‑rivenditore, quando tali beni gli siano stati ceduti nella Comunita da
una delle persone seguenti:

a)      una persona che non sia soggetto passivo;

b)      un altro soggetto passivo, qualora la cessione del bene da parte di
quest'ultimo sia esentata conformemente all'articolo 136;

c)      un altro soggetto passivo, qualora la cessione del bene da parte di
quest'ultimo benefici della franchigia per le piccole imprese prevista agli
articoli da 282 a 292 e riguardi un bene d'investimento;

d)      un altro soggetto passivo‑rivenditore, qualora la cessione del bene da
parte di quest'ultimo sia stata assoggettata all'IVA conformemente al presente
regime speciale».

12      Ai sensi dell'art. 316, n. 1, di tale direttiva:

«1.      Gli Stati membri accordano ai soggetti passivi‑rivenditori il diritto
di optare per l'applicazione del regime del margine alle cessioni dei beni
seguenti:

a)      gli oggetti d'arte, da collezione o d'antiquariato che hanno essi
stessi importato;

(…)».

13      L'art. 319 di detta direttiva prevede che «[p]er ciascuna cessione per
cui e ammesso il regime del margine [il soggetto passivo‑rivenditore puo]
applicare il regime normale dell'IVA».

14      A norma dell'art. 320 della direttiva 2006/112:

«1.      Il soggetto passivo‑rivenditore, che applica il regime normale
dell'IVA alla cessione di un oggetto d'arte, d'antiquariato o da collezione da
lui stesso importato, ha il diritto di detrarre dall'importo dell'imposta di
cui e debitore l'IVA dovuta o assolta all'importazione del bene in questione.

(…)

2.      Il diritto a detrazione sorge nel momento in cui diventa esigibile l'imposta dovuta per la cessione relativamente alla quale il soggetto passivo‑rivenditore opta per il regime normale dell'IVA». 

  _Il diritto nazionale_

15      L'art. 16, primo comma, della legge bulgara sull'imposta sul valore
aggiunto (Zakon za danak varhu dobavenata stoynost, DV n. 63 del 4 agosto
2006; in prosieguo: la «legge sull'IVA»), nella versione applicabile ai fatti
della causa principale, cosi dispone:

«Le importazioni di beni ai sensi di questa legge sono costituite
dall'ingresso di beni non comunitari nel territorio nazionale».

16      Ai sensi dell'art. 54, primo comma, della legge sull'IVA:

«In occasione delle importazioni di beni, il fatto generatore dell'imposta si
verifica, e l'imposta diventa esigibile, nel momento in cui sorge l'obbligo di
pagamento dei dazi all'importazione all'interno del territorio nazionale, o
nel momento in cui tale obbligo dovrebbe sorgere qualora il debito non esista
o sia pari a zero».

17      L'art. 68 della legge sull'IVA cosi recita:

«(1)      Il credito d'imposta e l'importo dell'imposta che una persona
registrata puo detrarre dal suo debito fiscale ai sensi di questa legge per le
seguenti operazioni:

(…)

3.      un'importazione da essa effettuata.

(2)      Il diritto a detrazione del credito d'imposta nasce quando l'imposta
detraibile e divenuta esigibile».

18      A tenore dell'art. 69, primo comma, punto 2, della legge sull'IVA,
quando i beni e i servizi vengono utilizzati per gli scopi delle cessioni
imponibili effettuate dalla persona registrata, tale persona puo detrarre
l'imposta riscossa in occasione dell'importazione di beni ai sensi dell'art.
56 di tale legge.

19      Le condizioni per l'esercizio del diritto a detrazione del credito
d'imposta sono esposte all'art. 71 della legge sull'IVA, che prevede, in
particolare:

«(1)      l'interessato esercita il diritto a detrazione del credito d'imposta
quando soddisfa almeno una delle seguenti condizioni:

(…)

3.      L'interessato e titolare di una dichiarazione doganale in cui viene indicato come importatore e [quando] l'imposta e stata versata secondo le modalita previste dall'art. 90, primo comma (nei casi di importazione a norma dell'art. 16)»; 

20      L'art. 90, primo comma, della legge sull'IVA dispone quanto segue:

«Nei casi di cui all'art. 16, l'importatore di beni versa l'imposta
effettivamente recuperata dalle autorita doganali al bilancio della Repubblica
(…)».

21      L'art. 143, contenuto nel Capo della legge sull'IVA rubricato
«Disciplina speciale del regime del margine», cosi recita:

«(1)      Le disposizioni di questo Capo valgono per una cessione effettuata
da un rivenditore riguardante beni d'occasione, oggetti d'arte, oggetti da
collezione o oggetti d'antiquariato che gli sono stati ceduti all'interno
dello Stato (inclusi i beni importati) o che gli sono stati ceduti in
provenienza dal territorio di un altro Stato membro da:

1.      una persona che non sia soggetto passivo;

2.      un altro soggetto passivo nel contesto di una cessione esente ai sensi dell'art. 50;

3.      un altro soggetto passivo non registrato secondo la presente legge;

4.      un altro rivenditore, che applica il regime speciale del margine.

(3)      I rivenditori possono applicare le disposizioni di questo Capo anche
alle cessioni di:

1.      oggetti d'arte, oggetti da collezione o oggetti d'antiquariato che hanno importato».

22      L'art. 151 della legge sull'IVA, intitolato «Diritto di opzione», cosi
dispone:

«(1)      Il rivenditore puo applicare il regime normale dell'imposizione
previsto dalla legge alle cessioni di beni d'occasione, oggetti d'arte,
oggetti da collezione e oggetti d'antiquariato.

(2)      L'interessato esercita il diritto previsto al primo comma per ogni
singola cessione, non indicando nella fattura prodotta che e applicabile il
regime speciale.

(…)

(4)      Nei casi previsti dal secondo comma, il diritto al credito d'imposta
relativo ai beni acquisiti o importati dall'interessato ai quali non si
applichi la disciplina speciale di imposizione del margine nasce nel periodo
nel corso del quale e divenuta esigibile l'imposta relativa ad una successiva
cessione e si esercita in tal periodo».

23      Ai sensi del n. 1, punto 19, delle disposizioni integrative alla legge
sull'IVA:

«I beni d'occasione sono beni mobili di seconda mano, individualmente
identificati, suscettibili di reimpiego nello stato originario o previa
riparazione per la finalita per la quale sono stati creati. Non rappresentano
beni d'occasione:

a) gli oggetti d'arte;

b) gli oggetti da collezione;

c) gli oggetti d'antiquariato;

d) i metalli preziosi e le pietre preziose, a prescindere dalla loro
rispettiva forma».

24      A norma del n. 1, punto 23, di dette disposizioni integrative «[u]n
"rivenditore di beni d'occasione, oggetti d'arte, oggetti da collezione e
oggetti d'antiquariato" e un soggetto passivo che compra, acquista o importa
beni d'occasione, oggetti d'arte, oggetti da collezione e oggetti
d'antiquariato nel contesto della sua attivita economica allo scopo di
rivenderli, anche qualora agisca in qualita di commissionario ai sensi della
legge sul commercio».

  **Fatti della causa principale e questioni pregiudiziali**

25      L'Auto Nikolovi e una societa con sede in Silistra (Bulgaria). Essa
rivende principalmente veicoli di seconda mano.

26      Nel luglio 2008 essa e stata oggetto di una verifica fiscale relativa,
in particolare, al periodo compreso tra il 17 gennaio 2003 e il 31 maggio 2008
per quanto riguarda il debito afferente all'IVA.

27      Tale verifica e sfociata nella decisione di rettifica fiscale del 16
gennaio 2009. Per corroborare la sua decisione il competente ufficio
tributario ha spiegato che, in occasione di tale verifica, una parte dei pezzi
di seconda mano che l'Auto Nikolovi aveva importato dalla Svizzera si trovava
ancora nei suoi locali e, di conseguenza, non era stata oggetto di successive
cessioni imponibili. Supponendo che l'Auto Nikolovi avesse optato per
l'applicazione del regime normale dell'IVA, esso, in applicazione dell'art.
151, primo e quarto comma, della legge sull'IVA, non le ha riconosciuto il
diritto ad un credito d'imposta pari a BGN 405,55 per il mese fiscale di
aprile 2007 per l'IVA assolta in occasione dell'importazione di pneumatici
d'occasione, e di BGN 375,31 per il mese fiscale di luglio 2007 per l'IVA
assolta in occasione dell'importazione di pneumatici, cerchioni, un cric, e
paraurti d'occasione.

28      L'Auto Nikolovi ha presentato un ricorso avverso questa decisione di
rettifica fiscale dinanzi al direttore della direktsia «Obzhalvane i
upravlenie na izpalnenieto» - Varna, adducendo in sostanza che i beni in
questione non rientravano nella nozione di «beni d'occasione», ai sensi del n.
1, punto 19, delle disposizioni integrative della legge sull'IVA, di modo che
le disposizioni di detta legge concernenti i beni d'occasione non erano
applicabili nella fattispecie.

29      Tale ricorso e stato respinto con decisione 11 marzo 2009, in quanto
detto direttore ha ritenuto che l'Auto Nikolovi commerciasse in beni
d'occasione e avesse scelto di assoggettare le cessioni di detti beni alle
regole normali dell'IVA.

30      L'Auto Nikolovi ha contestato questa decisione dinanzi
all'Administrativen sad Varna (Tribunale amministrativo di Varna). In
sostanza, essa ha sostenuto che la sua situazione non rientrava nel regime del
margine poiche, ai sensi dell'art. 314 della direttiva 2006/112, e
contrariamente a quanto prevede l'art. 143, primo comma, della legge sull'IVA,
tale regime non riguarda le cessioni di beni importati dal soggetto
passivo‑rivenditore stesso. Pertanto, essa sarebbe autorizzata ad avvalersi
del diritto al credito d'imposta alle condizioni stabilite dall'art. 71, primo
comma, di detta legge.

31      Con sentenza 11 giugno 2009, l'Administrativen sad Varna ha annullato
la decisione 11 marzo 2009 nella parte in cui non e stato riconosciuto
all'Auto Nikolovi il diritto al credito d'imposta per i pneumatici, i
cerchioni e il cric d'occasione da essa importati.

32      L'Administrativen sad Varna ha statuito che tali beni non erano beni
d'occasione ai sensi della legge sull'IVA, dato che costituivano beni
generici, e non beni designati individualmente tramite caratteristiche che
consentano di distinguerli da altri oggetti dello stesso genere. Pertanto, in
applicazione del combinato disposto degli artt. 54 e 68, primo e secondo
comma, di tale legge, ha ritenuto che l'Auto Nikolovi si fosse legittimamente
avvalsa del diritto al credito d'imposta, per quanto riguarda le importazioni
considerate, per l'ultimo mese del procedimento di importazione.

33      Il direttore della direktsia «Obzhalvane i upravlenie na izpalnenieto»
- Varna ha impugnato questa sentenza in cassazione dinanzi al Varhoven
administrativen sad (Suprema corte amministrativa).

34      Il giudice del rinvio, che parte dalla constatazione che l'Auto
Nikolovi possiede la qualita di soggetto passivo‑rivenditore, deve risolvere
diversi interrogativi per dirimere la controversia nella causa principale.

35      Esso giudice nutre dubbi quanto alla qualificazione dei beni in
oggetto come «beni d'occasione», in considerazione del fatto che, diversamente
dalla definizione di detti beni contenuta nell'art. 311, n. 1, sub 1), della
direttiva 2006/112, quella figurante al n. 1, punto 19, delle disposizioni
integrative della legge sull'IVA parla di beni «individualmente identificati».
A tale proposito esso si chiede se gli Stati membri siano liberi di definire
autonomamente la nozione di «beni d'occasione».

36      Se si parte dal presupposto che i beni in esame siano beni
d'occasione, esso si chiede se il regime fiscale del margine sia applicabile
alla causa in esame, in cui l'interessato, autorizzato, in forza della legge
sull'IVA, a detrarre l'IVA assolta all'importazione, non rischia la doppia
imposizione.

37      Se si parte dal presupposto che nella causa principale sia applicabile
il regime fiscale del margine, esso si chiede se una disposizione di legge che
differisce il diritto dell'interessato al credito d'imposta per l'IVA assolta
all'importazione al periodo durante il quale i beni d'occasione importati sono
stati oggetto di successive cessioni imponibili sia compatibile con le
rigorose condizioni di applicazione di tale differimento derivanti dagli artt.
319 e 320, nn. 1, primo comma, e 2, della direttiva 2006/112.

38      Se si parte dal presupposto che tale differimento non riguarda
l'importazione di beni d'occasione da parte del rivenditore stesso, esso si
chiede se gli artt. 314, lett. a)-d), e 320, nn. 1, primo comma, e 2, della
direttiva 2006/112 producano un effetto diretto che consente di avvalersene
per escludere disposizioni nazionali contrarie.

39      In tali circostanze, il Varhoven administrativen sad ha deciso di
sospendere il procedimento e di sottoporre alla Corte le seguenti questioni
pregiudiziali:

«1.      Se la nozione di "beni d'occasione", definita all'art. 311, n. 1, sub
1) della direttiva 2006/112 (...), comprenda anche beni mobili d'occasione non
individualizzati in modo tale (tramite il marchio, il modello, il numero di
serie, l'anno di produzione ecc.) da distinguersi da altri beni dello stesso
genere, ma che sono invece determinati secondo caratteristiche generiche.

2.      Se l'espressione "come definiti dagli Stati membri", contenuta nell'art. 311, n. 1, sub 1), della direttiva 2006/112 (...), attribuisca agli Stati membri la possibilita di definire autonomamente la nozione di "beni d'occasione" o se la definizione di questa nozione della direttiva debba essere rigorosamente riprodotta nella legge nazionale. 

3.      Se il requisito presente in una disposizione nazionale, in base al quale i beni d'occasione sono individualmente identificati, sia conforme alla lettera e al senso della definizione comunitaria di "beni d'occasione". 

4.      Se, alla luce del cinquantunesimo 'considerando' della direttiva 2006/112 (...), si possa considerare che l'espressione "quando tali beni gli siano stati ceduti nella Comunita", contenuta nell'art. 314 (...) della direttiva 2006/112, comprenda anche l'importazione di beni d'occasione effettuata dal soggetto passivo‑rivenditore stesso. 

5.      Qualora il regime fiscale del margine sia applicabile anche alle cessioni di beni d'occasione da parte di un soggetto passivo‑rivenditore che abbia egli stesso importato tali beni, se il soggetto dal quale il soggetto passivo‑rivenditore ha acquisito tali beni debba appartenere ad una delle categorie di persone elencate all'art. 314, lett. a)‑d). 

6.      Se l'elenco di beni contenuto nell'art. 320, n. 1, della direttiva 2006/112 (...) sia tassativo.

7.      Se l'art. 320, nn. 1, primo comma, e 2 della direttiva 2006/112 (...) debba essere interpretato nel senso che osta ad una disposizione nazionale secondo cui il diritto del soggetto passivo‑rivenditore al credito d'imposta dell'IVA assolta all'importazione di beni d'occasione sorge e puo essere esercitato nel periodo in cui tali beni vengono ceduti nel contesto di una successiva cessione imponibile alla quale il soggetto passivo‑rivenditore ha applicato il regime fiscale normale. 

8.      Se gli artt. 314, lett. a)‑d) e 320, nn. 1, primo comma, e 2 della direttiva 2006/112 (...) producano effetto diretto e se il giudice nazionale, in una fattispecie come quella in esame, possa richiamarvisi direttamente». 

  **Sulle questioni pregiudiziali**

  _Sulla quarta questione_

40      Con la quarta questione, che occorre esaminare per prima, il giudice
del rinvio chiede in sostanza se l'art. 314 della direttiva 2006/112 debba
essere interpretato nel senso che il regime del margine e applicabile a
cessioni di beni d'occasione che il soggetto passivo‑rivenditore ha egli
stesso importato nell'Unione.

41      A questo proposito e d'uopo ricordare che, per delimitare la portata
di una disposizione di diritto dell'Unione, bisogna tener conto allo stesso
tempo del suo dettato, del suo contesto e delle sue finalita (v., in questo
senso, sentenze 8 dicembre 2005, causa C‑280/04, Jyske Finans, Racc. pag.
I‑10683, punto 34, e 22 dicembre 2010, causa C‑116/10, Feltgen e Bacino
Charter Company, non ancora pubblicata nella Raccolta, punto 12).

42      In questa fattispecie occorre innanzitutto rilevare, come ha fatto la
Commissione europea, che la parte di frase «quando tali beni gli siano stati
ceduti nella Comunita», che figura all'art. 314 della direttiva 2006/112,
contempla inequivocabilmente l'ipotesi in cui i beni considerati, prima della
loro rivendita da parte del soggetto passivo‑rivenditore, sono stati oggetto
di una cessione all'interessato, nazionale o intracomunitaria, ai sensi di
tale direttiva.

43      Orbene, dalla struttura e dall'impianto sistematico della direttiva
2006/112, e soprattutto dalla classificazione delle operazioni imponibili cui
procede il Titolo IV, risulta che la nozione di «cessione di beni» deve essere
distinta, in particolare, da quella d'«importazione di beni» nell'Unione in
provenienza da un paese terzo. Ne consegue che la parte di frase riportata al
punto precedente non puo abbracciare beni che il soggetto passivo‑rivenditore
abbia egli stesso importato nell'Unione da un paese terzo.

44      È vero che, come afferma la direktsia «Obzhalvane i upravlenie na
izpalnenieto» - Varna, la definizione preliminare di «soggetto
passivo‑rivenditore» contenuta nell'art. 311, n. 1, sub 5), della direttiva
2006/112 riguarda, genericamente, qualsiasi soggetto passivo che, nel contesto
della sua attivita economica, «acquista o utilizza ai fini della sua impresa o
importa per rivenderli», beni d'occasione, oggetti d'arte, d'antiquariato o da
collezione.

45      Tuttavia questa definizione, pensata per abbracciare le svariate
situazioni disciplinate in successione dalle disposizioni del Capo della
direttiva 2006/112 dedicato ai regimi speciali applicabili a detti beni ed
oggetti, non puo nascondere il fatto che l'ambito di applicazione della
disposizione dell'art. 314 di tale direttiva e a sua volta limitato alla
rivendita di beni d'occasione, d'oggetti d'arte, d'antiquariato o da
collezione precedentemente «ceduti» al soggetto passivo‑rivenditore
nell'Unione.

46      Occorre poi ricordare che il regime di imposizione sull'utile
realizzato dal soggetto passivo‑rivenditore in occasione della cessione di
beni d'occasione, di oggetti d'arte, di antiquariato e da collezione
costituisce un regime particolare dell'IVA, che deroga al sistema generale
della direttiva 2006/112 e che, al pari degli altri regimi particolari
previsti da tale direttiva, deve essere applicato unicamente nei limiti di
quanto necessario al raggiungimento del suo obiettivo (v. sentenza Jyske
Finans, cit., punto 35).

47      Come emerge dal cinquantunesimo 'considerando' della direttiva
2006/112, l'obiettivo del regime del margine e di evitare la doppia
imposizione e le distorsioni di concorrenza tra soggetti passivi nel settore
dei beni d'occasione (v., in questo senso, sentenze 1° aprile 2004, causa
C‑320/02, Stenholmen, Racc. pag. I‑3509, punto 25, nonche Jyske Finans, cit.,
punti 37 e 41).

48      Tassare, per l'interezza del suo prezzo, la cessione d'un bene
d'occasione da parte di un soggetto passivo‑rivenditore, allorche il prezzo al
quale quest'ultimo ha acquistato detto bene incorpora un importo di IVA
assolto a monte da una persona appartenente ad una delle categorie individuate
all'art. 314, lett. a)-d), di detta direttiva, e che ne tale persona, ne il
soggetto passivo‑rivenditore sono stati in grado di detrarre, produrrebbe in
effetti una siffatta doppia imposizione (v., in questo senso, citate sentenze
Stenholmen, punto 25, e Jyske Finans, punto 38).

49      Tuttavia, quando un soggetto passivo‑rivenditore rivende, ai fini di
sue operazioni soggette ad imposta, beni, come quelli oggetto della causa
principale, da egli stesso importati, in regime normale dell'IVA, nello Stato
membro in cui effettua tali operazioni, ed ha pertanto diritto, a norma
dell'art. 168, lett. d), della direttiva 2006/112, a detrarre l'IVA dovuta o
assolta per tali beni importati, come sottolineato dalla Commissione non
esiste alcun rischio di doppia imposizione che possa giustificare
l'applicazione del regime di deroga del margine.

50      A questo proposito occorre rilevare che la motivazione che accompagna
la proposta di direttiva presentata dalla Commissione al Consiglio dell'Unione
europea l'11 gennaio 1989, che completa il sistema comune d'imposta sul valore
aggiunto e modifica gli articoli 32 e 28 della direttiva 77/388/CEE - Regime
particolare applicabile ai beni d'occasione e agli oggetti d'arte,
d'antiquariato e da collezione (GU 1989 C 76, pag. 10), indica esplicitamente
che, quando taluni beni sono stati importati dal soggetto passivo‑rivenditore
in regime normale di IVA in occasione della loro importazione, l'esistenza del
diritto a detrazione esclude quella d'un rischio di doppia imposizione,
cosicche non esistono motivi che permettano di escludere l'applicazione di
tale regime normale a favore del regime speciale del margine.

51      Infine, l'inapplicabilita di quest'ultimo regime in circostanze come
quelle della causa principale e corroborata dall'art. 316, n. 1, lett. a),
della direttiva 2006/112. Infatti tale disposizione, che determina per quali
cessioni di beni importati dallo stesso soggetto passivo‑rivenditore gli Stati
membri devono riconoscergli il diritto d'opzione per l'applicazione di detto
regime, riguarda le cessioni relative a «oggetti d'arte, d'antiquariato o da
collezione», e non quelle di beni come quelli importati dall'Auto Nikolovi.

52      Da cio si evince che, a prescindere dal fatto che i beni oggetto della
causa principale rientrino o meno nella nozione di «beni d'occasione», ai
sensi dell'art. 311, n. 1, sub 1), della direttiva 2006/112, il regime del
margine non e in ogni caso applicabile alle cessioni relative a beni come
quelli al centro di questa causa, che il soggetto passivo‑rivenditore ha egli
stesso importato in regime normale dell'IVA.

53      Occorre pertanto risolvere la quarta questione dichiarando che l'art.
314 della direttiva 2006/112 deve essere interpretato nel senso che il regime
del margine non e applicabile a cessioni di beni come i pezzi di seconda mano
per autoveicoli, che il soggetto passivo‑rivenditore ha egli stesso importato
nell'Unione in regime normale dell'IVA.

54      Cio considerato, non e piu necessario risolvere le prime tre e la
quinta questione.

  _Sulla sesta e la settima questione_

55      Con la sesta e la settima questione, che occorre esaminare
congiuntamente, il giudice del rinvio chiede, in sostanza, se l'art. 320, nn.
1, primo comma, e 2, della direttiva 2006/112 debba essere interpretato nel
senso che osta ad una disposizione nazionale che prevede il differimento, fino
alla successiva cessione assoggettata al regime normale dell'IVA, del diritto
del soggetto passivo‑rivenditore di detrarre l'IVA assolta in occasione
dell'importazione di beni diversi dagli oggetti d'arte, da collezione o
d'antiquariato.

56      A tale riguardo, emerge inequivocabilmente dalla lettera di queste due
disposizioni che, a prescindere dall'ipotesi, non pertinente in questa
fattispecie, contemplata all'art. 320, n. 1, secondo comma, della direttiva
2006/112, la regola in base alla quale, in deroga al normale regime della
detrazione immediata contenuto agli artt. 167 e ss. di tale direttiva, il
diritto a detrazione sorge al momento della successiva cessione imponibile, e
applicabile unicamente quando il soggetto passivo‑rivenditore «opta» per
l'applicazione del regime normale dell'IVA alla «cessione di un oggetto
d'arte, d'antiquariato o da collezione che ha egli stesso importato», invece
di avvalersi della facolta prevista dal diritto nazionale, in conformita
all'art. 316 di detta direttiva, di applicare a siffatta cessione il regime
del margine.

57      Come sottolinea la Commissione, quest'interpretazione letterale e
avvalorata dalla finalita di tale regola di deroga, che consiste nello
scongiurare i rischi di frode inerenti alle situazioni in cui il soggetto
passivo‑rivenditore, potendo scegliere tra l'applicazione del regime normale
dell'IVA e quella del regime del margine, al momento dell'importazione
dichiari di optare per detto regime normale onde beneficiare di un diritto
immediato a detrazione integrale dell'IVA dovuta o assolta all'importazione,
per poi avvalersi di artifizi diretti ad assoggettare al regime del margine la
successiva rivendita degli oggetti importati.

58      Per converso, quando, come nella causa principale, l'applicabilita del
regime del margine, come emerge dalla soluzione fornita alla quarta questione,
viene esclusa, cosi come, di conseguenza, la scelta tra l'applicazione di
detto regime e quella del regime normale dell'IVA, non sussiste alcun rischio
di frode che possa giustificare l'esclusione dell'applicazione del regime
normale della detrazione.

59      Occorre pertanto risolvere la sesta e la settima questione dichiarando
che l'art. 320, nn. 1, primo comma, e 2, della direttiva 2006/112 deve essere
interpretato nel senso che osta ad una disposizione nazionale che prevede il
differimento, fino alla successiva cessione assoggettata al regime normale
dell'IVA, del diritto del soggetto passivo‑rivenditore di detrarre l'IVA
assolta, in applicazione di detto regime, in occasione dell'importazione di
beni diversi dagli oggetti d'arte, d'antiquariato o da collezione.

  _Sull 'ottava questione_

60      Con l'ottava questione il giudice del rinvio chiede, in sostanza, se
le disposizioni dell'art. 314 e dell'art. 320, nn. 1, primo comma, e 2, della
direttiva 2006/112 dispieghino un effetto diretto, cosi da poter essere
invocate in una controversia come quella all'origine della causa principale.

61      A questo proposito occorre ricordare che, per costante giurisprudenza
della Corte, in tutti i casi in cui le disposizioni di una direttiva appaiano,
dal punto di vista sostanziale, incondizionate e sufficientemente precise,
tali disposizioni possono essere invocate dai singoli dinanzi ai giudici
nazionali nei confronti dello Stato, ove quest'ultimo non abbia recepito nei
termini tale direttiva nel diritto interno o non l'abbia recepita
correttamente (v. sentenze 17 luglio 2008, causa C‑226/07, Flughafen
Koln/Bonn, Racc. pag. I‑5999, punto 23; 12 febbraio 2009, causa C‑138/07,
Cobelfret, Racc. pag. I‑731, punto 58, e 14 ottobre 2010, causa C‑243/09, Fuß,
Racc. pag. I‑9849, punto 56).

62      Quanto all'art. 314 della direttiva 2006/112, in esso vengono
delimitati in termini non ambigui i casi che rientrano nell'ambito di
applicazione del regime d'imposizione del margine, e tale delimitazione non
risulta subordinata all'intervento di alcun altro atto, adottato dalle
istituzioni dell'Unione o dagli Stati membri.

63      Per quanto riguarda l'art. 320, n. 1, primo comma, di detta direttiva,
esso individua, in modo chiaro ed incondizionato, gli oggetti importati la cui
successiva cessione in regime normale dell'IVA conferisce al soggetto
passivo‑rivenditore un diritto a detrazione dell'IVA dovuta o assolta
all'importazione. L'art. 320, n. 2, di tale direttiva, delimita invece, allo
stesso modo, l'ambito di applicazione della regola del differimento del
diritto a detrazione.

64      Pertanto, dato che le disposizioni degli artt. 314 e 320, nn. 1, primo
comma, e 2, della direttiva 2006/112, sotto il profilo del loro contenuto,
risultano incondizionate e sufficientemente precise, l'effetto diretto
derivante da tale constatazione autorizza un singolo ad avvalersene dinanzi ai
giudici nazionali nel contesto di una controversia che, come quella della
causa principale, lo oppone ad un'autorita tributaria nazionale, per escludere
l'applicazione di una normativa nazionale incompatibile con tali disposizioni
(v., in questo senso, sentenza Flughafen Koln/Bonn, cit., punto 39).

65      Occorre pertanto risolvere l'ottava questione dichiarando che gli
artt. 314 e 320, nn. 1, primo comma, e 2, della direttiva 2006/112 producono
un effetto diretto che autorizza un singolo ad avvalersene dinanzi ad un
giudice nazionale al fine di escludere l'applicazione di una normativa
nazionale incompatibile con tali disposizioni.

  **Sulle spese**

66      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

1)       **L 'art. 314 della direttiva del Consiglio 28 novembre 2006,
2006/112/CE, relativa al sistema comune d'imposta sul valore aggiunto, deve
essere interpretato nel senso che il regime del margine non e applicabile a
cessioni di beni come i pezzi di seconda mano per autoveicoli, che il soggetto
passivo‑rivenditore ha egli stesso importato nell'Unione europea in regime
normale dell'imposta sul valore aggiunto.**

2)       **L 'art. 320, nn. 1, primo comma, e 2, della direttiva 2006/112 deve
essere interpretato nel senso che osta ad una disposizione nazionale che
prevede il differimento, fino alla successiva cessione assoggettata al regime
normale dell'imposta sul valore aggiunto, del diritto del soggetto
passivo‑rivenditore di detrarre l'imposta sul valore aggiunto assolta, in
applicazione di detto regime, in occasione dell'importazione di beni diversi
dagli oggetti d'arte, d'antiquariato o da collezione.**

3)       **Gli artt.  314 e 320, nn. 1, primo comma, e 2, della direttiva
2006/112 producono un effetto diretto che autorizza un singolo ad avvalersene
dinanzi ad un giudice nazionale al fine di escludere l'applicazione di una
normativa nazionale incompatibile con tali disposizioni.**

Firme

* * *

* Lingua processuale: il bulgaro. 




**Causa C ‑101/10**

**Gentcho Pavlov**

**e**

**Gregor Famira**

**contro**

**Ausschuss der Rechtsanwaltskammer Wien**

(domanda di pronuncia pregiudiziale proposta dall'Oberste Berufungs- und
Disziplinarkommission)

«Relazioni esterne -- Accordi di associazione -- Normativa nazionale che,
prima dell'adesione della Repubblica di Bulgaria all'Unione europea, escludeva
i cittadini bulgari dall'iscrizione all'albo degli avvocati praticanti --
Compatibilita di una siffatta normativa con il divieto di qualsiasi
discriminazione basata sulla cittadinanza, per quanto riguarda le condizioni
di lavoro, previsto dall'accordo di associazione CE-Bulgaria»

Massime della sentenza

_Accordi internazionali -- Accordo di associazione Comunita-Bulgaria --
Circolazione dei lavoratori -- Accesso alle professioni regolamentate _

_(Accordo di associazione Comunit a-Bulgaria, artt. 38, n. 1, e 47)_

Il divieto di discriminazione sancito dall'art. 38, n. 1, primo trattino,
dell'accordo europeo che istituisce un'associazione tra le Comunita europee e
i loro Stati membri, da un lato, e la Repubblica di Bulgaria, dall'altro, deve
essere interpretato nel senso che esso non ostava, prima dell'adesione della
Repubblica di Bulgaria all'Unione europea, ad una normativa di uno Stato
membro in forza della quale un cittadino bulgaro, a causa di un requisito
relativo alla cittadinanza imposto da tale normativa, non poteva ottenere la
sua iscrizione all'albo degli avvocati praticanti ne, di conseguenza, un
certificato di abilitazione alla rappresentanza in giudizio.

Infatti, il suddetto accordo di associazione non contiene alcun elemento che
consenta di dedurre dal suo art. 38, n. 1, primo trattino, o da altre
disposizioni, la volonta delle parti contraenti di eliminare qualsiasi
discriminazione fondata sulla cittadinanza per quanto riguarda l'accesso dei
cittadini bulgari alle professioni regolamentate. A tal proposito, occorre
inoltre tener conto del fatto che tale disposizione e inserita nel titolo IV
del citato accordo, capitolo I, rubricato «Circolazione dei lavoratori»,
mentre lo stesso accordo menziona le professioni regolamentate al suo art. 47,
contenuto nel capitolo II dello stesso accordo, dedicato allo stabilimento e
che tratta dell'accesso alle professioni regolamentate senza imporre a tal
riguardo un obbligo di non discriminazione fondata sulla cittadinanza.

L'iscrizione all'albo degli avvocati praticanti, che costituisce una
condizione di accesso alla professione regolamentata di avvocato, non puo
dunque essere considerata come costituente una condizione di lavoro ai sensi
del suddetto art. 38, n. 1, primo trattino.

(v. punti 27-28, 30 e dispositivo)

  
  
  
  
  
  

SENTENZA DELLA CORTE (Quarta Sezione)

7 luglio 2011 (*)

«Relazioni esterne - Accordi di associazione - Normativa nazionale che, prima
dell'adesione della Repubblica di Bulgaria all'Unione europea, escludeva i
cittadini bulgari dall'iscrizione all'albo degli avvocati praticanti -
Compatibilita di una siffatta normativa con il divieto di qualsiasi
discriminazione basata sulla cittadinanza, per quanto riguarda le condizioni
di lavoro, previsto dall'accordo di associazione CE-Bulgaria»

Nel procedimento C‑101/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Oberste Berufungs- und Disziplinarkommission
(Austria), con decisione 18 gennaio 2010, pervenuta in cancelleria il 23
febbraio 2010, nella causa

**Gentcho Pavlov,**

**Gregor Famira**

contro

**Ausschuss der Rechtsanwaltskammer Wien,**

LA CORTE (Quarta Sezione),

composta dal sig. J.-C. Bonichot, presidente di sezione, dal sig. L. Bay
Larsen (relatore), dalle sig.re C. Toader, A. Prechal e dal sig. E.
Jarašiūnas, giudici,

avvocato generale: sig. P. Mengozzi,

cancelliere: sig. K. Malacek, amministratore,

vista la fase scritta del procedimento e in seguito all'udienza del 13 gennaio
2011,

considerate le osservazioni presentate:

-        per i sigg. Pavlov e Famira, dagli avv.ti R. Keisler e S. Werinos, Rechtsanwalte, 

-        per il governo austriaco, dai sigg. E. Riedl e G. Holley, in qualita di agenti,

-        per la Commissione europea, dai sigg. F. Erlbacher e G. Braun, in qualita di agenti,

sentite le conclusioni dell'avvocato generale, presentate all'udienza del 17
marzo 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 38, n. 1, primo trattino, dell'accordo europeo che istituisce
un'associazione tra le Comunita europee e i loro Stati membri, da un lato, e
la Repubblica di Bulgaria, dall'altro, concluso e approvato a nome delle
Comunita con decisione del Consiglio e della Commissione 19 dicembre 1994,
94/908/CE, CECA, Euratom (GU L 358, pag. 1; in prosieguo: l'«accordo di
associazione con la Repubblica di Bulgaria»).

2        Tale domanda e stata presentata nell'ambito di una controversia tra
il sig. Pavlov, cittadino bulgaro, e il sig. Famira, avvocato a Vienna, da un
lato, e l'Ausschuss der Rechtsanwaltskammer Wien (commissione dell'Ordine
degli avvocati di Vienna), dall'altro, in merito al rigetto da parte di
quest'ultima della domanda volta ad ottenere, da una parte, l'iscrizione del
sig. Pavlov all'albo degli avvocati praticanti e, dall'altra, un certificato
di abilitazione alla rappresentanza in giudizio a favore di quest'ultimo.

  **Contesto normativo**

  _Il diritto dell 'Unione _

 L'accordo di associazione con la Repubblica di Bulgaria

3        Ai sensi dell'art. 7, n. 1, dell'accordo di associazione con la
Repubblica di Bulgaria «[l']associazione prevede un periodo transitorio della
durata massima di dieci anni diviso in due fasi successive, che in linea di
principio durano cinque anni ciascuna. La prima fase inizia all'entrata in
vigore del presente accordo». Il predetto accordo d'associazione e entrato in
vigore il 1° febbraio 1995.

4        L'art. 38, n. 1, dell'accordo di associazione con la Repubblica di
Bulgaria, contenuto nel titolo IV di quest'ultimo, intitolato «Circolazione
dei lavoratori, stabilimento, prestazione di servizi», capitolo I, dedicato
alla circolazione dei lavoratori, cosi dispone:

«Nel rispetto delle condizioni e modalita applicabili in ciascuno Stato
membro:

-        il trattamento accordato ai lavoratori di nazionalita bulgara legalmente occupati nel territorio di uno Stato membro e esente da qualsiasi discriminazione basata sulla nazionalita, per quanto riguarda le condizioni di lavoro, di retribuzione o di licenziamento, rispetto ai cittadini di quello Stato, 

(…)».

5        L'art. 42, n. 1, del suddetto accordo di associazione prevede quanto
segue:

«1\. Tenendo conto della situazione del mercato del lavoro nello Stato membro,
nel rispetto della sua legislazione e delle regole in vigore in quello Stato
membro in materia di mobilita dei lavoratori:

-        si dovrebbero mantenere e, se possibile, ampliare le agevolazioni esistenti per l'accesso all'occupazione dei lavoratori bulgari accordate dagli Stati membri ai sensi di accordi bilaterali; 

-        gli altri Stati membri considerano favorevolmente l'opportunita di concludere accordi analoghi». 

6        L'art. 45, n. 1, dello stesso accordo di associazione, che figura nel
titolo IV, capitolo II, di quest'ultimo, intitolato «Stabilimento», cosi
recita:

«A partire dall'entrata in vigore del presente accordo, ciascuno Stato membro
accorda un trattamento non meno favorevole di quello accordato alle proprie
societa e ai propri cittadini per lo stabilimento di societa e cittadini
bulgari e per le attivita di societa e cittadini bulgari stabiliti sul suo
territorio, fatta eccezione per i settori specificati nell'allegato XVa».

7        L'art. 47 dell'accordo di associazione in esame, contenuto in
suddetto capitolo II, dispone quanto segue:

«Al fine di rendere piu agevole per i cittadini della Comunita e della
Bulgaria l'avviamento e lo svolgimento di attivita professionali regolamentate
rispettivamente in Bulgaria e nella Comunita, il Consiglio di associazione
valuta le iniziative da prendere per permettere il reciproco riconoscimento
dei titoli professionali. Il Consiglio di associazione puo adottare tutte le
misure necessarie a tal fine».

8        L'art. 59, n. 1, dell'accordo di associazione di cui trattasi, che
compare nel titolo IV, capitolo IV, di quest'ultimo, intitolato «Disposizioni
generali», cosi recita:

«Ai fini del titolo IV, il presente accordo non impedisce in alcun modo alle
Parti di applicare le rispettive leggi e disposizioni in materia di ingresso e
soggiorno, lavoro, condizioni di lavoro e stabilimento delle persone fisiche,
nonche di prestazione dei servizi, a condizione che, cosi facendo, esse non le
applichino in modo da vanificare o compromettere i benefici spettanti all'una
o all'altra ai sensi di una specifica disposizione del presente accordo (…)».

  _La normativa nazionale_

9        Le disposizioni che disciplinano la professione forense e l'accesso a
tale professione sono contenute, rispettivamente, nella legge sull'esame di
accesso alla professione di avvocato (Rechtsanwaltsprufungsgesetz BGBl.
556/1985, nella sua versione pubblicata nel BGBl. 71/1999, applicabile alla
controversia di cui trattasi; in prosieguo: il «RAPG»), nonche nel regolamento
austriaco relativo alla professione forense (Österreichische
Rechtsanwaltsordnung RGBl. 96/1868, nella versione pubblicata nel BGBl.
128/2004, applicabile alla controversia principale; in prosieguo: la «RAO»).

 Il RAPG

10      Le disposizioni del RAPG rilevanti ai fini della controversia
principale sono del seguente tenore:

« _Articolo  1_

L'esame di avvocato e inteso ad accertare le capacita e le conoscenze del
candidato, necessarie per l'esercizio della professione forense, in
particolare la sua abilita nell'istruire e curare le questioni pubbliche e
private affidate ad un avvocato, nonche la sua capacita di redigere atti e
perizie giudiziarie nonche di esporre in modo ordinato, per iscritto e
verbalmente, una situazione in fatto e in diritto _._

_Articolo 2_

1)      L'esame di avvocato puo essere sostenuto dopo avere conseguito il
dottorato in scienze giuridiche («Doktorat der Rechte») ovvero, per i titolari
di un Diplomstudium ai sensi della legge 2 marzo 1978, (...) sullo studio
universitario delle scienze giuridiche, il Magisterium der
Rechtswissenschaften e dopo una pratica triennale, di cui almeno nove mesi
presso un organo giudiziario e almeno due anni presso lo studio di un
avvocato.

 (…)».

  

 La RAO

11      Le disposizioni della RAO pertinenti ai fini della controversia
principale sono redatte nei seguenti termini:

« _Articolo  1_

1)      Ai fini dell'esercizio della professione forense in [Austria] non e
necessaria una nomina da parte di un'autorita, bensi semplicemente la prova
del possesso dei seguenti requisiti e l'iscrizione nell'albo degli avvocati
(articoli 5 e 5a).

(…)

2)      I requisiti sono i seguenti:

a)      la cittadinanza austriaca;

(…)

d)      la pratica nelle modalita e per la durata stabilita dalla legge;

e)      il superamento dell'esame di abilitazione alla professione di
avvocato;

(…)

3)      La cittadinanza di uno Stato membro dell'Unione europea o di un altro
Stato contraente dell'Accordo sullo Spazio economico europeo o della
Confederazione svizzera e considerato equivalente alla cittadinanza austriaca.

_Articolo 2_

1)      La pratica necessaria ai fini dell'esercizio della professione di
avvocato deve constare nell'esercizio di attivita della professione forense
presso un tribunale o una procura e presso un avvocato; (...) La pratica
presso un avvocato e computabile solo qualora sia svolta come attivita
professionale principale e senza pregiudizio da parte di un'altra attivita
professionale (…)

2)      La pratica nell'accezione del n. 1, dura cinque anni. Di questi almeno
nove mesi devono essere effettuati in Austria presso un ufficio giudiziario
giudicante o una procura e almeno tre anni presso un avvocato.

(…)

_Articolo 15_

1)      Qualora la legge prescriva il patrocinio legale obbligatorio,
l'avvocato puo farsi rappresentare dinanzi a tutte le giurisdizioni e a tutte
le autorita, assumendosene la responsabilita, da un avvocato praticante,
autorizzato alla sostituzione, che svolga la pratica presso il suo studio; un
avvocato praticante non puo tuttavia firmare memorie indirizzate a organi
giurisdizionali o ad autorita.

2)      È autorizzato alla sostituzione un avvocato praticante che abbia
superato l'esame di abilitazione alla professione forense. (…)

3)      Qualora la legge non prescriva il patrocinio legale obbligatorio,
l'avvocato puo farsi rappresentare dinanzi a tutte le giurisdizioni e le
autorita, assumendosene la responsabilita, da un altro avvocato praticante che
svolga la pratica presso il suo studio; un avvocato praticante non puo
tuttavia firmare memorie indirizzate a organi giurisdizionali o ad autorita.

4)      La commissione dell'Ordine degli avvocati e tenuta a rilasciare
certificati di legittimazione ai praticanti che svolgano la pratica presso un
avvocato, da cui risulti l'autorizzazione alla sostituzione ai sensi del n. 2
["groβe Legitimationsurkunde"] o l'autorizzazione alla rappresentanza ai sensi
del n. 3 ["kleine Legitimationsurkunde"].

(…)

_Articolo 30_

1)      Ai fini dell'iscrizione nell'albo degli avvocati praticanti, al
momento dell'inizio della pratica presso un avvocato, deve esserne data
comunicazione alla commissione [dell'Ordine] unitamente all'attestazione del
possesso della cittadinanza austriaca e del possesso dei requisiti prescritti
per l'accesso alla pratica forense; la suddetta pratica e computata solo a
partire dal giorno di ricezione della suddetta comunicazione.

(…)

4)      Gli interessati hanno diritto di presentare ricorso presso l'Oberste
Berufungs‑ und Disziplinarkommission (commissione superiore d'appello e
disciplinare degli avvocati) avverso il diniego di iscrizione all'albo degli
avvocati praticanti, la radiazione dal suddetto albo e il diniego di
omologazione della pratica forense. (…)

5)      La cittadinanza di uno Stato membro dell'Unione europea o di un altro
Stato contraente dell'Accordo sullo Spazio economico europeo o della
Confederazione svizzera e considerata equivalente alla cittadinanza
austriaca».

  **Causa principale e questioni pregiudiziali**

12      Il sig. Pavlov ha concluso i suoi studi di scienze giuridiche a Vienna
nel 2002. Dal 2004, egli e assunto alle dipendenze dello studio legale del
sig. Famira, avvocato stabilito a Vienna. Il sig. Pavlov e titolare di un
permesso di soggiorno austriaco e di un permesso di stabilimento ai sensi del
diritto austriaco, che gli consentono di accedere ad un impiego e di svolgere
quest'ultimo su tutto il territorio austriaco. Il sig. Famira e titolare di un
permesso, rilasciato dall'ufficio di collocamento, che lo autorizzava ad
assumere il sig. Pavlov come avvocato praticante dipendente per il periodo dal
1° gennaio al 31 dicembre 2004\.

13      Il 2 gennaio 2004, i sigg. Famira e Pavlov hanno chiesto l'iscrizione
di quest'ultimo nell'albo degli avvocati praticanti. Essi hanno
contemporaneamente chiesto, a favore di quest'ultimo, il rilascio di un
certificato di abilitazione alla rappresentanza in giudizio («kleine
Legitimationsurkunde»), ai sensi dell'art. 15, n. 3, della RAO.

14      Con ordinanza 6 aprile 2004, la seconda sezione dell'Ausschuss der
Rechtsanwaltskammer Wien ha respinto tale domanda con la motivazione che il
sig. Pavlov non era in possesso del requisito della cittadinanza di cui
all'art. 30, nn. 1 e 5, della RAO. L'impugnazione proposta avverso suddetta
ordinanza e stata respinta il 15 giugno 2004 dal predetto Ausschuss in seduta
plenaria.

15      Con ordinanza 1° agosto 2006, l'Oberste Berufungs‑ und
Disziplinarkommission ha respinto l'appello interposto dai sigg. Pavlov e
Famira contro l'ordinanza 15 giugno 2004, adducendo che, essendo la
professione di avvocato una professione regolamentata, essa dispiegherebbe i
suoi effetti anche nei confronti degli avvocati praticanti. Essa ha statuito
che, ai termini dell'accordo di associazione con la Repubblica di Bulgaria, le
discriminazioni sono vietate unicamente per quanto riguarda le condizioni di
lavoro, ma che, per quanto attiene all'accesso alle professioni regolamentate,
gli Stati che hanno concluso tale accordo mantengono la possibilita di
prevedere limitazioni.

16      L'8 ottobre 2007, il Verfassungsgerichtshof (Corte costituzionale) ha
annullato l'ordinanza 1° agosto 2006 e ha rinviato la causa dinanzi
all'Oberste Berufungs- und Disziplinarkommission, con la motivazione che
quest'ultima non aveva adito in via pregiudiziale la Corte di giustizia
dell'Unione europea con una questione di interpretazione delle disposizioni
rilevanti dell'accordo di associazione di cui trattasi, cosi violando il
diritto dei ricorrenti ad un procedimento dinanzi al giudice naturale, quale
garantito dalla Costituzione nazionale.

17      Con ordinanza 17 aprile 2008, l'Oberste Berufungs- und
Disziplinarkommission ha annullato le ordinanze dell'Ausschuss der
Rechtsanwaltskammer Wien del 6 aprile e del 15 giugno 2004, in considerazione
della mutata situazione giuridica determinata dall'adesione della Repubblica
di Bulgaria all'Unione, la quale aveva preso effetto il 1° gennaio 2007.
Ritenendo che, a partire da tale data, le condizioni previste dall'art. 30,
nn. 1 e 5, della RAO fossero soddisfatte, essa ha rinviato la causa dinanzi al
suddetto Ausschuss affinche questo statuisse nuovamente con un supplemento
d'istruttoria.

18      Il 2 luglio 2009, il Verfassungsgerichtshof ha annullato l'ordinanza
17 aprile 2008, adducendo che l'adesione della Repubblica di Bulgaria
all'Unione non aveva per nulla modificato il fatto che gli anni 2004‑2006
fossero significativi per il sig. Pavlov poiche, da una parte, egli puo
sostenere l'esame di abilitazione alla professione di avvocato solo dopo aver
effettuato una pratica almeno biennale presso un avvocato e, dall'altra, per
essere iscritti all'albo degli avvocati, occorre provare di aver svolto una
pratica almeno triennale presso un avvocato. Pertanto, per risolvere la
questione relativa agli anni 2004‑2006, era necessario, conformemente alla
decisione 8 ottobre 2007 dello stesso giudice, adire la Corte in via
pregiudiziale con una questione di interpretazione dell'art. 38 dell'accordo
di associazione con la Repubblica di Bulgaria.

19      Cio premesso, l'Oberste Berufungs- und Disziplinarkommission ha deciso
di sospendere il giudizio e di sottoporre alla Corte le seguenti questioni
pregiudiziali:

«1)      Se, nel periodo compreso fra il 2 gennaio 2004 e il 31 dicembre 2006,
l'art. 38, n. 1, dell'[Accordo di associazione con la Repubblica di Bulgaria]
dovesse essere direttamente applicato nell'ambito del procedimento per
l'iscrizione di un cittadino bulgaro nell'albo degli avvocati praticanti.

In caso di soluzione affermativa della prima questione:

2)      Se l'art. 38, n. 1, dell'[Accordo di associazione con la Repubblica di
Bulgaria] ostasse, da un lato, all'applicazione dell'art. 30, nn. 1 e 5, della
[RAO] - secondo cui uno dei requisiti per la registrazione e costituito, fra
l'altro, dalla prova della cittadinanza austriaca o di una cittadinanza
equivalente - alla domanda di iscrizione all'albo degli avvocati praticanti
austriaci presentata il 2 gennaio 2004 da un cittadino bulgaro in servizio
presso un avvocato austriaco nonche alla richiesta di emissione di un
certificato di abilitazione alla rappresentanza in giudizio ai sensi dell'art.
15, n. 3, della [RAO] e, dall'altro, al rigetto della domanda fondato
esclusivamente sulla cittadinanza, nonostante la sussistenza degli altri
requisiti e di un permesso di stabilimento e di lavoro rilasciato solo per
l'Austria».

  **Sulle questioni pregiudiziali**

20      Con le sue due questioni, che vanno esaminate congiuntamente, il
giudice del rinvio chiede sostanzialmente se, prima dell'adesione della
Repubblica di Bulgaria all'Unione, il divieto di discriminazione, sancito
dall'art. 38, n. 1, primo trattino, dell'accordo di associazione con
quest'ultima, ostasse ad una normativa di uno Stato membro, come quella
contenuta nell'art. 30, nn. 1 e 5, della RAO, in forza della quale un
cittadino bulgaro, a causa di un requisito relativo alla cittadinanza imposto
da tale normativa, non poteva ottenere la sua iscrizione all'albo degli
avvocati praticanti ne, di conseguenza, un certificato di abilitazione alla
rappresentanza in giudizio.

21      Dalla formulazione dell'art. 38, n. 1, primo trattino, dell'accordo di
associazione con la Repubblica di Bulgaria emerge che il divieto sancito da
questa disposizione osta a qualsiasi discriminazione fondata sulla
cittadinanza, di cui l'interessato, gia legalmente occupato, potrebbe essere
oggetto per quanto riguarda le sue condizioni di lavoro, di retribuzione o di
licenziamento.

22      A tal riguardo, il sig. Pavlov sostiene che l'iscrizione all'albo
degli avvocati praticanti riguarda le condizioni di lavoro di tale professione
e che il diniego di iscrizione al predetto albo, fondato sulla cittadinanza,
oppostogli a norma dell'art. 30, nn. 1 e 5, della RAO configura quindi una
discriminazione vietata dall'art. 38, n. 1, primo trattino, dell'accordo di
associazione con la Repubblica di Bulgaria.

23      Dalle informazioni fornite alla Corte dal giudice del rinvio si evince
che, ai sensi della normativa nazionale in esame nella causa principale,
l'accesso alla pratica e necessariamente legato all'iscrizione all'albo degli
avvocati praticanti e che tale iscrizione costituisce dunque una condizione di
accesso al tirocinio forense. Prima di essere iscritto a detto albo,
l'interessato puo lavorare legalmente soltanto come giurista e non come
avvocato praticante.

24      Va aggiunto che l'esercizio delle attivita svolte da un avvocato
praticante, pur potendo rientrare in un rapporto di lavoro come avviene nella
causa principale, costituisce altresi la parte pratica della formazione
necessaria per l'accesso alla professione regolamentata di avvocato (v., in
tal senso, sentenza 13 novembre 2003, causa C‑313/01, Morgenbesser, Racc. pag.
I‑13467, punto 51).

25      Pertanto, si deve concluderne che suddetta iscrizione all'albo degli
avvocati praticanti costituisce una condizione di accesso alla professione
regolamentata di avvocato, di cui trattasi nella causa principale.

26      È quindi necessario accertare se il divieto di discriminazione fondato
sulla cittadinanza, sancito dall'art. 38, n. 1, primo trattino, dell'accordo
di associazione con la Repubblica di Bulgaria, si estenda a norme di accesso
alla professione regolamentata di avvocato come quelle in esame nella causa
principale.

27      Va evidenziato che l'accordo di associazione con la Repubblica di
Bulgaria non contiene alcun elemento che consenta di dedurre dall'art. 38, n.
1, primo trattino, del medesimo accordo o da altre disposizioni di
quest'ultimo, la volonta delle parti contraenti di eliminare qualsiasi
discriminazione fondata sulla cittadinanza per quanto riguarda l'accesso dei
cittadini bulgari alle professioni regolamentate. A tal proposito, occorre
inoltre tener conto del fatto che tale disposizione e inserita nel titolo IV
del citato accordo, capitolo I, rubricato «Circolazione dei lavoratori»,
mentre lo stesso accordo menziona le professioni regolamentate al suo art. 47,
contenuto nel capitolo II dello stesso accordo, dedicato allo stabilimento e
che tratta dell'accesso alle professioni regolamentate senza imporre a tal
riguardo un obbligo di non discriminazione fondata sulla cittadinanza.

28      Ne consegue che il divieto di discriminazione enunciato all'art. 38,
n. 1, primo trattino, dell'accordo di associazione con la Repubblica di
Bulgaria deve essere interpretato nel senso che esso non si estende a norme
nazionali riguardanti l'accesso alla professione regolamentata di avvocato,
come quelle in esame nella causa principale. Pertanto, non si puo considerare
che l'iscrizione all'albo degli avvocati praticanti che, come specificato al
punto 25 della presente sentenza, costituisce una condizione di accesso alla
professione regolamentata di avvocato, configuri una condizione di lavoro ai
sensi del suddetto art. 38, n. 1, primo trattino.

29      Per quanto attiene al permesso di soggiorno e al permesso di lavoro,
invocati dal sig. Pavlov come conferentigli accesso al tirocinio forense, e
sufficiente constatare che spetta al giudice del rinvio verificare se tali
permessi, rilasciati dalle autorita dello Stato membro ospitante, secondo la
normativa nazionale costituiscano decisioni aventi una siffatta portata e che
consentono, di per se stesse, l'accesso alla professione forense.

30      Dalle considerazioni che precedono emerge che le questioni sollevate
dal giudice del rinvio vanno risolte dichiarando che il divieto di
discriminazione sancito dall'art. 38, n. 1, primo trattino, dell'accordo di
associazione con la Repubblica di Bulgaria, deve essere interpretato nel senso
che esso non ostava, prima dell'adesione di quest'ultima all'Unione, ad una
normativa di uno Stato membro, come quella contenuta nell'art. 30, nn. 1 e 5,
della RAO, nella versione applicabile alla controversia principale, in forza
della quale un cittadino bulgaro, a causa di un requisito relativo alla
cittadinanza imposto da tale normativa, non poteva ottenere la sua iscrizione
all'albo degli avvocati praticanti ne, di conseguenza, un certificato di
abilitazione alla rappresentanza in giudizio.

  **Sulle spese**

31      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**Il divieto di discriminazione sancito dall 'art. 38, n. 1, primo trattino,
dell'accordo europeo che istituisce un'associazione tra le Comunita europee e
i loro Stati membri, da un lato, e la Repubblica di Bulgaria, dall'altro,
concluso e approvato a nome delle Comunita con decisione del Consiglio e della
Commissione 19 dicembre 1994, 94/908/CE, CECA, Euratom, deve essere
interpretato nel senso che esso non ostava, prima dell'adesione della
Repubblica di Bulgaria all'Unione europea, ad una normativa di uno Stato
membro, come quella contenuta nell'art. 30, nn. 1 e 5, del regolamento
austriaco relativo alla professione forense (Österreichische
Rechtsanwaltsordnung), nella versione applicabile alla controversia
principale, in forza della quale un cittadino bulgaro, a causa di un requisito
relativo alla cittadinanza imposto da tale normativa, non poteva ottenere la
sua iscrizione all'albo degli avvocati praticanti ne, di conseguenza, un
certificato di abilitazione alla rappresentanza in giudizio.**

Firme

* * *

* Lingua processuale: il tedesco. 


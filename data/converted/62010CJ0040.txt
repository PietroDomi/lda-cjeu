  
  
**Causa C ‑40/10**

**Commissione europea**

**contro**

**Consiglio dell 'Unione europea**

«Ricorso di annullamento -- Regolamento (UE, Euratom) n. 1296/2009 --
Adeguamento annuale delle retribuzioni e delle pensioni dei funzionari e degli
altri agenti dell'Unione europea -- Metodo di adeguamento -- Art. 65 dello
Statuto dei funzionari -- Artt. 1 e 3‑7 dell'allegato XI dello Statuto --
Clausola di eccezione -- Art. 10 dell'allegato XI dello Statuto -- Potere
discrezionale del Consiglio -- Adeguamento divergente da quello proposto dalla
Commissione -- Clausola di riesame che consente l'adeguamento intermedio delle
retribuzioni»

Massime della sentenza

1.         _Funzionari -- Retribuzione -- Adeguamento annuale -- Potere discrezionale del Consiglio -- Limiti -- Rispetto dei criteri definiti nell'allegato XI dello Statuto_

_(Statuto dei funzionari, art.  65; allegato XI, art. 3)_

2.         _Funzionari -- Retribuzione -- Adeguamento annuale -- Potere discrezionale del Consiglio -- Considerazione di una crisi economica grave -- Presupposti_

_(Art.  13, n. 2, TUE; art. 241 TFUE; Statuto dei funzionari, allegato XI,
artt. 3 e 10)_

3.         _Funzionari -- Retribuzione -- Esame annuale e adeguamento -- Disciplina prevista dall'allegato XI dello Statuto_

_(Statuto dei funzionari, art.  65, nn. 1 e 2; allegato XI, artt. 1‑7)_

4.         _Ricorso di annullamento -- Sentenza di annullamento -- Effetti -- Annullamento di talune disposizioni del regolamento del Consiglio che adegua le retribuzioni dei funzionari dell'Unione -- Mantenimento in vigore delle disposizioni annullate fino all'entrata in vigore di un nuovo regolamento_

_(Art.  264, secondo comma, TFUE)_

1.        Se, da un lato, l'art. 65, n. 1, dello Statuto conferisce un potere discrezionale al Consiglio nell'ambito dell'esame annuale del livello delle retribuzioni, dall'altro le sue modalita di applicazione sono definite nell'allegato XI dello Statuto, del medesimo valore giuridico del primo, il cui art. 3 definisce in modo tassativo i criteri che disciplinano l'adeguamento annuale del livello delle retribuzioni. 

La disciplina prevista da detto art. 3 si giustifica segnatamente alla luce
degli obiettivi di garantire una certa stabilita nel medio termine e di
evitare discussioni e difficolta ricorrenti, in particolare tra le
organizzazioni rappresentative del personale e le istituzioni interessate,
quanto alla giustificazione o alla necessita di un adeguamento delle
retribuzioni. Al fine di conseguire tali obiettivi, e necessario che il
Consiglio si conformi ai criteri stabiliti all'art. 3 dell'allegato XI dello
Statuto, allegato mediante il quale il Consiglio si e obbligato, per la durata
della sua validita, ad esercitare il potere discrezionale derivantegli
dall'art. 65 dello Statuto, nel rispetto dei criteri specificati
tassativamente al citato art. 3\.

(v. punti 55‑58, 68‑71)

2.        Nella vigenza dell'allegato XI dello Statuto, il procedimento previsto al suo art. 10 costituisce l'unica possibilita di tenere conto di una crisi economica nell'ambito dell'adeguamento annuale delle retribuzioni dei funzionari e di evitare, di conseguenza, l'applicazione dei criteri stabiliti all'art. 3, n. 2, del detto allegato. 

Tale conclusione non puo essere invalidata dal fatto che l'applicazione
dell'art. 10 dell'allegato XI dello Statuto dipende da una proposta della
Commissione. Infatti, alla luce del tenore di tale disposizione, del dovere di
leale cooperazione tra le istituzioni, esplicitamente sancito dall'art. 13, n.
2, seconda frase, TUE, nonche della possibilita per il Consiglio di chiedere
alla Commissione di sottoporre proposte a quest'ultima, come risulta dall'art.
241 TFUE, non si puo ritenere che l'esercizio della competenza conferita alla
Commissione dal detto art. 10 costituisca una semplice facolta per tale
istituzione.

(v. punti 77‑80)

3.        Nessuna disposizione, ne nell'art. 65 dello Statuto ne nell'allegato XI dello Statuto, prevede per il Consiglio la possibilita di emanare, nell'ambito dell'esame annuale del livello delle retribuzioni, nuove norme che consentano il riesame di tale livello ne di adeguare le retribuzioni al di fuori dell'adeguamento annuale in conformita agli artt. 65, n. 1, dello Statuto e 1‑3 dell'allegato XI dello Statuto. 

(v. punto 92)

4.        Il rischio di discontinuita nel regime delle retribuzioni dei funzionari dell'Unione che potrebbe provocare l'annullamento di un regolamento che dispone l'adeguamento annuale di dette retribuzioni, giustifica il ricorso della Corte all'applicazione dell'art. 264, secondo comma, TFUE, con mantenimento degli effetti delle disposizioni annullate fino all'emanazione da parte del Consiglio di un nuovo regolamento conseguente all'annullamento pronunciato. 

(v. punto 95)

  
  
  
  
  
  

SENTENZA DELLA CORTE (Terza Sezione)

24 novembre 2010 (*)

«Ricorso di annullamento - Regolamento (UE, Euratom) n. 1296/2009 -
Adeguamento annuale delle retribuzioni e delle pensioni dei funzionari e degli
altri agenti dell'Unione europea - Metodo di adeguamento - Art. 65 dello
Statuto dei funzionari - Artt. 1 e 3‑7 dell'allegato XI dello Statuto -
Clausola di eccezione - Art. 10 dell'allegato XI dello Statuto - Potere
discrezionale del Consiglio - Adeguamento divergente da quello proposto dalla
Commissione - Clausola di riesame che consente l'adeguamento intermedio delle
retribuzioni»

Nella causa C‑40/10,

avente ad oggetto un ricorso di annullamento ai sensi dell'art. 263 TFUE,
proposto il 22 gennaio 2010,

**Commissione europea,** rappresentata dai sigg. J. Currall, G. Berscheid e
J.‑P. Keppenne, in qualita di agenti, con domicilio eletto in Lussemburgo,

ricorrente,

sostenuta da:

**Parlamento europeo,** rappresentato dalla sig.ra S. Seyr e dal sig. A.
Neergaard, in qualita di agenti, con domicilio eletto in Lussemburgo,

interveniente,

contro

**Consiglio dell 'Unione europea,** rappresentato dal sig. M. Bauer, in
qualita di agente, assistito dall'avv. D. Waelbroeck, avocat,

convenuto,

sostenuto da:

**Regno di Danimarca,** rappresentato dalla sig.ra B. Weis Fogh, in qualita di
agente;

**Repubblica federale di Germania,** rappresentata dai sigg. J. Moller e B.
Klein, in qualita di agenti;

**Repubblica ellenica,** rappresentata dalle sigg.re A. Samoni‑Rantou e S.
Chala, in qualita di agenti, con domicilio eletto in Lussemburgo;

**Repubblica di Lituania,** rappresentata dal sig. D. Kriaučiūnas e dalla
sig.ra R. Krasuckaitė, in qualita di agenti;

**Repubblica d 'Austria,** rappresentata dal sig. E. Riedl, in qualita di
agente;

**Repubblica di Polonia,** rappresentata dal sig. M. Szpunar, in qualita di
agente;

**Regno Unito di Gran Bretagna e Irlanda del Nord,** rappresentato dalla
sig.ra S. Behzadi‑Spencer e dal sig. L. Seeboruth, in qualita di agenti,

intervenienti,

LA CORTE (Terza Sezione),

composta dal sig. K. Lenaerts, presidente di sezione, dalla sig.ra R. Silva de
Lapuerta, dai sigg. E. Juhasz, J. Malenovský e T. von Danwitz (relatore),
giudici,

avvocato generale: sig. Y. Bot

cancelliere: sig.ra R. Şereş, amministratore

vista la fase scritta del procedimento e in seguito all'udienza del 21 ottobre
2010,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il suo ricorso, la Commissione europea chiede alla Corte
l'annullamento parziale del regolamento (UE, Euratom) del Consiglio 23
dicembre 2009, n. 1296, che adegua con effetto dal 1° luglio 2009 le
retribuzioni e le pensioni dei funzionari e degli altri agenti dell'Unione
europea ed i coefficienti correttori applicati alle retribuzioni e pensioni
(GU L 348, pag. 10; in prosieguo: il «regolamento impugnato)», in quanto tale
regolamento costituisce una violazione dell'art. 65 dello Statuto dei
funzionari dell'Unione europea, istituito con il regolamento (CEE, Euratom,
CECA) del Consiglio 29 febbraio 1968, n. 259, che definisce lo Statuto dei
funzionari delle Comunita europee nonche il regime applicabile agli altri
agenti di tali Comunita, ed istituisce speciali misure applicabili
temporaneamente ai funzionari della Commissione (GU L 56, pag. 1), come
modificato dal regolamento (CE, Euratom) del Consiglio 22 marzo 2004, n. 723
(GU L 124, pag. 1; in prosieguo: lo «Statuto»), e degli artt. 1 e 3‑7
dell'allegato XI del detto Statuto, nella parte in cui, da un lato, effettua
un adeguamento errato dei vari importi previsti dallo Statuto, e, dall'altro,
prevede un nuovo fondamento normativo che consente il riesame del regolamento
impugnato.

  **Contesto normativo**

  _Lo Statuto_

2        L'art. 65 dello Statuto dispone:

«1.      Il Consiglio procede ogni anno ad un esame del livello delle
retribuzioni dei funzionari e degli altri agenti delle Comunita. Tale esame ha
luogo in settembre sulla base di una relazione comune presentata dalla
Commissione e fondata sulla situazione, al primo luglio e in ogni paese delle
Comunita, di un indice comune calcolato dall'Istituto statistico delle
Comunita europee d'intesa con i servizi statistici nazionali degli Stati
membri.

Nel corso di tale esame, il Consiglio valuta se, nel quadro della politica
economica e sociale delle Comunita, sia opportuno procedere ad un adeguamento
delle retribuzioni. Si tiene conto in particolare dell'eventuale aumento degli
stipendi del settore pubblico e delle necessita di assunzione.

2.      In caso di variazione sensibile del costo della vita, il Consiglio decide, nel termine massimo di due mesi, sulle misure di adeguamento dei coefficienti correttori ed eventualmente sulla loro retroattivita. 

3.      Ai fini dell'applicazione del presente articolo, il Consiglio delibera su proposta della Commissione, alla maggioranza qualificata prevista dal paragrafo 2, secondo comma, prima fattispecie degli articoli 148 del Trattato che istituisce la Comunita Economica Europea e 118 del Trattato che istituisce la Comunita Europea dell'Energia Atomica». 

3        Ai sensi dell'art. 82, n. 2, dello Statuto, quando il Consiglio, in
applicazione dell'art. 65, n. 1, dello Statuto decide un adeguamento delle
retribuzioni, questo stesso adeguamento si applica alle pensioni.

4        Ai sensi dell'art. 65 bis dello Statuto, le modalita d'applicazione
degli artt. 64 e 65 di tale Statuto sono definite nell'allegato XI dello
Statuto.

5        Tale allegato XI, intitolato «Modalita d'applicazione degli articoli
64 e 65 dello statuto», comprende vari capitoli, dei quali il primo,
costituito dagli artt. 1‑3, riguarda l'esame annuale del livello delle
retribuzioni previsto all'art. 65, n. 1, dello Statuto, mentre il secondo
verte sugli adeguamenti intermedi delle retribuzioni e delle pensioni ai sensi
dell'art. 65, n. 2, dello Statuto. Tale capitolo 2 e composto dagli artt.
4‑7\.

6        Il capitolo 1 dell'allegato XI dello Statuto contiene una sezione 1,
intitolata «Elementi degli adeguamenti annuali». L'art. 1 che compare in tale
sezione dispone, al n. 1, che «[a]i fini dell'esame previsto all'articolo 65,
paragrafo 1, dello statuto, Eurostat compila ogni anno prima della fine del
mese di ottobre una relazione sull'andamento del costo della vita a Bruxelles,
sulle parita economiche fra Bruxelles ed alcune sedi di servizio negli Stati
membri e sull'andamento del potere d'acquisto delle retribuzioni dei
funzionari nazionali delle amministrazioni centrali». I nn. 2‑4 del detto
articolo contengono precisazioni sulla procedura che deve seguire Eurostat, in
collaborazione con gli Stati membri, al fine di calcolare l'andamento del
costo della vita a Bruxelles (indice internazionale di Bruxelles), l'andamento
del costo della vita fuori da Bruxelles (parita economiche e indici
impliciti), nonche l'andamento del potere d'acquisto delle retribuzioni dei
funzionari nazionali delle amministrazioni centrali di otto Stati membri
(indicatori specifici).

7        Ai sensi dell'art. 3 dell'allegato XI dello Statuto, contenuto nella
sezione 2, vertente sulle «Modalita dell'adeguamento annuale delle
retribuzioni e delle pensioni»:

«1.      In conformita all'articolo 65, paragrafo 3, dello statuto, il
Consiglio decide prima della fine di ogni anno in merito all'adeguamento delle
retribuzioni e delle pensioni proposto dalla Commissione e basato sugli
elementi previsti alla sezione 1 del presente allegato, con effetto al 1°
luglio.

2\.       Il valore dell'adeguamento e pari al prodotto dell'indicatore
specifico e dell'indice internazionale di Bruxelles. L'adeguamento e fissato
in termini netti in percentuale uguale per tutti.

3.      Il valore dell'adeguamento cosi fissato e incorporato, secondo il metodo illustrato in prosieguo, nella tabella degli stipendi base figurante all'articolo 66 dello statuto e all'allegato XIII dello statuto, nonche agli articoli 20, 63 e 93 del regime applicabile agli altri agenti: 

(…)

6.      Le istituzioni procedono, con effetto retroattivo fra la data d'effetto e la data di entrata in vigore della decisione sul nuovo adeguamento, al corrispondente adeguamento positivo o negativo delle retribuzioni dei funzionari e delle pensioni corrisposte agli ex funzionari ed altri aventi diritto. 

L'eventuale recupero dell'indebito versato a causa dell'adeguamento
retroattivo puo essere ripartito sul periodo massimo di dodici mesi che segue
la data di entrata in vigore della decisione di adeguamento per l'anno
successivo».

8        Ai sensi dell'art. 4, n. 1, dell'allegato XI dello Statuto, «[c]on
effetto al 1° gennaio, si decidono gli adeguamenti intermedi delle
retribuzioni [e delle pensioni] previsti all'articolo 65, paragrafo 2, dello
statuto in caso di variazione sensibile del costo della vita fra giugno e
dicembre (…), e tenendo conto del prevedibile andamento del potere d'acquisto
durante il periodo di riferimento annuale in corso».

9        Il capitolo 5 dell'allegato XI dello Statuto e intitolato «Clausola
di eccezione». Esso e composto dall'art. 10 che recita:

«Qualora si verifichi un deterioramento grave e improvviso della situazione
economica e sociale all'interno della Comunita, valutato alla luce dei dati
obiettivi forniti in merito dalla Commissione, quest'ultima presenta adeguate
proposte al Consiglio che delibera a maggioranza qualificata previa
consultazione delle altre istituzioni interessate, secondo la procedura
prevista all'articolo 283 del trattato CE».

10      Il capitolo 7 del detto allegato, intitolato «Disposizione finale e
clausola di revisione», contiene l'art. 15 che stabilisce:

«1.      Le disposizioni del presente allegato sono applicabili per il periodo
dal 1° luglio 2004 al 31 dicembre 2012.

2.      Alla fine del quarto anno avra luogo una valutazione, che terra conto in particolare delle implicazioni di bilancio delle disposizioni suddette. A tal fine, la Commissione presentera una relazione al Parlamento europeo e al Consiglio, accompagnata se del caso da una proposta di modifica del presente allegato ai sensi dell'articolo 283 del trattato CE». 

  _Il regolamento impugnato_

11      Affinche il Consiglio decidesse, in conformita all'art. 3
dell'allegato XI dello Statuto, entro la fine del 2009, in merito
all'adeguamento delle retribuzioni e delle pensioni dei funzionari e degli
altri agenti delle Comunita europee, la Commissione ha presentato il 29
ottobre 2009 la proposta COM(2009) 603 def.

12      Il 19 novembre 2009, e stata presentata una proposta modificata di
regolamento [COM(2009) 629 def.] in seguito alla correzione apportata da due
Stati membri in merito ai loro dati statistici relativi al periodo di
riferimento da considerare nel calcolo dell'andamento del potere d'acquisto,
ai sensi dell'art. 1, n. 4, lett. a), dell'allegato XI dello Statuto.

13      Secondo il punto 3.1 dell'esposizione dei motivi di tale proposta,
l'indicatore specifico era del 2,8%, l'indice internazionale di Bruxelles
dello 0,9% e l'adeguamento proposto per le retribuzioni e le pensioni in
Belgio e in Lussemburgo del 3,7%, che corrisponde al totale dei due elementi
summenzionati. Per tutti gli importi indicati nella proposta di regolamento,
si era applicato un tasso di adeguamento del 3,7%.

14      Il regolamento impugnato riprende solo parzialmente la proposta della
Commissione.

15      Ai sensi del primo 'considerando' di tale regolamento, che riprende
gli stessi termini contenuti nell'unico 'considerando' di tale proposta,
«[p]er garantire che il potere di acquisto dei funzionari e degli altri agenti
delle Comunita evolva in parallelo a quello dei funzionari nazionali degli
Stati membri, e opportuno procedere all'adeguamento delle retribuzioni e delle
pensioni dei funzionari e degli altri agenti delle Comunita europee a titolo
dell'esame annuale 2009».

16      Il secondo 'considerando' del regolamento impugnato, aggiunto dal
Consiglio, prevede che «[l]'adeguamento delle retribuzioni e delle pensioni
proposto dalla Commissione dovrebbe essere modificato in considerazione della
crisi finanziaria ed economica e nel quadro della politica economica e sociale
dell'Unione. La situazione dovrebbe essere rivista all'occorrenza».

17      Gli artt. 2 e 4‑17 del regolamento impugnato indicano i nuovi importi
delle retribuzioni adottati dal Consiglio applicando un tasso di adeguamento
dell'1,85%, importi che hanno sostituito quelli proposti dalla Commissione in
applicazione di un tasso di adeguamento del 3,7%.

18      Ai sensi dell'art. 18 del regolamento impugnato, che non trova
corrispondenza nella proposta della Commissione:

«Il presente regolamento, se necessario, e rivisto e a tale scopo la
Commissione, ove opportuno, presenta una proposta di modifica del presente
regolamento sulla quale il Consiglio delibera a maggioranza qualificata».

  **Conclusioni delle parti e procedimento dinanzi alla Corte**

19      La Commissione chiede che la Corte voglia:

-        annullare il regolamento impugnato, esclusi i suoi artt. 1, 3 e 19, pur mantenendone gli effetti fino all'adozione da parte del Consiglio di un nuovo regolamento recante un'applicazione corretta degli artt. 64 e 65 dello Statuto e dell'allegato XI dello stesso, e 

-        condannare il Consiglio alle spese.

20      Il Consiglio chiede che la Corte voglia:

-        respingere il ricorso in quanto infondato, e

-        condannare la Commissione alle spese.

21      Con ordinanza del presidente della Corte 26 febbraio 2010, il
Parlamento e stato ammesso a intervenire a sostegno delle conclusioni della
Commissione.

22      Con ordinanza del presidente della Corte 4 maggio 2010, il Regno di
Danimarca, la Repubblica federale di Germania, la Repubblica ellenica, la
Repubblica di Lituania, la Repubblica d'Austria, la Repubblica di Polonia e il
Regno Unito di Gran Bretagna e Irlanda del Nord sono stati ammessi a
intervenire a sostegno delle conclusioni del Consiglio.

23      Con ordinanza del presidente della Corte 30 giugno 2010, la domanda
d'intervento presentata dall'Union Syndicale Luxembourg e stata respinta in
quanto, secondo l'art. 40, n. 2, seconda frase, dello Statuto della Corte di
giustizia dell'Unione europea, l'Union Syndicale Luxembourg, essendo una
persona giuridica di diritto lussemburghese, non ha il diritto di intervenire
nella presente causa.

24      La domanda della Commissione diretta ad ottenere che la causa fosse
sottoposta a procedimento accelerato e stata respinta con ordinanza del
presidente della Corte 26 febbraio 2010.

  **Sul ricorso**

25      A sostegno del proprio ricorso, la Commissione deduce due motivi,
vertenti sulla violazione dello Statuto e del suo allegato XI attraverso gli
artt. 2 e 4‑17 del regolamento impugnato, da un lato, e l'art. 18 di tale
regolamento, dall'altro.

  _Sul primo motivo, vertente su una violazione dell 'art. 65 dello Statuto
nonche degli artt. 1 e 3 dell'allegato XI dello Statuto _

 Argomenti delle parti

26      Con il primo motivo, la Commissione fa valere che il Consiglio ha
effettuato un adeguamento errato dei vari importi delle retribuzioni e delle
pensioni previsti dallo Statuto e dal regime applicabile agli altri agenti
sostituendo gli importi da essa proposti in base ad un tasso di adeguamento
del 3,7% con importi risultanti dall'applicazione di un tasso dell'1,85%.

27      Il tasso di adeguamento dell'1,85%, che corrisponde esattamente alla
meta del tasso calcolato dalla Commissione, non potrebbe risultare
dall'applicazione dei fattori stabiliti dagli artt. 1 e 3 dell'allegato XI
dello Statuto. Esso sarebbe stato fissato in modo forfettario, sulla base di
considerazioni generali relative alla situazione economica esistente al
momento dell'adozione del regolamento impugnato.

28      Ebbene, il procedimento di cui all'art. 65 dello Statuto nonche agli
artt. 1 e 3 dell'allegato XI dello Statuto istituirebbero un metodo di
adeguamento automatico che non lascerebbe alcun margine discrezionale al
Consiglio, salva l'eventuale contestazione delle cifre presentate.
L'adeguamento annuale delle retribuzioni non costituirebbe un atto
legislativo, bensi soltanto un provvedimento d'esecuzione di natura piu
amministrativa che normativa.

29      Risulterebbe gia dal tenore medesimo dell'art. 3 dell'allegato XI
dello Statuto che il Consiglio disporrebbe in materia soltanto di una
competenza vincolata. Contrariamente a quanto sostiene il Consiglio, l'art. 65
dello Statuto non potrebbe prevalere su tale art. 3, in quanto le due
disposizioni sono poste allo stesso livello nella gerarchia delle norme.
Inoltre, l'art. 10 dell'allegato XI dello Statuto sarebbe inutile se l'art. 3
di tale allegato conferisse gia al Consiglio un margine discrezionale che gli
consenta di prendere in considerazione, oltre agli elementi definiti da tale
art. 3, elementi estranei al periodo di riferimento, quali la situazione
economica o finanziaria esistente al momento dell'adozione del regolamento di
adeguamento delle retribuzioni.

30      La circostanza che il Consiglio sia in una situazione di competenza
vincolata al momento dell'adozione del regolamento di adeguamento delle
retribuzioni e delle pensioni sarebbe altresi confermato dalle sentenze 5
giugno 1973, causa 81/72, Commissione/Consiglio (Racc. pag. 575, punti 9 e
10), e 6 ottobre 1982, causa 59/81, Commissione/Consiglio (Racc. pag. 3329,
punti 23‑25), rese in merito alle versioni anteriori del metodo di adeguamento
delle retribuzioni, le quali prevedevano un inquadramento giuridico meno
rigoroso e meno dettagliato di quello che risulta dall'attuale allegato XI
dello Statuto.

31      La Commissione evidenzia che il carattere automatico del metodo di
adeguamento sancito dall'allegato XI dello Statuto risulta dalla volonta del
Consiglio medesimo, il quale aveva accettato, nel regolamento n. 723/2004, il
metodo proposto dalla Commissione, al fine di garantire una certa stabilita
nel medio termine e in presenza di vari elementi che rappresentavano delle
controparti per il Consiglio. In proposito, la Commissione indica
l'introduzione del «prelievo speciale», che colpisce le retribuzioni versate
dall'Unione, e l'aumento delle contribuzioni al regime pensionistico,
provvedimenti che hanno causato una riduzione della progressione retributiva.
La Commissione ricorda inoltre che il metodo di adeguamento annuale di cui
all'allegato XI dello Statuto puo portare sia a risultati negativi che
positivi. Alla luce di tali elementi, il Consiglio avrebbe acconsentito,
accettando tale metodo, ad obbligarsi ad osservare i requisiti previsti
dall'allegato XI dello Statuto, in via di principio per la durata di validita
di tale allegato, vale a dire per otto anni.

32      Secondo la Commissione, l'art. 10 dell'allegato XI dello Statuto
sarebbe l'unica disposizione che consente di tener conto di un deterioramento
improvviso della situazione economica e sociale. Tuttavia, tale articolo non
sarebbe stato applicato nel caso di specie.

33      Il Consiglio non avrebbe potuto trasformare la proposta della
Commissione presentata ai sensi dell'art. 3 dell'allegato XI dello Statuto in
una proposta avente come fondamento normativo il detto art. 10, articolo che
sancisce un ampio potere discrezionale della Commissione quanto alla necessita
di una proposta ai sensi di tale disposizione. Il Consiglio, inoltre, non ha
invitato formalmente la Commissione a presentare una proposta fondata
sull'art. 10 dell'allegato XI dello Statuto. Peraltro, anche se la Commissione
avesse presentato una tale proposta, questa avrebbe potuto riguardare soltanto
le modifiche future dello Statuto e non avrebbe potuto dispensare il
Consiglio, il quale era in una situazione di competenza vincolata,
dall'obbligo di esercitare la competenza prevista all'art. 3, n. 1, di tale
allegato entro la fine del 2009 per adeguare le retribuzioni e le pensioni a
decorrere dal 1° luglio 2009.

34      Inoltre, alla luce del riferimento contenuto nell'art. 10
dell'allegato XI dello Statuto all'art. 283 CE, divenuto art. 336 TFUE, una
modifica del metodo di adeguamento delle retribuzioni avrebbe potuto essere
disposta, dopo l'entrata in vigore del Trattato di Lisbona, soltanto dal
Parlamento e dal Consiglio seguendo il procedimento legislativo ordinario. Una
presunta urgenza non puo consentire al Consiglio di non osservare tali
requisiti. Non avendo previsto, nel regolamento n. 723/2004, la possibilita di
adottare quanto meno provvedimenti provvisori, il Consiglio avrebbe
volontariamente accettato la «lungaggine» dell'applicazione della clausola di
eccezione.

35      La Commissione evidenzia, infine, che il divario temporale con cui si
tiene conto di ogni evoluzione finanziaria, tanto negativa quanto positiva, e
insito nel metodo previsto all'art. 3 dell'allegato XI dello Statuto. Infatti,
la crisi economica si sarebbe considerata nel corso dell'esercizio 2010, dal
momento che gli Stati membri di riferimento, in conseguenza di tale crisi,
avrebbero adeguato, tra il luglio 2009 e il giugno 2010, il livello delle
retribuzioni dei rispettivi funzionari pubblici nazionali. L'applicazione
dell'art. 10 di tale allegato dovrebbe, pertanto, essere riservata a
situazioni veramente eccezionali ed impreviste.

36      Tuttavia, la Commissione chiede alla Corte, al fine di evitare
qualsiasi discontinuita nel regime delle retribuzioni e delle pensioni, di
applicare l'art. 264, secondo comma, TFUE in modo tale che le disposizioni
annullate continuino a produrre i loro effetti fino all'adozione da parte del
Consiglio, in esecuzione della sentenza che sara pronunciata, di un nuovo
regolamento, in conformita alla proposta della Commissione avente effetto dal
1° luglio 2009.

37      Il Parlamento sostiene tutti i motivi e le conclusioni della
Commissione. Esso evidenzia segnatamente che, adottando l'art. 3 dell'allegato
XI dello Statuto, il Consiglio ha definito in anticipo le modalita di
esercizio della propria competenza ai sensi dell'art. 65 dello Statuto, di
modo che la decisione riguardante gli adeguamenti annuali delle retribuzioni e
delle pensioni riguarda soltanto la semplice applicazione delle regole e dei
criteri stabiliti al detto allegato XI. L'art. 65, n. 3, dello Statuto
dovrebbe, quindi, essere interpretato come una norma che attribuisce al
Consiglio soltanto una competenza esecutiva riguardo a tale adeguamento
annuale. Il ricorso all'art. 10 dell'allegato XI dello Statuto presupporrebbe
un'iniziativa della Commissione e l'applicazione del procedimento legislativo
ordinario in conformita all'art. 336 TFUE. Ebbene, nella fattispecie tale
procedura non sarebbe stata seguita.

38      Il Consiglio ritiene, per contro, alla luce del tenore e del sistema
dell'art. 65 dello Statuto e del suo allegato XI, di mantenere un potere
discrezionale in materia di adeguamenti annuali delle retribuzioni e delle
pensioni, pur non contestando la correttezza del calcolo dell'adeguamento
annuale presentato dalla Commissione ai sensi dell'art. 1 di tale allegato XI.
Basandosi sulla locuzione «in particolare», che compare al detto art. 65, n.
1, il Consiglio fa valere che l'allegato XI dello Statuto fissa le modalita di
applicazione di taluni criteri dei quali si deve tener conto durante l'esame
del livello delle retribuzioni e delle pensioni, ma che tale allegato non
pregiudica la possibilita che il Consiglio tenga conto di altri criteri.

39      Benche con l'adozione dell'allegato XI dello Statuto il Consiglio si
sia impegnato, in linea di principio per la durata di validita di tale
allegato, all'osservanza dei requisiti in esso previsti, esso non si sarebbe
mai completamente privato di un margine discrezionale nella determinazione
dell'adeguamento annuale delle retribuzioni e delle pensioni. Il Consiglio,
infatti, non avrebbe ne soppresso l'art. 65 dello Statuto sostituendolo con le
disposizioni dell'art. 3 dell'allegato XI dello Statuto, ne delegato
totalmente alla Commissione la propria competenza decisionale in materia. La
lettura dell'art. 3 dell'allegato XI dello Statuto difesa dalla Commissione,
secondo la quale tale articolo stabilisce un procedimento a carattere
automatico, priverebbe l'art. 65 dello Statuto di qualsiasi effetto utile. A
tal riguardo, sarebbe irrilevante che la decisione del Consiglio
sull'adeguamento annuale delle retribuzioni e delle pensioni sia un atto
legislativo o esecutivo.

40      Inoltre la Corte, nella citata sentenza 6 ottobre 1982,
Commissione/Consiglio (punto 32), e il Tribunale di primo grado delle Comunita
europee, nelle sentenze 7 dicembre 1995, cause riunite T‑544/93 e T‑566/93,
Abello e a./Commissione (Racc. PI pagg. I‑A‑271 e II‑815, punto 53); 8
novembre 2000, causa T‑158/98, Bareyt e a./Commissione (Racc. PI pagg. I‑A‑235
e II‑1085, punto 57), nonche 25 settembre 2002, cause riunite T‑201/00 e
T‑384/00, Ajour e a./Commissione (Racc. PI pagg. I‑A‑167 e II‑885, punto 47),
hanno statuito che il Consiglio dispone di un margine discrezionale in materia
di adeguamento annuale delle retribuzioni e delle pensioni.

41      In ogni caso, il Consiglio disporrebbe di un tale margine
discrezionale in caso di crisi economica particolarmente grave, quale quella
sopraggiunta a partire dalla fine del 2008, della quale non era possibile
prevedere ne il sopravvenire ne la portata al momento dell'adozione del
regolamento n. 723/2004. Non sarebbe concepibile che un legislatore
responsabile si privi totalmente della flessibilita indispensabile in caso di
grave crisi economica e sociale.

42      Tale potere discrezionale fondato sull'art. 65 dello Statuto
esisterebbe indipendentemente dall'art. 10 dell'allegato XI dello Statuto.
Effettivamente, l'applicazione di tale art. 10 permetterebbe di conseguire un
risultato analogo. Tuttavia, ricorrere all'applicazione di tale art. 10
significherebbe attuare un procedimento piu complesso di quello previsto
all'art. 3 dell'allegato XI dello Statuto per l'adeguamento annuale delle
retribuzioni e delle pensioni, e cio evidenzierebbe che il detto art. 10 non
avrebbe ne l'obiettivo ne l'effetto di sostituire il potere discrezionale del
Consiglio derivante dall'art. 65 dello Statuto. Al riguardo, il Consiglio
adduce che, anche nell'ambito del procedimento legislativo ordinario ai sensi
dell'art. 336 TFUE, esso puo emendare all'unanimita la proposta della
Commissione, in conformita all'art. 294, n. 9, TFUE, nonostante quest'ultima
esprima un parere negativo in proposito.

43      Inoltre, l'oggetto degli atti che possono essere adottati sulla base
dell'art. 65 dello Statuto e degli artt. 1 e 3 dell'allegato XI dello Statuto
nonche quello degli atti che possono essere adottati ai sensi dell'art. 10 del
detto allegato XI sono soltanto in parte identici. Tale art. 10 avrebbe una
portata ben piu ampia di quella delle altre disposizioni, nella parte in cui
consente non soltanto di emendare l'adeguamento delle retribuzioni e delle
pensioni risultante dall'applicazione «meccanica» del metodo, ma anche di
sospendere l'applicazione del metodo, di modificarlo o di abrogarlo mediante
un atto legislativo. È frequente nel diritto che fondamenti normativi
coincidano parzialmente.

44      L'aumento delle retribuzioni e delle pensioni dell'1,85% previsto dal
regolamento impugnato mirerebbe a mantenere il potere di acquisto dei
funzionari dell'Unione annullando gli effetti dell'inflazione accertata a
Bruxelles (0,9%), dell'aumento delle contribuzioni dei funzionari al sistema
pensionistico (0,4%) e dell'aumento della contribuzione speciale (0,43%).
Concedere ai funzionari e agli altri agenti dell'Unione un aumento delle loro
retribuzioni e delle loro pensioni ancora maggiore di quello concesso potrebbe
soltanto provocare l'incomprensione dei cittadini dell'Unione. Tale aumento
rappresenterebbe, inoltre, un onere supplementare per i bilanci degli Stati
membri, che verrebbe ad aggiungersi a quelli risultanti dagli interventi resi
indispensabili dalla crisi economica. Alla luce delle misure adottate dagli
Stati membri riguardanti i loro funzionari nazionali in seguito alla crisi
economica, non sarebbe stato sufficiente attendere che tali misure si
ripercuotessero sul livello del prossimo adeguamento annuale delle
retribuzioni dei funzionari dell'Unione alla fine del 2010.

45      Riguardo all'art. 10 dell'allegato XI dello Statuto, il Consiglio
contesta anzitutto la tesi secondo la quale tale articolo riguarderebbe
unicamente l'eventuale sostituzione del metodo «normale» di adeguamento
annuale delle retribuzioni e delle pensioni con un altro metodo, applicabile
soltanto per il futuro, di modo che l'applicazione di tale art. 10 sarebbe
esclusa nell'attuazione di tale metodo «normale». In particolare, la
circostanza che tale art. 10 sia intitolato «Clausola di eccezione»
dimostrerebbe che consente di adattare l'adeguamento annuale in caso di grave
e improvviso deterioramento della situazione economica e sociale, senza
tuttavia modificare il metodo «normale» per il futuro.

46      Nel caso di specie, i requisiti sostanziali di applicazione dell'art.
10 dell'allegato XI dello Statuto sarebbero stati soddisfatti. Infatti,
durante il periodo di riferimento l'Unione ha dovuto affrontare una crisi
economica particolarmente grave provocata dalla crisi finanziaria. Gli effetti
di tale crisi si sarebbero manifestati a partire dal secondo semestre del 2008
e sarebbero stati di particolare gravita all'inizio del 2009. Tuttavia, tali
effetti non sarebbero stati considerati dalla proposta della Commissione.

47      Nonostante l'obbligo che le incombe di agire di propria iniziativa
qualora esistano indizi di un grave e improvviso deterioramento della
situazione economica e sociale e, all'occorrenza, di presentare un'adeguata
proposta in tempo utile ai sensi dell'art. 10 dell'allegato XI dello Statuto,
la Commissione non avrebbe fatto ricorso a tale articolo. Durante le
discussioni in seno alle istanze preparatorie del Consiglio che hanno
preceduto l'adozione del regolamento impugnato, sarebbe stata evocata la
possibilita di ricorrere al detto art. 10\. Ebbene, la Commissione avrebbe
indicato, durante le due riunioni tenutesi alla fine del mese di novembre 2009
e all'inizio di dicembre dello stesso anno, che essa non avrebbe presentato
proposte su tale fondamento normativo.

48      Il Consiglio sostiene che, in assenza di proposta della Commissione ai
sensi dell'art. 10 dell'allegato XI dello Statuto, esso non poteva ricorrere a
tale articolo. Il Consiglio non avrebbe pertanto avuto altra scelta se non
quella di fare uso del margine discrezionale di cui godeva ai sensi dell'art.
65 dello Statuto per adottare il regolamento impugnato entro i termini
stabiliti. La Corte avrebbe riconosciuto piu volte che «situazioni eccezionali
ed impreviste» possono generare soluzioni ad hoc, al fine di permettere
all'Unione di intervenire e di assumere le proprie responsabilita, e questo
sarebbe innegabilmente il caso di specie. In ogni caso, anche se la
Commissione avesse presentato, nel corso del mese di dicembre 2009, una
proposta ai sensi dell'art. 10 dell'allegato XI dello Statuto, sarebbe stato
impossibile adottare una tale proposta prima della fine dell'anno, a causa
della complessita del procedimento previsto da tale articolo.

49      Benche i governi danese, tedesco, lituano, polacco nonche del Regno
Unito condividano i motivi e le conclusioni presentate dal Consiglio, essi
apportano varie precisazioni.

50      Infatti, emergerebbe dal tenore dell'art. 65 dello Statuto e dell'art.
10 dell'allegato XI dello Statuto, nonche dalla giurisprudenza della Corte e
del Tribunale, che il Consiglio dispone di un potere discrezionale in merito
agli adeguamenti annuali delle retribuzioni e delle pensioni, e segnatamente
in merito agli elementi da tenere in considerazione nell'ambito di tale
adeguamento. In particolare, l'art. 65 dello Statuto ed il suo l'allegato XI
non elencherebbero in modo tassativo, da una parte, i fattori che possono
legittimamente essere tenuti in conto dal Consiglio e, dall'altra, i fattori
che devono essere applicati dal Consiglio.

51      Secondo l'equilibrio istituzionale dell'Unione, il Consiglio non
sarebbe un semplice «organo esecutivo» della Commissione. Il Consiglio, in
linea di principio, non e obbligato ad adottare senza modifiche la proposta di
un atto legislativo proveniente dalla Commissione, bensi puo apportarvi delle
modifiche, all'unanimita, con la partecipazione o meno del Parlamento a
seconda del procedimento. Esso sarebbe soltanto tenuto a non discostarsi
dall'oggetto e dalla finalita della proposta, obbligo rispettato nel caso di
specie. Inoltre, anche se fossero trasferite alla Commissione competenze
esecutive, il Consiglio avrebbe la possibilita, in molti casi, di opporsi ad
un atto legislativo da essa proposto. Non emergerebbe chiaramente dal tenore
dell'art. 3 dell'allegato XI dello Statuto che quest'ultimo conferisce al
Consiglio un potere di semplice «certificazione» della proposta della
Commissione.

52      Secondo l'interpretazione dell'art. 10 dell'allegato XI dello Statuto
resa dalla Commissione, essa potrebbe bloccare completamente l'applicabilita
di tale clausola di eccezione e quindi privare tale disposizione di ogni
effetto utile.

 Giudizio della Corte

53      Il primo motivo, vertente su una violazione dell'art. 65 dello Statuto
e degli artt. 1 e 3 del suo allegato XI attraverso gli artt. 2 e 4‑17 del
regolamento impugnato, solleva la questione se, e all'occorrenza, in quale
misura il Consiglio disponga di un margine discrezionale che gli consenta di
discostarsi da una proposta della Commissione relativa all'adeguamento annuale
delle retribuzioni e delle pensioni dei funzionari e degli altri agenti
dell'Unione invocando una grave crisi economica, senza peraltro contestare la
conformita ai requisiti di cui agli artt. 1 e 3 dell'allegato XI dello Statuto
delle cifre presentate dalla Commissione nella sua proposta di adeguamento.

54      L'art. 65 dello Statuto istituisce la norma fondamentale relativa
all'esame annuale e all'eventuale adeguamento delle retribuzioni dei
funzionari e degli altri agenti dell'Unione, adeguamento che si applica
altresi, ai sensi dell'art. 82, n. 2, dello Statuto, alle pensioni. Il n. 1 di
tale art. 65 prevede che il Consiglio procede ogni anno ad un esame del
livello delle retribuzioni dei funzionari e degli altri agenti dell'Unione.
Nel corso di tale esame, il Consiglio valuta se, nel quadro della politica
economica e sociale dell'Unione, sia opportuno procedere ad un adeguamento
delle retribuzioni. Si tiene conto in particolare dell'eventuale aumento degli
stipendi del settore pubblico e delle necessita di assunzione.

55      Risulta dal tenore dell'art. 65, n. 1, dello Statuto che tale
disposizione conferisce un potere discrezionale al Consiglio nell'ambito
dell'esame annuale del livello delle retribuzioni (v., in tal senso, citate
sentenze 5 giugno 1973, Commissione/Consiglio, punti 7 e 11, e 6 ottobre 1982,
Commissione/Consiglio, punti 20‑22 e 32).

56      Tuttavia, in conformita dell'art. 65 bis dello Statuto, le modalita di
applicazione del detto art. 65 sono definite all'allegato XI dello Statuto.

57      L'art. 3 di tale allegato, vertente sulle «Modalita dell'adeguamento
annuale delle retribuzioni e delle pensioni», dispone, al suo n. 1, che il
Consiglio decide prima della fine di ogni anno in merito all'adeguamento delle
retribuzioni e delle pensioni proposto dalla Commissione e basato sugli
elementi previsti alla sezione 1 dell'allegato XI dello Statuto, con effetto
al 1° luglio. Secondo il n. 2 di tale art. 3, il valore dell'adeguamento e
pari al prodotto dell'indicatore specifico e dell'indice internazionale di
Bruxelles e l'adeguamento e fissato in termini netti in percentuale uguale per
tutti. Infine, l'art. 3, n. 3, dell'allegato XI dello Statuto prevede che il
valore dell'adeguamento cosi fissato e incorporato, secondo il metodo
illustrato in prosieguo, nella tabella degli stipendi base figurante in talune
disposizioni dello Statuto e del regime applicabile agli altri agenti.

58      Ne consegue che, secondo il tenore e il sistema delle disposizioni
esposte al punto precedente, l'art. 3 dell'allegato XI dello Statuto definisce
in modo tassativo i criteri che disciplinano l'adeguamento annuale del livello
delle retribuzioni.

59      Ai fini di stabilire se, ai sensi dell'art. 65 dello Statuto, il
Consiglio possa, in tale contesto, quantomeno tener conto di altri elementi, e
segnatamente del sopraggiungere di una grave crisi economica, occorre
esaminare la relazione tra tali due disposizioni.

-       Sulla relazione tra l'art. 65 dello Statuto e l'art. 3 dell'allegato XI dello Statuto

60      Occorre ricordare al riguardo, in primo luogo, che la funzione
dell'allegato XI dello Statuto, ai sensi dell'art. 65 bis di quest'ultimo, e
quella di definire le modalita di applicazione degli artt. 64 e 65 dello
Statuto.

61      In secondo luogo, va considerato che tale allegato, e segnatamente il
suo art. 3, ha il medesimo valore giuridico degli articoli dello Statuto e,
pertanto, dell'art. 65 di quest'ultimo. L'art. 65 dello Statuto e l'allegato
XI dello Statuto compaiono entrambi nello stesso atto di natura regolamentare,
e quindi sono posti allo stesso livello nella gerarchia delle norme.

62      Sia l'adozione dello Statuto che tutte le modifiche ad esso apportate,
e segnatamente l'inserimento dell'allegato XI, sono state effettuate
attraverso un regolamento, atto che e obbligatorio in tutti i suoi elementi,
ai sensi dell'art. 288, secondo comma, TFUE. La Corte ha gia statuito,
riguardo ad una disposizione dell'allegato VIII dello Statuto, che lo Statuto
stabilito con il regolamento n. 259/68 presenta tutti i caratteri indicati
dall'art. 189, secondo comma, CEE (al quale corrisponde attualmente l'art.
288, secondo comma, TFUE) ed e obbligatorio in tutti i suoi elementi (v.
sentenza 20 ottobre 1981, causa 137/80, Commissione/Belgio, Racc. pag. 2393,
punto 7).

63      In terzo luogo, riguardo all'origine dell'allegato XI dello Statuto,
la versione attualmente in vigore e il risultato di una continua evoluzione
iniziata nel corso del 1972. Detta evoluzione e caratterizzata da un
inquadramento sempre piu preciso e rigoroso del metodo di adeguamento annuale
delle retribuzioni riguardante sia la forma dell'atto normativo impiegato sia
il suo contenuto.

64      Infatti, come emerge dalle sentenze 5 giugno 1973,
Commissione/Consiglio, cit. (punti 3 e 4); 26 giugno 1975, causa 70/74,
Commissione/Consiglio (Racc. pag. 795, punto 7), nonche 6 ottobre 1982,
Commissione/Consiglio, cit. (punto 8), il Consiglio ha, anzitutto, deciso nel
corso del 1972 di applicare in via sperimentale e per un periodo di tre anni,
un sistema d'adeguamento delle retribuzioni implicante l'uso di due indici
determinati, escludendo l'applicazione automatica della media aritmetica dei
due indici adottati. Alla luce di tale approccio, la Corte ha giudicato che,
con tale decisione, il Consiglio, statuendo in forza dei poteri attribuitigli
dall'art. 65 dello Statuto in materia di retribuzioni del personale, ha
assunto degli obblighi che si e impegnato ad osservare per il periodo da esso
indicato (v. citate sentenze 5 giugno 1973, Commissione/Consiglio, punti 8 e
9; 26 giugno 1975, Commissione/Consiglio, punti 20‑22, nonche 6 ottobre 1982,
Commissione/Consiglio, punto 8).

65      Nel corso del 1976, il Consiglio ha adottato un nuovo metodo di
adeguamento delle retribuzioni, come risulta dalla citata sentenza 6 ottobre
1982, Commissione/Consiglio (punti 9‑13). Successivamente, si e stabilito un
altro metodo di adeguamento delle retribuzioni per un periodo di dieci anni
con la decisione del Consiglio 15 dicembre 1981, 81/1061/Euratom, CECA, CEE,
che modifica il metodo di adeguamento delle retribuzioni dei funzionari e
altri agenti delle Comunita (GU L 386, pag. 6).

66      Il Consiglio, infine, ha introdotto il metodo di adeguamento delle
retribuzioni nello Statuto medesimo inserendovi l'allegato XI, per il periodo
decorrente dal 1° luglio 1991 al 30 giugno 2001, con il regolamento (CECA,
CEE, Euratom) del Consiglio 19 dicembre 1991, n. 3830, che modifica lo statuto
dei funzionari delle Comunita europee, nonche il regime applicabile agli altri
agenti di tali Comunita per quanto riguarda le modalita di adeguamento delle
retribuzioni (GU L 361, pag. 1). La durata di validita dell'allegato XI dello
Statuto, nella versione che risulta dal regolamento n. 3830/91, e stata
prorogata per due volte, rispettivamente nel dicembre 2000 e nel dicembre
2003, prima che fosse adottata la versione attuale di tale allegato, con il
regolamento n. 723/2004, per una durata di otto anni.

67      Alla luce delle considerazioni che precedono, si deve concludere che,
nonostante il Consiglio non abbia modificato il tenore dell'art. 65 dello
Statuto, esso ha, con l'adozione dell'allegato XI dello Statuto, emanato delle
disposizioni volte all'applicazione di tale articolo. Le indicazioni di ordine
generale contenute nel detto articolo sono precisate all'art. 3 dell'allegato
XI dello Statuto con il quale il Consiglio fissa, per un certo numero di anni,
le modalita concrete del procedimento di cui all'art. 65 dello Statuto, in
particolare i criteri che regolano in modo tassativo l'adeguamento annuale
delle retribuzioni.

68      Tale disciplina, che restringe il potere discrezionale del Consiglio
derivante dall'art. 65 dello Statuto, si giustifica segnatamente alla luce
degli obiettivi di garantire una certa stabilita nel medio termine e di
evitare discussioni e difficolta ricorrenti, in particolare tra le
organizzazioni rappresentative del personale e le istituzioni interessate,
quanto alla giustificazione o alla necessita di un adeguamento delle
retribuzioni (v., in tal senso, sentenza 5 giugno 1973, Commissione/Consiglio,
cit., punto 2). A tale riguardo, il primo 'considerando' della decisione
81/1061 nonche il secondo e il terzo 'considerando' del regolamento n. 3830/91
indicavano gia che detta delimitazione del potere discrezionale del Consiglio
mirava a mantenere delle relazioni armoniose tra le istituzioni europee ed i
loro funzionari e altri agenti.

69      Ebbene, al fine di conseguire tali obiettivi, e necessario che il
Consiglio si conformi ai criteri stabiliti all'art. 3 dell'allegato XI dello
Statuto.

70      Inoltre, il meccanismo di adeguamento previsto da tale art. 3 si basa
essenzialmente sull'idea di allineare, anche se con un certo ritardo,
l'andamento retributivo a livello dell'Unione a quello riscontrato tra il mese
di luglio dell'anno precedente e il mese di luglio dell'anno in corso negli
Stati membri di riferimento, il quale riflette le decisioni riguardanti la
retribuzione dei funzionari adottate dalle autorita di detti Stati membri alla
luce della situazione economica prevalente durante il detto periodo. Del
resto, i criteri stabiliti al detto art. 3 possono giungere tanto a risultati
negativi che positivi, come risulta segnatamente al n. 6 di tale articolo.

71      Ne consegue che, adottando l'allegato XI dello Statuto, il Consiglio
ha deciso in via autonoma, nell'esercizio del proprio potere discrezionale
derivante dall'art. 65 dello Statuto, di sottoporsi all'obbligo di rispettare,
per la durata di validita del suddetto allegato, i criteri specificati
tassativamente all'art. 3 dello stesso. Il ragionamento esposto dalla Corte
nelle citate sentenze 5 giugno 1973, Commissione/Consiglio (punto 9), e 26
giugno 1975, Commissione/Consiglio (punti 20‑22), si applica mutatis mutandis
al regolamento che istituisce l'allegato XI dello Statuto, emanato dal
Consiglio ai sensi dell'art. 65 bis dello Statuto. Di conseguenza, il
Consiglio non puo valersi, nell'ambito di tale art. 3, di un margine
discrezionale che oltrepassi i criteri stabiliti da quest'ultimo articolo.

72      Pertanto, il Consiglio non puo basarsi, nell'ambito dell'esame annuale
del livello delle retribuzioni, sul potere discrezionale conferito dall'art.
65 dello Statuto, al fine di discostarsi dal metodo previsto all'art. 3
dell'allegato XI dello Statuto e di prendere in considerazione criteri diversi
da quelli previsti da quest'ultimo articolo.

-       Sulla possibilita di tener conto di una grave crisi economica

73      Riguardo alla possibilita, invocata dal Consiglio e dagli Stati membri
intervenienti, di tenere conto di una grave crisi economica nell'ambito
dell'esame annuale del livello delle retribuzioni, va ricordato che, ai sensi
dell'art. 10 dell'allegato XI dello Statuto, «[q]ualora si verifichi un
deterioramento grave e improvviso della situazione economica e sociale
all'interno della Comunita, valutato alla luce dei dati obiettivi forniti in
merito dalla Commissione, quest'ultima presenta adeguate proposte al Consiglio
che delibera a maggioranza qualificata previa consultazione delle altre
istituzioni interessate, secondo la procedura prevista all'articolo 283 del
trattato CE».

74      Tale articolo consente, in una situazione straordinaria, di
discostarsi puntualmente dal metodo previsto all'art. 3 dell'allegato XI dello
Statuto, senza tuttavia modificarlo o abrogarlo per gli anni successivi.
Infatti, l'art. 10 dell'allegato XI dello Statuto compare al capitolo 5 di
tale allegato, intitolato «Clausola di eccezione». Per contro, la modifica
delle disposizioni dell'allegato XI dello Statuto e trattata al capitolo 7 del
detto allegato, intitolato «Disposizione finale e clausola di revisione»,
capitolo che contiene un solo articolo, vale a dire l'art. 15\. Detto art. 15
stabilisce, da una parte, la durata di validita delle disposizioni di cui
all'art. XI dello Statuto e, dall'altra, prevede norme relative ad una
valutazione di tali disposizioni alla fine del quarto anno, che tenga conto in
particolare delle implicazioni di bilancio delle disposizioni suddette. Esso
ricorda altresi la possibilita di una modifica di tale allegato secondo la
procedura di cui all'art. 283 CE.

75      Secondo il suo tenore letterale, inoltre, l'art. 10 dell'allegato XI
dello Statuto mira a consentire alle istituzioni di poter far fronte ad
avvenimenti improvvisi che necessitano piu una reazione specifica che la
modifica completa del metodo «normale» di adeguamento delle retribuzioni.
Infine, come ha considerato la Commissione nella sua relazione del 27 giugno
1994 sull'applicabilita della clausola di eccezione [SEC(94) 1027 def., lett.
II.3, pagg. 5 e 6], tale clausola permette di tener conto delle conseguenze di
un deterioramento della situazione economica e sociale al contempo grave e
improvviso allorche, applicando il «metodo normale», le retribuzioni dei
funzionari non sarebbero adeguate con sufficiente rapidita.

76      L'allegato XI dello Statuto prevede pertanto un procedimento specifico
di adeguamento delle retribuzioni in caso di grave crisi economica.

77      Al fine di non privare del suo effetto obbligatorio l'allegato XI
dello Statuto, e segnatamente gli artt. 3 e 10 di tale allegato (v., per
analogia, sentenza 5 giugno 1973, Commissione/Consiglio, cit., punto 13), e in
assenza di altre disposizioni dello stesso riguardanti l'eventuale influenza
di una crisi economica sull'adeguamento delle retribuzioni, occorre concludere
che, nella vigenza del detto allegato, il procedimento previsto al suo art. 10
costituisce l'unica possibilita di tenere conto di una crisi economica
nell'ambito dell'adeguamento delle retribuzioni e di evitare, di conseguenza,
l'applicazione dei criteri stabiliti all'art. 3, n. 2, del detto allegato.

78      Tale conclusione non puo essere invalidata dal fatto che
l'applicazione dell'art. 10 dell'allegato XI dello Statuto dipende da una
proposta della Commissione. Risulta segnatamente dall'art. 17, n. 2, TUE che e
conforme all'equilibrio istituzionale previsto dai Trattati riconoscere in via
di principio, per procedimenti legislativi, il diritto esclusivo di proposta
alla Commissione.

79      Secondo l'art. 10 dell'allegato XI dello Statuto, la Commissione
«presenta» proposte adeguate in caso di grave e improvviso deterioramento
della situazione economica e sociale. Alla luce del chiaro tenore di tale
articolo, non si puo ritenere che l'esercizio della competenza conferita alla
Commissione dal detto art. 10 costituisca una semplice facolta per tale
istituzione.

80      La Commissione, inoltre, deve rispettare il dovere di leale
cooperazione tra le istituzioni riconosciuto dalla giurisprudenza (v.,
segnatamente, sentenze 27 settembre 1988, causa 204/86, Grecia/Consiglio,
Racc. pag. 5323, punto 16, e 10 dicembre 2002, causa C‑29/99,
Commissione/Consiglio, Racc. pag. I‑11221, punto 69) e, dopo l'entrata in
vigore del Trattato di Lisbona, esplicitamente sancito dall'art. 13, n. 2,
seconda frase, TUE. Infine, come risulta dall'art. 241 TFUE, il Consiglio puo
chiedere alla Commissione di procedere a tutti gli studi che esso ritiene
opportuni ai fini del raggiungimento degli obiettivi comuni e di sottoporgli
tutte le proposte del caso. Ebbene, prima dell'adozione del regolamento
impugnato, il Consiglio, diversamente dall'anno 1994 [v. relazione SEC(94)
1027 def. della Commissione del 27 giugno 1994, lett. I, pag. 3], non aveva
presentato alcuna domanda formale alla Commissione per invitarla ad assolvere
ai propri obblighi derivanti dall'art. 10 dell'allegato XI dello Statuto.

81      Il fatto che il procedimento di cui all'art. 10 dell'allegato XI dello
Statuto sia piu complesso del procedimento di cui all'art. 3 di tale allegato,
segnatamente a motivo della partecipazione del Parlamento dopo l'entrata in
vigore del Trattato di Lisbona, non puo dispensare il Consiglio
dall'osservanza delle norme enunciate al detto allegato. In proposito, occorre
notare che il Consiglio stesso riconosce che anche i procedimenti complessi
che coinvolgono varie istituzioni possono essere completati in termini piu
brevi se esiste una volonta politica di conseguire rapidamente un risultato.
Tale possibilita deriva segnatamente dai mezzi per accelerare lo svolgimento
di un procedimento da parte del Parlamento previsti dall'art. 229, secondo
comma, TFUE, nonche dagli artt. 134, n. 4, secondo comma, 142 e 144 del
regolamento interno del Parlamento europeo.

82      Riguardo, inoltre, alla situazione esistente al momento dell'adozione
del regolamento impugnato, va ricordato che, secondo la tesi del Consiglio, le
conseguenze della crisi economica erano gia percettibili durante il periodo di
riferimento, il quale terminava nel mese di luglio 2009. Quindi, il Consiglio
sarebbe potuto intervenire gia nell'estate del 2009 per la presentazione di
una proposta ai sensi dell'art. 10 dell'allegato XI dello Statuto.

83      Risulta da tutte le considerazioni che precedono che il Consiglio non
dispone di un potere discrezionale che gli consenta, senza ricorrere al
procedimento di cui all'art. 10 dell'allegato XI dello Statuto, di decidere e
di fissare, come ha fatto negli artt. 2 e 4‑17 del regolamento impugnato, a
causa di una crisi economica, un adeguamento delle retribuzioni che si
discosta da quello proposto dalla Commissione sulla base del solo art. 3 del
suddetto allegato.

84      Pertanto, gli artt. 2 e 4‑17 del regolamento impugnato devono essere
annullati.

  _Sul secondo motivo, vertente su una violazione dell 'art. 65 dello Statuto
e degli artt. 3‑7 dell'allegato XI dello Statuto _

 Argomenti delle parti

85      Con il secondo motivo, la Commissione fa valere che l'art. 18 del
regolamento impugnato viola l'art. 65 dello Statuto e gli artt. 3‑7
dell'allegato XI dello Statuto in quanto crea un nuovo fondamento normativo
che consente il riesame del regolamento impugnato e, pertanto, la possibilita
di un adeguamento intermedio delle retribuzioni.

86      L'art. 65 dello Statuto, infatti, stabilisce soltanto una scadenza
annuale per l'adeguamento delle retribuzioni. La possibilita di un adeguamento
intermedio delle stesse, prevista agli artt. 4‑7 dell'allegato XI dello
Statuto, presupporrebbe una sensibile variazione del costo della vita tra il
mese di giugno e il mese di dicembre e, inoltre, la presentazione di una
proposta della Commissione. Ebbene, il Consiglio non avrebbe invitato la
Commissione a presentare una proposta in tal senso e, in ogni caso, la
Commissione non ha presentato una tale proposta. Il Consiglio non potrebbe
neppure, da solo, disapplicare i requisiti procedurali dell'art. 10
dell'allegato XI dello Statuto, in particolare la necessita della
presentazione di una proposta da parte della Commissione e della
partecipazione del Parlamento al procedimento legislativo.

87      In ogni caso, l'annullamento degli artt. 2 e 4‑17 del regolamento
impugnato renderebbe priva di oggetto la clausola di riesame contenuta
all'art. 18 di tale regolamento.

88      Il Parlamento aggiunge che l'art. 290 TFUE non consente al Consiglio
di riservarsi poteri in un atto d'esecuzione e che gli artt. 64 e 65 dello
Statuto nonche l'allegato XI di quest'ultimo non forniscono alcun fondamento
normativo per una tale clausola di riesame.

89      Il Consiglio fa valere che il secondo motivo e collegato al primo e
alla tesi della Commissione secondo la quale, adottando l'allegato XI dello
Statuto, il Consiglio si sarebbe privato di ogni potere discrezionale. L'art.
18 del regolamento impugnato non potrebbe essere contrario agli artt. 4‑7
dell'allegato XI dello Statuto, dato che tali articoli non riguarderebbero la
medesima ipotesi. Infatti, il detto art. 18 riguarderebbe la possibilita di
riesaminare, su proposta della Commissione, il tasso di adeguamento delle
retribuzioni e delle pensioni quale stabilito nel regolamento impugnato,
tenendo conto dell'evoluzione della crisi economica e finanziaria e della
politica economica e sociale dell'Unione, e questo in applicazione della
flessibilita espressamente postulata dallo Statuto.

 Giudizio della Corte

90      Il secondo motivo della Commissione verte su una violazione dell'art.
65 dello Statuto e degli artt. 3‑7 dell'allegato XI dello Statuto da parte
dell'art. 18 del regolamento impugnato, il quale prevede la possibilita di
riesaminare il regolamento impugnato. Una tale possibilita non era prevista
nella proposta della Commissione.

91      Riguardo al livello delle retribuzioni, l'art. 65, n. 1, dello Statuto
prevede soltanto un esame annuale di tale livello. Per contro, riguardo ai
coefficienti correttori, il n. 2 di tale articolo permette di adottare misure
di adeguamento intermedio di tali coefficienti, in caso di sensibile
variazione del costo della vita. Gli artt. 1‑3 dell'allegato XI dello Statuto
precisano le modalita dell'esame annuale del livello delle retribuzioni e gli
artt. 4‑7 di tale allegato prevedono norme piu specifiche per gli adeguamenti
intermedi dei coefficienti correttori.

92      Nessuna di tali disposizioni prevede la possibilita di emanare,
nell'ambito dell'esame annuale del livello delle retribuzioni, nuove norme che
consentano il riesame di tale livello ne di adeguare le retribuzioni al di
fuori dell'adeguamento annuale in conformita agli artt. 65, n. 1, dello
Statuto e 1‑3 dell'allegato XI dello Statuto. Esse non consentono neppure di
discostarsi dall'adeguamento intermedio dei coefficienti correttori di cui
agli artt. 65, n. 2, dello Statuto e 4‑7 del detto allegato XI.

93      Pertanto, l'art. 18 del regolamento impugnato e stato adottato in
violazione degli artt. 65 dello Statuto e 3‑7 del suo allegato XI e deve
quindi, anch'esso, essere annullato.

94      Risulta da tutte le considerazioni che precedono che gli artt. 2 e
4‑18 del regolamento impugnato devono essere annullati.

95      Tuttavia, al fine di evitare una discontinuita nel regime delle
retribuzioni, occorre applicare l'art. 264, secondo comma, TFUE e mantenere
gli effetti delle disposizioni annullate del regolamento impugnato relative
all'adeguamento delle retribuzioni e delle pensioni dei funzionari e degli
altri agenti dell'Unione a partire dal 1° luglio 2009, vale a dire i suoi
artt. 2 e 4‑17, e cio fino all'entrata in vigore di un nuovo regolamento
emanato dal Consiglio per garantire l'esecuzione della presente sentenza.

  **Sulle spese**

96      Ai sensi dell'art. 69, n. 2, del regolamento di procedura, la parte
soccombente e condannata alle spese se ne e stata fatta domanda. Poiche la
Commissione ne ha fatto domanda, il Consiglio, rimasto soccombente, va
condannato alle spese. Ai sensi del n. 4, primo comma, dello stesso articolo,
gli Stati membri e le istituzioni intervenuti nella causa sopportano le
proprie spese.

Per questi motivi, la Corte (Terza Sezione) dichiara e statuisce:

1)       **Gli artt.  2 e 4‑18 del regolamento (UE, Euratom) del Consiglio 23
dicembre 2009, n. 1296, che adegua con effetto dal 1° luglio 2009 le
retribuzioni e le pensioni dei funzionari e degli altri agenti dell'Unione
europea ed i coefficienti correttori applicati alle retribuzioni e pensioni,
sono annullati.**

2)       **Gli effetti degli artt.  2 e 4‑17 del regolamento n. 1296/2009 sono
mantenuti fino all'entrata in vigore di un nuovo regolamento emanato dal
Consiglio dell'Unione europea per garantire l'esecuzione della presente
sentenza.**

3)       **Il Consiglio dell 'Unione europea e condannato alle spese. **

4)       **Il Regno di Danimarca, la Repubblica federale di Germania, la
Repubblica ellenica, la Repubblica di Lituania, la Repubblica d 'Austria, la
Repubblica di Polonia, il Regno Unito di Gran Bretagna e Irlanda del Nord
nonche il Parlamento europeo sopporteranno le proprie spese.**

Firme

* * *

* Lingua processuale: il francese. 




SENTENZA DELLA CORTE (Seconda Sezione)

30 giugno 2016 (*)

«Rinvio pregiudiziale - Regolamento (CE) n. 543/2008 - Agricoltura -
Organizzazione comune dei mercati - Norme di commercializzazione - Carni di
pollame fresche preconfezionate - Obbligo di indicare il prezzo totale e il
prezzo per unita di peso sull'involucro o su un'etichetta apposta su tale
involucro - Carta dei diritti fondamentali dell'Unione europea - Articolo 16 -
Liberta d'impresa - Proporzionalita - Articolo 40, paragrafo 2, secondo comma,
TFUE - Non discriminazione»

Nella causa C‑134/15,

avente ad oggetto la domanda di pronuncia pregiudiziale proposta alla Corte,
ai sensi dell'articolo 267 TFUE, dal Sachsisches Oberverwaltungsgericht
(Tribunale amministrativo superiore della Sassonia, Germania), con decisione
del 24 febbraio 2015, pervenuta in cancelleria il 19 marzo 2015, nel
procedimento

**Lidl GmbH & Co. KG**

contro

**Freistaat Sachsen,**

LA CORTE (Seconda Sezione),

composta da M. Ilešič, presidente di sezione, C. Toader (relatore), A. Rosas,
A. Prechal e E. Jarašiūnas, giudici,

avvocato generale: M. Bobek

cancelliere: K. Malacek, amministratore

vista la fase scritta del procedimento e in seguito all'udienza del 13 gennaio
2016,

considerate le osservazioni presentate:

-        per la Lidl GmbH & Co. KG, da A. Pitzer e M. Grube, Rechtsanwalte;

-        per il Freistaat Sachsen, da I. Gruhne, in qualita di agente;

-        per la Commissione europea, da B. Schima e K. Skelly, in qualita di agenti,

sentite le conclusioni dell'avvocato generale, presentate all'udienza del 16
marzo 2016,

ha pronunciato la seguente

**Sentenza**

1        La domanda di pronuncia pregiudiziale verte sulla validita
dell'articolo 5, paragrafo 4, lettera b), del regolamento (CE) n. 543/2008
della Commissione, del 16 giugno 2008, recante modalita di applicazione del
regolamento (CE) n. 1234/2007 del Consiglio per quanto riguarda le norme di
commercializzazione per le carni di pollame (GU 2008, L 157, pag. 46).

2        Tale domanda e stata presentata nell'ambito di una controversia tra
la Lidl GmbH & Co. KG, un'impresa di vendita al dettaglio, e il Freistaat
Sachsen (Land Sassonia, Germania) in merito all'obbligo, previsto da tale
disposizione, di indicare, nella vendita al dettaglio di carni di pollame
fresche preconfezionate, il prezzo totale e il prezzo per unita di peso
sull'involucro o su un'etichetta apposta su tale involucro (in prosieguo:
l'«obbligo di etichettatura»).

  **Contesto normativo**

  _Diritto dell 'Unione_

3        L'articolo 39 TFUE descrive gli obiettivi della politica agricola
comune. Secondo l'articolo 41, lettera b), TFUE, per consentire il
raggiungimento di tali obiettivi possono essere previste, in particolare,
azioni comuni per lo sviluppo del consumo di determinati prodotti.

4        L'articolo 2 del regolamento (CEE) n. 2777/75 del Consiglio, del 29
ottobre 1975, relativo all'organizzazione comune dei mercati nel settore del
pollame (GU 1975, L 282, pag. 77), prevedeva la possibilita di adottare misure
comunitarie intese a promuovere, in particolare, la commercializzazione di
taluni prodotti o a migliorarne la qualita. Norme di commercializzazione
potevano riguardare, segnatamente, l'imballaggio, la presentazione e la
marcatura.

5        Il regolamento (CEE) n. 1906/90 del Consiglio, del 26 giugno 1990,
che stabilisce talune norme di commercializzazione per le carni di pollame (GU
1990, L 173, pag. 1), ha introdotto norme particolari in materia di
etichettatura, tra cui l'obbligo di indicare sull'involucro o su un'etichetta
apposta sull'involucro il prezzo totale e il prezzo per unita di peso,
applicabile alla vendita al dettaglio delle carni di pollame fresche
preconfezionate.

6        Il secondo considerando di tale regolamento cosi recitava:

«considerando che tali norme possono contribuire ad un miglioramento della
qualita delle carni di pollame e agevolarne pertanto la vendita; che, di
conseguenza, e nell'interesse dei produttori, degli operatori e dei
consumatori l'applicazione di norme di commercializzazione alle carni di
pollame idonee al consumo umano».

7        Ai sensi dell'articolo 5, paragrafo 3, lettera b), di detto
regolamento:

«Per le carni di pollame preconfezionate, sull'involucro o su di un'etichetta
apposta su tale involucro devono figurare anche le seguenti indicazioni:

(…)

b)      per le carni di pollame fresche, il prezzo totale e il prezzo per
unita di peso a livello della vendita al dettaglio».

8        Il regolamento n. 2777/75 e stato abrogato dal regolamento (CE) n.
1234/2007 del Consiglio, del 22 ottobre 2007, recante organizzazione comune
dei mercati agricoli e disposizioni specifiche per taluni prodotti agricoli
(regolamento «unico OCM») (GU 2007, L 299, pag. 1). Quest'ultimo riunisce in
un quadro unitario le 21 organizzazioni comuni di mercati riguardanti
differenti prodotti o gruppi di prodotti. Come risulta dal suo considerando 7,
«[s]emplificare» ai sensi di tale regolamento «non significa rimettere in
discussione le decisioni politiche prese finora nell'ambito della [politica
agricola comune]». Il considerando 10 del medesimo regolamento sottolinea il
fine di stabilizzare i mercati e assicurare un equo tenore di vita alla
popolazione agricola tramite diversi strumenti di intervento, che tengano
conto sia delle esigenze specifiche di ogni settore, sia dell'interdipendenza
tra i diversi settori.

9        Per quanto riguarda le carni di pollame, l'articolo 121, lettera e),
iv), del regolamento n. 1234/2007 autorizza la Commissione europea ad adottare
le «norme concernenti le indicazioni supplementari che devono figurare sui
documenti commerciali di accompagnamento, l'etichettatura, la presentazione e
la pubblicita delle carni di pollame destinate al consumatore finale e la
denominazione di vendita ai sensi dell'articolo 3, paragrafo 1, punto 1, della
direttiva 2000/13/CE [del Parlamento europeo e del Consiglio, del 20 marzo
2000, relativa al ravvicinamento delle legislazioni degli Stati membri
concernenti l'etichettatura e la presentazione dei prodotti alimentari, nonche
la relativa pubblicita (GU 2000, L 109, pag. 29)]».

10      A termini dei considerando da 1 a 3 del regolamento n. 543/2008,
poiche «[a]lcune delle disposizioni e degli obblighi contenuti nel regolamento
(CEE) n. 1906/90 non sono stati ripresi dal regolamento (CE) n. 1234/2007»,
opportune disposizioni sono state adottate nell'ambito del regolamento n.
543/2008 «che garantiscano la continuita e il buon funzionamento
dell'organizzazione comune del mercato, con particolare riguardo alle norme di
commercializzazione».

11      Il considerando 10 del regolamento n. 543/2008 cosi recita:

«Per fornire al consumatore informazioni adeguate, chiare e oggettive sui
prodotti posti in vendita e per garantire la libera circolazione degli stessi
nella Comunita, e necessario che le norme di commercializzazione delle carni
di pollame tengano conto, per quanto possibile, delle disposizioni della
direttiva 76/211/CEE del Consiglio, del 20 gennaio 1976, per il ravvicinamento
delle legislazioni degli Stati membri relative al precondizionamento in massa
o in volume di alcuni prodotti in imballaggi preconfezionati [(GU 1976, L 46,
pag. 1)].»

12      L'articolo 5, paragrafo 4, lettera b), di tale regolamento ricalca in
termini identici l'articolo 5, paragrafo 3, lettera b), del regolamento n.
1906/90.

13      Sebbene il regolamento n. 1234/2007 sia stato, a sua volta, abrogato
dal regolamento (UE) n. 1308/2013 del Parlamento europeo e del Consiglio, del
17 dicembre 2013, recante organizzazione comune dei mercati dei prodotti
agricoli e che abroga i regolamenti (CEE) n. 922/72, (CEE) n. 234/79, (CE) n.
1037/2001 e (CE) n. 1234/2007 del Consiglio (GU 2013, L 347, pag. 641), le sue
disposizioni concernenti le norme di commercializzazione dei prodotti nei
settori delle uova e delle carni di pollame continuano ad applicarsi fino alla
data di attuazione delle relative norme di commercializzazione fissate tramite
atti delegati, ai sensi dell'articolo 230, paragrafo 1, lettera c), del
regolamento n. 1308/2013.

  _Diritto tedesco_

14      L'articolo 3, paragrafo 2, punto 6, della Verordnung uber
Vermarktungsnormen fur Geflugelfleisch (regolamento che stabilisce norme di
commercializzazione per le carni di pollame), del 22 marzo 2013 (BGB1. 2013 I,
pag. 624), prevede quanto segue:

«È vietata (…) la detenzione ai fini della vendita, la messa in vendita, la
consegna, la vendita o la commercializzazione sotto qualsiasi altra forma di
carni di pollame senza fornire, in modo corretto e completo, le indicazioni di
cui all'articolo 5, paragrafo 4, del [regolamento n. 543/2008]».

15      Ai sensi del successivo articolo 9, paragrafo 3, punto 1,:

«Agisce illegalmente ai sensi dell'articolo 7, paragrafo 1, punto 3,
dell'Handelsklassengesetz [(legge sulle categorie commerciali)] chiunque
detenga a fini di vendita, offra, metta in vendita, consegni, venda o
commercializzi sotto qualsiasi altra forma carcasse di pollame, carni di
pollame o parti di esse in violazione dell'articolo 3 del [presente]
regolamento».

  **Procedimento principale e questioni pregiudiziali**

16      La Lidl e un'impresa di vendita al dettaglio che gestisce, su tutto il
territorio federale, negozi di discount di prodotti alimentari. In alcuni dei
propri negozi della regione di Lampertswalde, essa offre, in particolare,
carni di pollame fresche preconfezionate. Come risulta dalla decisione di
rinvio, il prezzo di tale prodotto non figura direttamente sul suo imballaggio
o su un'etichetta apposta sullo stesso, ma e indicato a mezzo di etichette
fissate negli scaffali.

17      La Sachsische Landesanstalt fur Landwirtschaft (Ente della Sassonia
per l'agricoltura, Germania), oggi Sachsisches Landesamt fur Umwelt,
Landwirtschaft und Geologie (Autorita per l'ambiente, l'agricoltura e le
risorse geologiche del Land Sassonia, Germania), ha accertato tale prassi di
etichettatura dei prezzi in occasione di una serie di controlli. Essa ha
ritenuto che detta prassi violasse le disposizioni dell'articolo 5, paragrafo
3, lettera b), del regolamento n. 1906/90, vigente all'epoca dei controlli.

18      Il 30 aprile 2007 la Lidl ha presentato dinanzi al Verwaltungsgericht
Dresden (Tribunale amministrativo di Dresda, Germania) domanda di accertamento
di legittimita volta a far dichiarare che la propria prassi in materia di
etichettatura dei prezzi non era contraria alle disposizioni dell'articolo 5,
paragrafo 4, lettera b), del regolamento n. 543/2008, il cui contenuto e
identico a quello dell'articolo 5, paragrafo 3, lettera b), del regolamento n.
1906/90. Essa ha sostenuto, in sostanza, che tali disposizioni sarebbero
«inoperanti» in quanto integrerebbero un'ingerenza sproporzionata nel libero
esercizio di un'attivita professionale ai sensi dell'articolo 15, paragrafo 1,
della Carta dei diritti fondamentali dell'Unione europea (in prosieguo: la
«Carta»), in combinato disposto con l'articolo 6, paragrafo 1, TUE.

19      Con sentenza del 10 novembre 2010, il Verwaltungsgericht Dresden
(Tribunale amministrativo di Dresda) ha respinto nel merito la domanda.

20      La Lidl ha impugnato la sentenza dinanzi al Sachsisches
Oberverwaltungsgericht (Tribunale amministrativo superiore della Sassonia,
Germania). Tale giudice ritiene che l'articolo 5, paragrafo 4, lettera b), del
regolamento n. 543/2008 sia applicabile alla ricorrente nel procedimento
principale e che l'esito della controversia dinanzi ad esso pendente dipenda
dalla validita di tale disposizione. A tale riguardo, esso solleva dubbi circa
la validita della stessa sotto il profilo dell'articolo 15, paragrafo 1, e
dell'articolo 16 della Carta nonche dell'articolo 40, paragrafo 2, secondo
comma, TFUE.

21      Secondo il giudice del rinvio, l'obbligo di etichettatura non integra
un'ingerenza sproporzionata ed inammissibile nel libero esercizio di
un'attivita economica e nella liberta d'impresa della ricorrente nel
procedimento principale, dal momento che tali diritti e liberta non sono
toccati nella loro essenza. Infatti, la commercializzazione delle carni di
pollame fresche preconfezionate non e vietata dall'articolo 5, paragrafo 4,
lettera b), del regolamento n. 543/2008, contenente disposizioni relative
all'indicazione del prezzo di tali prodotti. Inoltre, tale obbligo
risponderebbe all'obiettivo di interesse generale di tutela dei consumatori.

22      Tuttavia, il giudice del rinvio dubita che l'obbligo di etichettatura
derivante da tale disposizione sia proporzionato, laddove, da un lato, esso
non e previsto per altri prodotti preconfezionati, quali le carni bovine, di
maiale, di pecora o di capra, e, dall'altro, genera oneri economici e
organizzativi aggiuntivi, restrittivi della concorrenza.

23      In considerazione del principio di non discriminazione, il giudice del
rinvio s'interroga sulla giustificazione della differenza di trattamento tra
le carni di pollame fresche e le altre carni fresche destinate al consumo
umano, alla luce dell'assenza, per questi ultimi, di un analogo obbligo in
materia di etichettatura.

24      Cio premesso, il Sachsisches Oberverwaltungsgericht (Tribunale
amministrativo superiore della Sassonia) ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se l'articolo 5, paragrafo 4, lettera b), del regolamento (CE) n.
543/2008 sia compatibile con l'articolo 6, paragrafo 1, primo comma, del
Trattato sull'Unione europea (TUE) in combinato disposto con l'articolo 15,
paragrafo 1, e con l'articolo 16 della Carta.

2)      Se l'articolo 5, paragrafo 4, lettera b), del regolamento (CE) n.
543/2008 sia compatibile con l'articolo 40, paragrafo 2, secondo comma, TFUE».

  **Sulle questioni pregiudiziali**

  _Sulla prima questione_

25      Con la prima questione, il giudice del rinvio chiede, in sostanza, se
l'articolo 5, paragrafo 4, lettera b), del regolamento n. 543/2008, che
prevede l'obbligo di etichettatura, sia valido sotto il profilo dell'articolo
15, paragrafo 1, e dell'articolo 16 della Carta.

26      In limine, si deve rilevare che, se e pur vero che, ad avviso del
giudice del rinvio e delle parti nel procedimento principale, la validita
dell'obbligo di etichettatura dovrebbe essere esaminata sotto il profilo
dell'articolo 15, paragrafo 1, e dell'articolo 16 della Carta, relativi,
l'uno, alla liberta professionale e al diritto di lavorare e, l'altro, alla
liberta d'impresa, si deve tuttavia necessariamente osservare che l'obbligo di
etichettatura non limita la facolta di cui dispongono le persone «di
esercitare una professione liberamente scelta», ai sensi dell'articolo 15
della Carta. Per contro, esso puo limitare la liberta d'impresa riconosciuta
all'articolo 16 della Carta.

27      Il diritto alla liberta d'impresa comprende segnatamente il diritto di
ogni impresa di poter disporre liberamente, nei limiti della responsabilita
per le proprie azioni, delle risorse economiche, tecniche e finanziarie di cui
dispone (sentenza del 27 marzo 2014, UPC Telekabel Wien, C‑314/12,
EU:C:2014:192, punto 49).

28      La Corte ha altresi dichiarato che la tutela conferita dall'articolo
16 della Carta implica la liberta di esercitare un'attivita economica o
commerciale, la liberta contrattuale e la libera concorrenza, come emerge
dalle spiegazioni relative a tale articolo, le quali, conformemente
all'articolo 6, paragrafo 1, terzo comma, TUE e all'articolo 52, paragrafo 7,
della Carta, debbono essere prese in considerazione per l'interpretazione di
quest'ultima (sentenze del 22 gennaio 2013, Sky Österreich, C‑283/11,
EU:C:2013:28, punto 42, e del 17 ottobre 2013, Schaible, C‑101/12,
EU:C:2013:661, punto 25).

29      L'obbligo di etichettatura, previsto all'articolo 5, paragrafo 4,
lettera b), del regolamento n. 543/2008, puo limitare l'esercizio di tale
liberta d'impresa, poiche un obbligo di tal genere fa pesare in capo al suo
destinatario un vincolo che limita il libero utilizzo delle risorse a sua
disposizione, in quanto lo obbliga ad adottare misure che possono
rappresentare un costo per lo stesso e avere un impatto sull'organizzazione
delle sue attivita (v., in tal senso, sentenza del 27 marzo 2014, UPC
Telekabel Wien, C‑314/12, EU:C:2014:192, punto 50).

30      Tuttavia, conformemente alla giurisprudenza della Corte, la liberta
d'impresa non costituisce una prerogativa assoluta, bensi dev'essere presa in
considerazione rispetto alla sua funzione nella societa (v., in particolare,
sentenze del 6 settembre 2012, Deutsches Weintor, C‑544/10, EU:C:2012:526,
punto 54, nonche del 22 gennaio 2013, Sky Österreich, C‑283/11, EU:C:2013:28,
punto 45 e giurisprudenza ivi citata).

31      Di conseguenza, possono essere apportate restrizioni all'esercizio di
tale liberta, a condizione che, ai sensi dell'articolo 52, paragrafo 1, della
Carta, da un lato, esse siano previste dalla legge e rispettino il contenuto
essenziale di detta liberta e, dall'altro, che, in osservanza del principio di
proporzionalita, risultino necessarie e rispondano effettivamente a obiettivi
di interesse generale riconosciuti dall'Unione europea o all'esigenza di
tutelare diritti e liberta altrui.

32      Pur rilevando che l'obbligo di etichettatura, in quanto limitazione
all'esercizio del diritto garantito dall'articolo 16 della Carta, e previsto
ex lege e pur nell'assunto che detto obbligo rispetti il contenuto essenziale
di tale diritto e risponda effettivamente agli obiettivi di interesse generale
riconosciuti dall'Unione, ossia la tutela dei consumatori, il giudice del
rinvio nutre dubbi circa la proporzionalita di una misura di tal genere.

33      A tale riguardo, secondo costante giurisprudenza, il principio di
proporzionalita richiede che gli atti delle istituzioni dell'Unione non
superino i limiti di quanto e opportuno e necessario al conseguimento degli
scopi legittimamente perseguiti dalla normativa di cui trattasi, fermo
restando che, qualora sia possibile una scelta tra piu misure idonee, si deve
ricorrere a quella meno restrittiva e che gli inconvenienti causati non devono
essere sproporzionati rispetto agli scopi perseguiti (v. sentenze del 12
luglio 2001, Jippes e a., C‑189/01, EU:C:2001:420, punto 81, nonche del 22
gennaio 2013, Sky Österreich, C‑283/11, EU:C:2013:28, punto 50).

34      Inoltre, la Corte ha gia avuto modo di dichiarare che la liberta
d'impresa puo essere soggetta ad un ampio ventaglio di interventi dei poteri
pubblici suscettibili di stabilire, nell'interesse generale, limiti
all'esercizio dell'attivita economica (sentenza del 22 gennaio 2013, Sky
Österreich, C‑283/11, EU:C:2013:28, punto 46).

35      Nella specie, per quanto riguarda, in primo luogo, gli obiettivi della
normativa dell'Unione di cui trattasi, cosi come risulta dal secondo
considerando del regolamento n. 1906/90, le norme di commercializzazione nel
settore delle carni di pollame contribuiscono a migliorare la qualita di tali
carni e ad agevolarne la vendita, nell'interesse dei produttori, degli
operatori e dei consumatori. Inoltre, il quarto considerando di tale
regolamento sottolinea l'interesse di fornire ai consumatori un'informazione
piu completa, in particolare, sull'etichettatura, la pubblicita, il contenuto
delle indicazioni concernenti il metodo di refrigerazione utilizzato e il tipo
di allevamento da cui proviene il pollame.

36      Tali obiettivi sono ripresi dal regolamento n. 543/2008 che, nel
considerando 10, sottolinea la necessita di offrire al consumatore
informazioni adeguate, chiare e oggettive sui prodotti posti in vendita.

37      Dai suesposti rilievi risulta che gli obiettivi principali della
normativa dell'Unione di cui trattasi attengono sia al miglioramento dei
redditi dei produttori e degli operatori attivi nel settore delle carni di
pollame, ivi compresi delle carni di pollame fresche, sia alla tutela dei
consumatori, e costituiscono obiettivi di interesse generale riconosciuti dal
diritto primario dell'Unione.

38      Per quanto riguarda, in secondo luogo, l'idoneita dell'obbligo di
etichettatura a garantire il conseguimento degli obiettivi perseguiti, il
legislatore ha potuto considerare che tale obbligo, da un lato, consente di
garantire un'informazione affidabile al consumatore grazie all'indicazione
figurante sull'imballaggio e, dall'altro, e atto a incoraggiarlo ad acquistare
carni di pollame, circostanza che migliora le prospettive di
commercializzazione di tale prodotto e di conseguenza, i redditi dei
produttori.

39      Per quanto concerne il carattere necessario di tale normativa, il
legislatore dell'Unione poteva legittimamente ritenere che una normativa che
prevedesse la sola apposizione del prezzo sullo scaffale non consentirebbe di
raggiungere gli obiettivi perseguiti tanto efficacemente quanto l'articolo 5,
paragrafo 4, lettera b), del regolamento n. 543/2008, considerato che
unicamente l'indicazione del prezzo totale e del prezzo per unita di peso
consente di garantire, nel caso di prodotti le cui unita di confezionamento
possono non avere lo stesso peso, un'informazione sufficiente al consumatore.
Tale obbligo non appare peraltro smisurato rispetto agli scopi perseguiti,
tanto piu che l'indicazione del prezzo totale e per unita di peso, prevista
dall'articolo 5, paragrafo 4, del regolamento n. 543/2008, e soltanto una
delle informazioni che devono figurare sull'involucro o su un'etichetta
apposta sull'involucro in applicazione di tale disposizione.

40      Di conseguenza, l'ingerenza nella liberta d'impresa della ricorrente
nel procedimento principale e, nel caso di specie, proporzionata agli
obiettivi perseguiti.

41      Dalle suesposte considerazioni risulta che l'esame della prima
questione non ha rivelato alcun elemento che infici la validita dell'articolo
5, paragrafo 4, lettera b), del regolamento n. 543/2008 sotto il profilo della
liberta d'impresa, come prevista dall'articolo 16 della Carta.

  _Sulla seconda questione_

42      Con la seconda questione, il giudice del rinvio si interroga sulla
validita dell'articolo 5, paragrafo 4, lettera b), del regolamento n. 543/2008
sotto il profilo del principio di non discriminazione di cui all'articolo 40,
paragrafo 2, secondo comma, TFUE.

43      Tale questione viene sollevata a fronte della circostanza, esposta dal
giudice del rinvio, che per altre categorie di carni fresche destinate al
consumo umano, in particolare per le carni bovine, di maiale, di pecora o di
capra, non esistono obblighi analoghi in materia di etichettatura di prezzo.

44      A tale proposito, occorre rammentare che il principio di non
discriminazione fa parte dei principi generali del diritto dell'Unione e trova
la sua espressione nel settore dell'agricoltura all'articolo 40, paragrafo 2,
secondo comma, TFUE (v. sentenza del 14 marzo 2013, Agrargenossenschaft
Neuzelle, C‑545/11, EU:C:2013:169, punto 41 e giurisprudenza citata). Dalla
formulazione di detto articolo risulta che tale disposizione vieta qualsiasi
discriminazione tra i produttori e i consumatori dell'Unione.

45      Dalla giurisprudenza della Corte risulta che tale principio si applica
non soltanto ai produttori e ai consumatori, bensi anche ad altre categorie di
operatori economici soggetti ad un'organizzazione comune dei mercati, quali
quelli che commercializzano carni di pollame fresche o altri tipi di carne
fresche (v., in tal senso, sentenza del 5 ottobre 1994, Germania/Consiglio,
C‑280/93, EU:C:1994:367, punto 68).

46      Il principio di non discriminazione impone che situazioni comparabili
non siano trattate in modo differente e che situazioni differenti non siano
trattate in modo identico, a meno che un tale trattamento non sia
oggettivamente giustificato (v., in tal senso, sentenze del 6 dicembre 2005,
ABNA e a., C‑453/03, C‑11/04, C‑12/04 e C‑194/04, EU:C:2005:741, punto 63,
nonche del 14 marzo 2013, Agrargenossenschaft Neuzelle, C‑545/11,
EU:C:2013:169, punto 42).

47      Per quanto riguarda l'entita del controllo del rispetto di tale
principio, occorre rammentare che il legislatore dell'Unione dispone in
materia agricola di un ampio potere discrezionale. Conseguentemente, il
controllo giurisdizionale deve limitarsi ad accertare che il provvedimento di
cui trattasi non sia viziato da errore manifesto o da sviamento di potere,
ovvero che l'autorita in questione non abbia manifestamente ecceduto i limiti
del suo potere discrezionale (sentenza del 14 marzo 2013, Agrargenossenschaft
Neuzelle, C‑545/11, EU:C:2013:169, punto 43).

48      Nel caso di specie, i prodotti rispetto ai quali il giudice del rinvio
solleva dubbi circa il carattere non discriminatorio della normativa di cui
trattasi appartengono a settori agricoli differenti.

49      A tale riguardo, l'articolo 40, paragrafo 2, primo comma, TFUE,
prevede il ricorso a diversi strumenti che possono essere impiegati per il
raggiungimento degli obiettivi definiti all'articolo 39 TFUE. Peraltro, come
risulta dal regolamento n. 1234/2007, ogni organizzazione comune di mercato ha
peculiarita ad essa proprie. Se ne desume che il confronto tra gli strumenti
tecnici usati per disciplinare i vari settori di mercato non puo costituire
una base valida per dimostrare la fondatezza della censura di discriminazione
fra prodotti dissimili, sottoposti a norme diverse (v., in tal senso, sentenza
del 28 ottobre 1982, Lion e a., 292/81 e 293/81, EU:C:1982:375, punto 24).

50      Dalle suesposte considerazioni emerge che l'esame della seconda
questione non ha rivelato alcun elemento idoneo ad inficiare la validita
dell'articolo 5, paragrafo 4, lettera b), del regolamento n. 543/2008 sotto il
profilo del principio di non discriminazione sancito dall'articolo 40,
paragrafo 2, secondo comma, TFUE.

  **Sulle spese**

51      Nei confronti delle parti nel procedimento principale la presente
causa costituisce un incidente sollevato dinanzi al giudice nazionale, cui
spetta quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

1)       **L 'esame della prima questione pregiudiziale non ha rivelato alcun
elemento idoneo ad inficiare la validita dell'articolo 5, paragrafo 4, lettera
b), del regolamento (CE) n. 543/2008 della Commissione, del 16 giugno 2008,
recante modalita di applicazione del regolamento (CE) n. 1234/2007 del
Consiglio per quanto riguarda le norme di commercializzazione per le carni di
pollame, sotto il profilo della liberta d'impresa, come prevista dall'articolo
16 della Carta dei diritti fondamentali dell'Unione europea.**

2)       **L 'esame della seconda questione pregiudiziale non ha rivelato
alcun elemento idoneo ad inficiare la validita dell'articolo 5, paragrafo 4,
lettera b), del regolamento n. 543/2008 sotto il profilo del principio di non
discriminazione sancito dall'articolo 40, paragrafo 2, secondo comma, TFUE.**

Firme

* * *

* Lingua processuale: il tedesco. 
  *[""]: Double quotes
  *[*]: Asterisk
  *[?]: Question mark


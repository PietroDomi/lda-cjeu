

**Causa C ‑132/10**

**Olivier Halley e  altri **

**contro**

**Belgische Staat**

(domanda di pronuncia pregiudiziale proposta dal Rechtbank van eerste aanleg
te Leuven)

«Fiscalita diretta -- Libera circolazione dei capitali -- Art. 63 TFUE --
Diritti di successione sulle azioni nominative -- Termine di prescrizione per
la valutazione delle azioni in societa non residenti superiore a quello
vigente per le societa residenti -- Restrizione -- Giustificazione»

Massime della sentenza

_Libera circolazione dei capitali -- Restrizioni -- Normativa tributaria --
Imposta di successione_

_(Art.  63 TFUE)_

L'art. 63 TFUE deve essere interpretato nel senso che esso osta alla normativa
di uno Stato membro che, in materia di diritti di successione, preveda un
termine di prescrizione decennale per la valutazione di azioni nominative di
una societa di cui il defunto era azionista e la cui sede della direzione
effettiva e stabilita in un altro Stato membro, mentre questo stesso termine e
biennale qualora la sede della direzione effettiva si trovi nel primo Stato
membro.

Infatti, l'applicazione di un siffatto termine di prescrizione superiore agli
eredi detentori di azioni in una societa la cui sede della direzione effettiva
sia stabilita in uno Stato membro diverso puo avere come conseguenza di
dissuadere i residenti del primo Stato dall'investire o dal mantenere
investimenti in attivi situati al di fuori di tale Stato membro, posto che i
loro eredi si troveranno piu a lungo nell'incertezza in ordine alla
possibilita di essere oggetto di una rettifica fiscale.

Una siffatta normativa non e giustificata ne dalla necessita di garantire
l'efficacia dei controlli fiscali ne dall'obiettivo della lotta contro la
frode fiscale, poiche l'applicazione generale del termine decennale non e
affatto in funzione del lasso di tempo necessario per ricorrere utilmente a
meccanismi di assistenza reciproca o ad ulteriori mezzi che consentono di
indagare sul valore di tali azioni. Infatti, occorre distinguere una
situazione in cui elementi imponibili siano stati occultati alle autorita
fiscali nazionali e dette autorita non dispongano di alcun indizio che
consenta l'avvio di un'indagine dalla situazione in cui dette autorita
dispongano delle informazioni relative a tali elementi imponibili. Qualora le
autorita tributarie di uno Stato membro abbiano a disposizione indizi tali da
consentire loro di rivolgersi alle autorita competenti di altri Stati membri,
facendo ricorso alla reciproca assistenza prevista dalla direttiva 77/799,
relativa alla reciproca assistenza fra le autorita competenti degli Stati
membri nel settore delle imposte dirette, ovvero a quella prevista da
convenzioni bilaterali, per ottenere da queste ultime autorita le informazioni
necessarie per determinare l'importo esatto dell'imposta, il semplice fatto
che gli elementi imponibili di cui trattasi siano situati in un altro Stato
membro non giustifica l'applicazione generale di un termine di rettifica
fiscale supplementare che non e in alcun modo in funzione del lasso di tempo
necessario per ricorrere utilmente a tali meccanismi di reciproca assistenza.

(v. punti 24, 30, 33, 36, 39-40 e dispositivo)

  
  
  
  
  
  

SENTENZA DELLA CORTE (Seconda Sezione)

15 settembre 2011 (*)

«Fiscalita diretta - Libera circolazione dei capitali - Art. 63 TFUE - Diritti
di successione sulle azioni nominative - Termine di prescrizione per la
valutazione delle azioni in societa non residenti superiore a quello vigente
per le societa residenti - Restrizione − Giustificazione»

Nel procedimento C‑132/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Rechtbank van eerste aanleg te Leuven
(Belgio), con decisione 12 febbraio 2010, pervenuta in cancelleria il 15 marzo
2010, nella causa

**Olivier Halley,**

**Julie Halley,**

**Marie Halley**

contro

**Belgische Staat,**

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. A.
Arabadjiev, A. Rosas, U. Lohmus (relatore) e A. Ó Caoimh, giudici,

avvocato generale: sig. N. Jaaskinen

cancelliere: sig.ra M. Ferreira, amministratore principale

vista la fase scritta del procedimento e in seguito all'udienza del 13 gennaio
2011,

considerate le osservazioni presentate:

-        per il sig. e le sig.re Halley, dagli avv.ti A. Biesmans e R. Deblauwe, advocaten,

-        per il governo belga, dalla sig.ra M. Jacobs e dal sig. J.-C. Halleux, in qualita di agenti,

-        per la Commissione europea, dai sigg. R. Lyal, P. van Nuffel e W. Roels, in qualita di agenti, 

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 26 TFUE, 49 TFUE, 63 TFUE e 65 TFUE.

2        Tale domanda e stata presentata nell'ambito di una controversia tra
il sig. e le sig.re Halley e il Belgische Staat, in merito ai diritti di
successione dovuti su azioni nominative di un'impresa la cui sede della
direzione effettiva non si trova in Belgio.

  **Contesto normativo**

  _La normativa dell 'Unione_

3        Ai sensi dell'art. 1, n. 1, della direttiva del Consiglio del 24
giugno 1988, 88/361/CEE, per l'attuazione dell'articolo 67 del Trattato
[articolo abrogato dal Trattato di Amsterdam] (GU L 178, pag. 5):

«Gli Stati membri sopprimono le restrizioni ai movimenti di capitali
effettuati tra le persone residenti negli Stati membri, fatte salve le
disposizioni che seguono. Per facilitare l'applicazione della presente
direttiva i movimenti di capitali sono classificati in base alla nomenclatura
riportata nell'allegato I».

4        Fra i movimenti di capitali elencati all'art. 1 della direttiva
88/361, l'allegato I di quest'ultima menziona, alla rubrica XI, intitolata
«Movimenti di capitali a carattere personale», segnatamente le successioni e i
legati.

  _La normativa nazionale_

5        L'art. 1, n. 1, del code des droits de succession (codice sui diritti
di successione), istituito con regio decreto 31 marzo 1936, n. 308 ( _Belgisch
Staatsblad_ del 7 aprile 1936, pag. 2403), confermato con legge 4 maggio 1936
( _Belgisch Staatsblad_ del 7 maggio 1936, pag. 3426; in prosieguo: il
«codice»), dispone che un diritto di successione sia calcolato in base al
valore, previa deduzione dei debiti, dell'intero asse ereditario raccolto
nella successione del defunto dai suoi eredi.

6        L'art. 111 del codice cosi recita:

«Per accertare la sottovalutazione dell'insieme o di parte dei beni ereditati
che si trovano nel Regno [del Belgio] e vengono dichiarati per il loro valore
di vendita, l'Esattoria puo chiedere una perizia per i beni in questione,
fermi restando gli altri mezzi di prova di cui all'art. 105; tuttavia questo
diritto alla perizia, per quanto riguarda i beni mobili materiali, viene
applicato soltanto a navi e a barche».

7        L'art. 137, primo comma, n. 2, di suddetto codice prevede che «la
domanda di perizia per beni soggetti a siffatto controllo e dei diritti,
interessi e penali, in caso di sottovalutazione dei medesimi beni, si
prescriva dopo due anni; quella dei diritti, interessi e penali, in caso di
sottovalutazione di beni non soggetti a perizia, dopo dieci anni; detti
termini decorrono dal giorno della presentazione della dichiarazione».

  **Causa principale e questione pregiudiziale**

8        La sig.ra De Pinsun e il sig. Halley, i genitori dei ricorrenti nella
causa principale, sono deceduti contemporaneamente il 6 dicembre 2003. Essi
risiedevano a Tervuren, in Belgio, e la dichiarazione di successione doveva
essere effettuata a Lovanio.

9        Il 16 agosto 2004 e 2005 i ricorrenti nella causa principale hanno
pagato rispettivamente EUR 16 milioni e EUR 4 milioni, a titolo di anticipo
sui diritti di successione.

10      Il 7 novembre 2005 i ricorrenti nella causa principale hanno
presentato, presso l'amministrazione tributaria di Lovanio, una dichiarazione
di successione per loro padre e un'altra per la loro madre.

11      La successione comprendeva, in entrambi i casi, la meta indivisa di 2
172 600 azioni nominative della societa Carrefour SA, la cui sede sociale,
all'epoca dei fatti nella causa principale, si trovava a Levallois‑Perret
(Francia) e di 2 085 azioni al portatore della stessa societa. I ricorrenti
nella causa principale hanno valutato il valore delle azioni nominative a EUR
28,31 per ogni azione, ossia il loro valore quotato in Borsa, alla data del
decesso dei loro genitori, con una diminuzione del 35%.

12      Con lettera 20 febbraio 2008, il derde Ontvangkantoor van de
Registratie te Leuven (terzo Ufficio di esattoria di Lovanio) comunicava ai
ricorrenti nella causa principale che il 29 gennaio 2008 l'Amministrazione
centrale di Bruxelles aveva deciso che le azioni dovevano essere valutate a
EUR 43,55 ciascuna.

13      Nel loro ricorso proposto dinanzi al giudice del rinvio, i ricorrenti
nella causa principale invocano, in via principale, la prescrizione
dell'azione dell'amministrazione tributaria belga per constatare la
sottovalutazione di dette azioni nominative. In subordine, essi contestano il
valore di queste ultime, fissato da tale amministrazione.

14      Dalla decisione di rinvio emerge che, in forza del combinato disposto
degli artt. 111 e 137, primo comma, n. 2, del codice, la perizia delle azioni
nominative contemplata da tale art. 111 e possibile purche esse siano detenute
in una societa situata in Belgio. Le azioni sono considerate come collocate in
tale Stato membro qualora la sede della direzione effettiva della societa
interessata sia ivi situata. Il termine di prescrizione per la valutazione
delle azioni, in tal caso, e di due anni. Tuttavia, per azioni detenute in una
societa la cui direzione effettiva sia stabilita al di fuori del territorio
belga, una tale perizia non e possibile e detto termine e di dieci anni.

15      Ritenendo che la soluzione della causa principale sollevi questioni
d'interpretazione del diritto dell'Unione, il Rechtbank van eerste aanleg te
Leuven ha deciso di sospendere il giudizio e di sottoporre alla Corte la
seguente questione pregiudiziale:

«Se l'art. 137, primo comma, n. 2, del codice (...), in combinato disposto con
l'art. 111 dello stesso codice, sia compatibile con gli artt. 26 [TFUE], 49
[TFUE], 63 [TFUE] e 65 [TFUE], posto che il termine di prescrizione per i
diritti di successione dovuti per le azioni nominative e di due anni, se la
sede della direzione effettiva della societa si trova in Belgio, mentre lo
stesso termine e di dieci anni se la sede della direzione effettiva della
societa non si trova in Belgio».

  **Sulla questione pregiudiziale**

  _Sulla libert a di cui trattasi nella causa principale _

16      La questione posta dal giudice del rinvio riguarda gli artt. 26 TFUE,
49 TFUE, 63 TFUE e 65 TFUE. Nelle loro osservazioni presentate dinanzi alla
Corte, il governo belga e la Commissione europea fanno valere che solo le
ultime due disposizioni, ossia quelle relative alla libera circolazione dei
capitali, sono pertinenti ai fini della controversia principale.

17      A tale riguardo, da una giurisprudenza ora ben consolidata emerge che,
per stabilire se una normativa nazionale ricada nell'una o nell'altra delle
liberta di circolazione, occorre prendere in considerazione l'oggetto della
normativa in questione (sentenze 24 maggio 2007, causa C‑157/05, Holbock,
Racc. pag. I‑4051, punto 22, e 17 settembre 2009, causa C‑182/08, Glaxo
Wellcome, Racc. pag. I‑8591, punto 36).

18      Nella causa principale, lo scopo della normativa nazionale in esame e
quello di fissare il termine entro il quale si puo procedere alla valutazione
delle azioni nominative detenute in una societa la cui sede della direzione
effettiva sia stabilita al di fuori del territorio belga e trasferite tramite
successione.

19      Orbene, dalla giurisprudenza della Corte si evince che le successioni,
consistenti in una trasmissione a una o piu persone del patrimonio lasciato da
una persona deceduta, ricadenti nell'ambito di applicazione della rubrica XI
dell'allegato I della direttiva 88/361, intitolata «Movimenti di capitali a
carattere personale», costituiscono movimenti di capitali ai sensi dell'art.
63 TFUE, ad eccezione dei casi in cui gli elementi che le costituiscono si
trovino all'interno di un solo Stato membro (v., in tal senso, sentenza 11
settembre 2008, causa C‑11/07, Eckelkamp e a., Racc. pag. I‑6845, punto 39 e
giurisprudenza ivi citata). Una situazione, come quella di cui trattasi nella
causa principale, in cui le azioni sono detenute da un residente belga in una
societa la cui sede della direzione effettiva si trova in Francia, non
costituisce affatto una situazione puramente interna.

20      Ne consegue che le disposizioni del Trattato FUE relative alla libera
circolazione dei capitali si applicano ad una fattispecie come quella in esame
nella causa principale.

21      Occorre pertanto considerare che, con la sua questione, il giudice del
rinvio chiede sostanzialmente se l'art. 63 TFUE debba essere interpretato nel
senso che esso osta ad una normativa di uno Stato membro che preveda, in
materia di diritti di successione, un termine di prescrizione diverso per la
valutazione di azioni nominative a seconda che la sede della direzione
effettiva della societa emittente, di cui il defunto era azionista, si trovi o
meno in tale Stato membro.

  _Sulla sussistenza di una restrizione alla libera circolazione dei capitali_

22      Va ricordato che le misure vietate dall'art. 63, n. 1, TFUE, in quanto
restrizioni ai movimenti di capitali, comprendono, in particolare, quelle che
sono idonee a dissuadere i non residenti dal fare investimenti in uno Stato
membro o dal mantenere siffatti investimenti (v., in tal senso, sentenze 22
gennaio 2009, causa C‑377/07, STEKO Industriemontage, Racc. pag. I‑299, punti
23 e 24, nonche 31 marzo 2011, causa C‑450/09, Schroder, Racc. pag. I-2497,
punto 30).

23      In merito alla normativa in esame nella causa principale, dalla
decisione di rinvio emerge che tale normativa conduce a tracciare una
distinzione per quanto riguarda il termine di prescrizione per la valutazione
di azioni nominative, ai fini dell'imposizione fiscale di una successione, in
funzione dell'ubicazione della sede della direzione effettiva dell'impresa
emittente, poiche il termine di prescrizione per la valutazione delle azioni
emesse da una societa con sede della direzione effettiva in Belgio e biennale,
mentre qualora le azioni siano detenute in una societa avente tale sede in un
altro Stato membro, detto termine di prescrizione e decennale.

24      Orbene, l'applicazione di un siffatto termine di prescrizione
superiore agli eredi detentori di azioni in una societa la cui sede della
direzione effettiva sia stabilita in uno Stato membro diverso dal Regno del
Belgio puo avere come conseguenza di dissuadere i residenti belgi
dall'investire o dal mantenere investimenti in attivi situati al di fuori di
tale Stato membro, posto che i loro eredi si troveranno piu a lungo
nell'incertezza in ordine alla possibilita di essere oggetto di una rettifica
fiscale.

25      Una tale normativa nazionale configura dunque una restrizione alla
libera circolazione dei capitali, ai sensi dell'art. 63, n. 1, TFUE.

  _Sulla giustificazione della restrizione alla libera circolazione dei
capitali_

26      Al fine di giustificare la restrizione alla libera circolazione dei
capitali, il governo belga invoca considerazioni relative, da un lato, alla
necessita di garantire l'efficacia dei controlli fiscali e, dall'altro, alla
lotta contro la frode fiscale.

27      A detta di tale governo, per quanto concerne l'efficacia dei controlli
fiscali, l'applicazione di un termine di prescrizione superiore per la
valutazione delle azioni di societa situate in uno Stato membro diverso dal
Regno del Belgio e necessaria per poter ottenere le informazioni afferenti
queste ultime.

28      Per quanto riguarda la lotta alla frode fiscale, un siffatto termine
offrirebbe alle autorita tributarie belghe la possibilita, nel caso in cui
riscontrassero un valore insufficiente delle azioni di societa situate
all'estero, di avviare un'inchiesta e, qualora risulti che tali azioni siano
state assoggettate ad imposta per un importo troppo esiguo, di applicare
un'imposizione fiscale integrativa.

29      Inoltre, il governo belga sostiene che una normativa come quella in
esame nella causa principale e necessaria per ovviare alla mancanza di
un'effettiva possibilita per dette autorita di ottenere informazioni sui beni
detenuti in uno Stato membro diverso dal Regno del Belgio. Tale governo
osserva che una domanda di informazioni presentata in base all'art. 2 della
direttiva del Consiglio 19 dicembre 1977, 77/799/CEE relativa alla reciproca
assistenza fra le autorita competenti degli Stati membri nel settore delle
imposte dirette (GU L 336, pag. 15), puo essere inoltrata da uno Stato membro
soltanto nel caso specifico in cui quest'ultimo disponga gia a priori di
elementi sufficienti.

30      In proposito, da una giurisprudenza costante della Corte emerge che
costituiscono ragioni imperative di interesse generale idonee a giustificare
una restrizione dell'esercizio delle liberta di circolazione garantite dal
Trattato FUE l'obiettivo di lotta alla frode e la necessita di garantire
l'efficacia dei controlli fiscali (v., in particolare, per quanto riguarda la
lotta alla frode, sentenza 14 settembre 2006, causa C‑386/04, Centro di
Musicologia Walter Stauffer, Racc. pag. I‑8203, punto 32, e, per quanto
riguarda l'efficacia dei controlli fiscali, sentenza 27 gennaio 2009, causa
C‑318/07, Persche, Racc. pag. I‑359, punto 52).

31      Tuttavia, una restrizione alla libera circolazione dei capitali puo
essere ammessa a tale titolo solo a condizione che essa sia idonea a garantire
il conseguimento dell'obiettivo perseguito senza eccedere quanto necessario
per raggiungerlo (v., in particolare, sentenza 28 ottobre 2010, causa C‑72/09,
Établissements Rimbaud, Racc. pag. I-10659 _)_ , punto 33 e giurisprudenza ivi
citata).

32      Orbene, anche ammettendo che la normativa nazionale di cui trattasi
nella causa principale sia idonea a conseguire gli obiettivi relativi alla
necessita di garantire l'efficacia dei controlli fiscali e di contrastare la
frode fiscale, va rilevato che una tale normativa eccede quanto necessario per
la realizzazione dei medesimi obiettivi.

33      Infatti, dalla giurisprudenza della Corte relativa al termine di
rettifica fiscale in caso di occultamento, alle autorita tributarie, di beni
derivanti dal risparmio e/o di redditi derivanti da tali beni occorre
distinguere due fattispecie, la prima corrispondente alla situazione in cui
elementi imponibili siano stati occultati e dette autorita non dispongano di
alcun indizio che consenta l'avvio di un'indagine, e la seconda riguardante
una situazione in cui dette autorita dispongano delle informazioni relative a
tali elementi imponibili (sentenza 11 giugno 2009, cause riunite C‑155/08 e
C‑157/08, X e Passenheim-van Schoot, Racc. pag. I‑5093, punti 62 e 63).

34      Nella causa principale, e pacifico che le azioni nominative di cui
trattasi sono state menzionate nelle dichiarazioni di successione, sicche le
autorita tributarie dello Stato membro interessato dispongono delle
informazioni relative a tali azioni. La normativa di cui trattasi nella causa
principale rientra, dunque, nel secondo caso di specie menzionato al punto
precedente.

35      Orbene, per quanto riguarda il secondo caso di specie, la Corte ha
statuito, al punto 74 della sentenza X e Passenheim-van Schoot, cit., che non
puo essere giustificata l'applicazione, ad opera di uno Stato membro, di un
termine di rettifica fiscale prolungato che non miri specificamente a
consentire alle autorita tributarie di tale Stato di ricorrere utilmente a
meccanismi di reciproca assistenza tra Stati membri e che scatti non appena
gli elementi imponibili di cui trattasi siano situati in un altro Stato
membro.

36      Infatti, qualora le autorita tributarie di uno Stato membro abbiano
avuto a disposizione indizi tali da consentire loro di rivolgersi alle
autorita competenti di altri Stati membri, facendo ricorso alla reciproca
assistenza prevista dalla direttiva 77/799 ovvero a quella prevista da
convenzioni bilaterali, per ottenere da queste ultime autorita le informazioni
necessarie per determinare l'importo esatto dell'imposta, il semplice fatto
che gli elementi imponibili di cui trattasi siano situati in un altro Stato
membro non giustifica l'applicazione generale di un termine di rettifica
fiscale supplementare che non e in alcun modo in funzione del lasso di tempo
necessario per ricorrere utilmente a tali meccanismi di reciproca assistenza
(sentenza X e Passenheim-van Schoot, cit., punto 75).

37      Orbene, nella specie, sebbene detta direttiva non si applichi ai
diritti di successione, dagli atti di causa presentati alla Corte emerge che
non sembra escluso che le autorita tributarie belghe avrebbero comunque potuto
ricorrere, per verificare il valore delle azioni in causa, ad altri strumenti
di assistenza reciproca quali, in particolare, la convenzione tra la Francia e
il Belgio, volta ad evitare le doppie imposizioni e a disciplinare talune
altre questioni in materia di imposte sulle successioni e di registro, firmata
a Bruxelles il 20 gennaio 1959.

38      Ad ogni modo, come giustamente rilevato dalla Commissione, al fine di
valutare il valore delle azioni di societa quotate in Borsa, come quelle di
cui trattasi nella causa principale, per avviare la propria inchiesta nulla
impedisce alle autorita tributarie belghe di riferirsi al corso di tali azioni
alla data del decesso del proprietario delle medesime, sulla stampa o su
Internet. Come risulta dal fascicolo presentato alla Corte, e d'altronde su
tale base che le azioni di cui trattasi nella causa principale sono state in
definitiva valutate da dette autorita piu di due anni dopo la presentazione
delle dichiarazioni di successione.

39      Ne consegue che l'applicazione di un termine decennale per valutare le
azioni detenute in una societa la cui sede di direzione effettiva si trovi in
uno Stato membro diverso dal Regno del Belgio non risulta giustificata, poiche
l'applicazione generale di un siffatto termine non e affatto in funzione del
lasso di tempo necessario per ricorrere utilmente a meccanismi di assistenza
reciproca o ad ulteriori mezzi che consentono di indagare sul valore di tali
azioni.

40      Da tutte le considerazioni che precedono emerge che la questione posta
va risolta dichiarando che l'art. 63 TFUE deve essere interpretato nel senso
che esso osta alla normativa di uno Stato membro, come quella in esame nella
causa principale, che, in materia di diritti di successione, preveda un
termine di prescrizione decennale per la valutazione di azioni nominative di
una societa di cui il defunto era azionista e la cui sede della direzione
effettiva e stabilita in un altro Stato membro, mentre questo stesso termine e
biennale qualora la sede della direzione effettiva si trovi nel primo Stato
membro.

  **Sulle spese**

41      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**L 'art. 63 TFUE deve essere interpretato nel senso che esso osta alla
normativa di uno Stato membro, come quella in esame nella causa principale,
che, in materia di diritti di successione, preveda un termine di prescrizione
decennale per la valutazione di azioni nominative di una societa di cui il
defunto era azionista e la cui sede della direzione effettiva e stabilita in
un altro Stato membro, mentre questo stesso termine e biennale qualora la sede
della direzione effettiva si trovi nel primo Stato membro. **

Firme

* * *

* Lingua processuale: l'olandese. 


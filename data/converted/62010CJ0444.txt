

**Causa C ‑444/10**

**Finanzamt L udenscheid**

**contro**

**Christel Schriever**

(domanda di pronuncia pregiudiziale proposta dal Bundesfinanzhof)

«IVA -- Sesta direttiva -- Art. 5, n. 8 -- Nozione di "trasferimento di
un'universalita totale o parziale di beni" -- Trasferimento della proprieta
dello stock di merci e dell'attrezzatura commerciale contestuale alla
locazione dei locali commerciali»

Massime della sentenza

1.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Base imponibile -- Cessione di beni -- Facolta per gli Stati membri di escludere il trasferimento di un'universalita totale o parziale di beni _

_(Direttiva del Consiglio 77/388, art.  5, n. 8)_

2.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Base imponibile -- Cessione di beni -- Trasferimento di un'universalita totale o parziale di beni _

_(Direttiva del Consiglio 77/388, art.  5, n. 8)_

1.        Affinche si configuri un trasferimento di un'azienda o di una parte autonoma di un'impresa ai sensi dell'art. 5, n. 8, della sesta direttiva 77/388, in materia di armonizzazione delle legislazioni degli Stati membri relative alle imposte sulla cifra di affari, occorre che il complesso degli elementi trasferiti sia sufficiente per consentire la prosecuzione di un'attivita economica autonoma. 

Nell'ipotesi in cui un'attivita economica non richieda l'uso di locali
particolari o dotati di impianti fissi necessari per la prosecuzione
dell'attivita economica, puo sussistere un trasferimento di un'universalita di
beni, ai sensi della summenzionata disposizione della sesta direttiva, anche
senza il trasferimento dei diritti di proprieta su un bene immobile. Per
contro, non e possibile ravvisare un simile trasferimento, ai sensi della
suddetta disposizione, senza che al cessionario siano stati conferiti in
godimento i locali commerciali, qualora l'attivita economica interessata
consista nella gestione di un complesso inscindibile di beni mobili ed
immobili. In particolare, ove i locali commerciali siano muniti di impianti
fissi necessari per la prosecuzione dell'attivita economica, tali beni
immobili devono fare parte degli elementi ceduti, affinche si tratti del
trasferimento di un'universalita totale o parziale di beni, ai sensi della
sesta direttiva. Siffatto trasferimento puo altresi avere luogo se i locali
commerciali sono messi a disposizione del cessionario mediante un contratto di
locazione o se quest'ultimo dispone esso stesso di un bene immobile
appropriato in cui tutti i beni trasferiti possano essere collocati e in cui
egli possa continuare ad esercitare l'attivita economica di cui trattasi.

Peraltro, elementi quali la durata del contratto di locazione stipulato e le
modalita convenute per porvi un termine devono essere presi in considerazione
in sede di valutazione globale dell'operazione di trasferimento di beni,
sempre ai sensi della medesima disposizione, poiche possono incidere su tale
valutazione nell'ipotesi in cui siano atti ad impedire la prosecuzione
duratura dell'attivita economica. Tuttavia, la possibilita di recedere da un
contratto di locazione a tempo indeterminato con un preavviso a breve termine,
di per se, non e determinante per concludere che il cessionario avesse
l'intenzione di liquidare immediatamente l'azienda o la parte di impresa
trasferita. Pertanto, l'applicazione dell'art. 5, n. 8, della sesta direttiva
non puo essere respinta in base a quest'unico motivo.

(v. punti 25, 27-29, 42-43)

2.        L'art. 5, n. 8, della sesta direttiva 77/388, in materia di armonizzazione delle legislazioni degli Stati membri relative alle imposte sulla cifra di affari, deve essere interpretato nel senso che costituisce trasferimento di un'universalita totale o parziale di beni, ai sensi della suddetta disposizione, il trasferimento della proprieta dello stock di merci e dell'attrezzatura commerciale di un negozio al dettaglio, contestuale alla locazione al cessionario, a tempo indeterminato, dei locali del negozio stesso, locazione dalla quale entrambe le parti possano peraltro recedere con breve preavviso, a condizione che i beni trasferiti siano sufficienti affinche il medesimo cessionario possa proseguire durevolmente un'attivita economica autonoma. 

(v. punto 45 e dispositivo)

  
  
  
  
  
  

SENTENZA DELLA CORTE (Seconda Sezione)

10 novembre 2011 (*)

«IVA - Sesta direttiva - Art. 5, n. 8 - Nozione di "trasferimento di
un'universalita totale o parziale di beni" - Trasferimento della proprieta
dello stock di merci e dell'attrezzatura commerciale contestuale alla
locazione dei locali commerciali»

Nel procedimento C‑444/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Bundesfinanzhof (Germania) con ordinanza 14
luglio 2010, pervenuta in cancelleria il 15 settembre 2010, nella causa

**Finanzamt L udenscheid**

contro

**Christel Schriever,**

LA CORTE (Seconda Sezione),

composta dal sig. J. N. Cunha Rodrigues, presidente di sezione, dai sigg. U.
Lohmus (relatore), A. Rosas, A. Ó Caoimh e A. Arabadjiev, giudici,

avvocato generale: sig. P. Mengozzi

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il Finanzamt Ludenscheid, dal sig. H. Selle, in qualita di agente;

-        per la Commissione europea, dalla sig.ra L. Lozano Palacios e dal sig. B.-R. Killmann, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 5, n. 8, della sesta direttiva del Consiglio 17 maggio 1977,
77/388/CEE, in materia di armonizzazione delle legislazioni degli Stati membri
relative alle imposte sulla cifra di affari - Sistema comune di imposta sul
valore aggiunto: base imponibile uniforme (GU L 145, pag. 1; in prosieguo: la
«sesta direttiva»).

2        Tale domanda e stata presentata nell'ambito di un ricorso per
cassazione («Revision») proposto dal Finanzamt Ludenscheid (amministrazione
finanziaria; in prosieguo: il «Finanzamt») contro la sig.ra Schriever, in
merito ad un avviso di rettifica con cui il Finanzamt ha qualificato la
cessione dello stock di merci e dell'attrezzatura di un negozio, effettuata
dalla sig.ra Schriever, come operazione soggetta all'imposta sul valore
aggiunto (in prosieguo: l'«IVA»).

  **Contesto normativo**

  _La sesta direttiva_

3        Ai sensi dell'art. 2, n. 1, della sesta direttiva, sono soggette
all'IVA le cessioni di beni e le prestazioni di servizi effettuate a titolo
oneroso all'interno del paese da un soggetto passivo che agisce in quanto
tale.

4        A norma dell'art. 5, n. 1, della direttiva in parola, si considera
«cessione di bene» il trasferimento del potere di disporre di un bene
materiale come proprietario.

5        In forza dell'art. 5, n. 8, della predetta direttiva:

«In caso di trasferimento a titolo oneroso o gratuito o sotto forma di
conferimento a una societa di una universalita totale o parziale di beni, gli
Stati membri possono considerare l'operazione come non avvenuta e che il
beneficiario continua la persona del cedente. Gli Stati membri adottano, se
del caso, le disposizioni necessarie ad evitare distorsioni di concorrenza,
qualora il beneficiario non sia un soggetto passivo totale».

6        Ai sensi dell'art. 6, n. 5, della sesta direttiva, l'art. 5, n. 8, di
quest'ultima si applica «nelle stesse condizioni alle prestazioni di servizi».

  _Il diritto nazionale_

7        Ai termini dell'art. 1, n. 1, punto 1, primo periodo, della legge
relativa all'imposta sulla cifra d'affari del 1993 (Umsatzsteuergesetz 1993;
BGBl. 1993 I, pag. 565; in prosieguo: l'«UStG»), sono soggette all'IVA le
cessioni di beni e le prestazioni di servizi effettuate a titolo oneroso
all'interno del paese da un imprenditore nell'ambito della propria impresa.

8        L'art. 1, n. 1a, dell'UStG, volto a recepire nel diritto nazionale
gli artt. 5, n. 8, e 6, n. 5, della sesta direttiva, dispone quanto segue:

«Le operazioni effettuate nell'ambito di una cessione d'azienda ad un altro
imprenditore ai fini dell'impresa del medesimo non sono soggette all'IVA. La
cessione di azienda consiste nel trasferimento o nel conferimento integrale ad
una societa, a titolo oneroso o gratuito, dell'intera azienda o di un centro
di attivita stabile gestito separatamente nella struttura dell'impresa.
L'imprenditore acquirente subentra al cedente».

  **Causa principale e questioni pregiudiziali**

9        Sino al 30 giugno 1996, la sig.ra Schriever gestiva un negozio al
dettaglio di articoli sportivi in locali commerciali di sua appartenenza.
Successivamente a tale data, essa cedeva lo stock di merci e l'attrezzatura
del negozio alla Sport S. GmbH (in prosieguo: la «Sport S.») per un prezzo
complessivo di DEM 455 000, senza esposizione dell'IVA nella fattura emessa in
tale contesto.

10      Parallelamente, a decorrere dal 1°agosto 1996 e per una durata
indeterminata, la sig.ra Schriever cedeva in locazione alla Sport S. i locali
commerciali in cui era stata esercitata l'attivita commerciale. Tuttavia, ai
termini del contratto di locazione, ciascuna parte poteva recedere dal
contratto medesimo entro il terzo giorno lavorativo di ogni trimestre
dell'anno solare, con effetto alla scadenza del trimestre successivo.

11      La Sport S. proseguiva l'attivita del negozio di articoli sportivi
fino al 31 maggio 1998.

12      La sig.ra Schriever considerava la cessione dello stock di merci e
dell'attrezzatura del negozio come una cessione integrale d'azienda non
imponibile, ai sensi dell'art. 1, n. 1a, dell'UstG. Di conseguenza, essa non
dichiarava il ricavo di tale vendita nella propria dichiarazione dell'IVA per
l'anno 1996.

13      Il Finanzamt riteneva, invece, che non sussistessero i presupposti per
una cessione integrale d'azienda, in quanto il bene immobile, quale elemento
essenziale dell'azienda, non faceva parte degli elementi ceduti alla Sport S.
Nell'avviso di rettifica per l'anno 2006, il Finanzamt qualificava la cessione
come operazione imponibile e liquidava conseguentemente l'IVA.

14      Il Finanzgericht, accogliendo il ricorso esperito dalla sig.ra
Schriever avverso la decisione del Finanzamt, riteneva che, alla luce di tutte
le circostanze della causa, l'operazione controversa costituisse senz'altro
una cessione integrale d'azienda, ai sensi dell'art. 1, n. 1a, dell'UStG,
poiche, da una parte, la Sport S. aveva effettivamente proseguito l'attivita
d'impresa della sig.ra Schriever e, dall'altra, la mera possibilita teorica di
recedere in qualsiasi momento dal contratto di locazione non aveva alcuna
incidenza al riguardo.

15      Avverso tale sentenza il Finanzamt proponeva ricorso per cassazione
(«Revision») dinanzi al Bundesfinanzhof, sostenendo che un contratto di
locazione, dal quale sia possibile recedere mediante preavviso legale, non
garantirebbe la duratura prosecuzione dell'attivita d'impresa, considerato
che, senza i locali commerciali, l'esercizio dell'attivita commerciale al
dettaglio non sarebbe possibile.

16      Nella propria ordinanza di rinvio, il Bundesfinanzhof ricorda che,
secondo la sua costante giurisprudenza, una cessione puo essere qualificata
come cessione d'azienda nonostante il fatto che taluni elementi essenziali
dell'azienda stessa siano stati esclusi dall'operazione, purche, tuttavia,
l'imprenditore possa fare uso di tali elementi essenziali sul lungo termine,
al fine di proseguire durevolmente l'attivita d'impresa. Il giudice medesimo
precisa di aver gia avuto modo di affermare che un contratto di locazione
stipulato per una durata decennale e sufficiente per consentire un uso di
detti elementi essenziali sul lungo termine, mentre il Finanzgericht Baden-
Wurttemberg ha ritenuto, in una sentenza passata in giudicato, che la
locazione per una durata quinquennale di un bene immobile dell'impresa, di cui
il cedente era proprietario, fosse insufficiente per considerare che
sussistesse una «prosecuzione» dell'attivita d'impresa.

17      A giudizio del Bundesfinanzhof, le circostanze della causa principale
sono tuttavia particolari, potendo entrambe le parti recedere, con breve
preavviso, dal contratto di locazione stipulato a tempo indeterminato.

18      Cio premesso, il Bundesfinanzhof ha deciso di sospendere il giudizio e
di sottoporre alla Corte le seguenti questioni pregiudiziali:

«1)      Se sussista un "trasferimento" di un'universalita totale di beni ai
sensi dell'art. 5, n. 8, della sesta direttiva (...) qualora un imprenditore
trasferisca ad un cessionario lo stock di prodotti e l'attrezzatura del
proprio negozio di commercio al dettaglio e conceda semplicemente in locazione
il locale commerciale di sua proprieta.

2)      Se, al riguardo, sia rilevante il fatto che il locale commerciale sia
stato concesso in godimento mediante un contratto di locazione stipulato per
un lungo periodo ovvero che il contratto di locazione sia stato stipulato a
tempo indeterminato ed entrambe le parti abbiano la facolta di recedere a
breve termine».

  **Sulle questioni pregiudiziali**

19      Con le questioni pregiudiziali, che appare opportuno esaminare
congiuntamente, il giudice del rinvio chiede sostanzialmente se l'art. 5, n.
8, della sesta direttiva debba essere interpretato nel senso che costituisce
un trasferimento di un'universalita totale o parziale di beni il trasferimento
della proprieta dello stock di merci e dell'attrezzatura commerciale di un
negozio al dettaglio, contestuale alla locazione, al cessionario, dei locali
del negozio a tempo indeterminato, ma dalla quale entrambe le parti possano
recedere con breve preavviso.

20      Si deve ricordare, anzitutto, che l'art. 5, n. 8, primo periodo, della
sesta direttiva prevede che gli Stati membri possano considerare che, in
occasione del trasferimento di un'universalita totale o parziale di beni, non
abbia avuto luogo alcuna cessione di beni e che il beneficiario subentri al
cedente. Ne consegue che, qualora uno Stato membro si avvalga di tale facolta,
il trasferimento di una universalita totale o parziale di beni non e
considerato quale cessione di beni ai fini della sesta direttiva e, a norma
dell'art. 2 della stessa direttiva, non e quindi soggetto all'IVA (v., in tal
senso, sentenze 22 febbraio 2001, causa C‑408/98, Abbey National, Racc. pag.
I‑1361, punto 30; 27 novembre 2003, causa C‑497/01, Zita Modes, Racc. pag.
I‑14393, punto 29, nonche 29 ottobre 2009, causa C‑29/08, SKF, Racc. pag.
I‑10413, punto 36).

21      In forza dell'art. 5, n. 8, secondo periodo, della sesta direttiva,
gli Stati membri possono escludere dall'applicazione della suddetta regola
della non avvenuta cessione i trasferimenti di un'universalita di beni a
favore di un beneficiario, che non sia soggetto passivo ai sensi della
direttiva in parola o che agisca quale soggetto passivo solo per una parte
della sua attivita, laddove cio sia necessario per evitare distorsioni della
concorrenza. Si deve considerare che tale disposizione precisa in maniera
esaustiva le condizioni alle quali uno Stato membro, che si avvalga della
facolta prevista nel primo periodo del detto paragrafo, puo limitare
l'applicazione della regola della non avvenuta cessione (sentenza Zita Modes,
cit., punto 30).

22      Per quanto riguarda poi la nozione di «trasferimento a titolo oneroso
o gratuito o sotto forma di conferimento in una societa di una universalita
totale o parziale di beni», di cui all'art. 5, n. 8, primo periodo, della
sesta direttiva, la Corte ha gia statuito che quest'ultima costituisce una
nozione autonoma del diritto dell'Unione che deve ricevere un'interpretazione
uniforme in tutta l'Unione. In mancanza di una definizione di tale nozione
nella sesta direttiva o di un espresso richiamo al diritto degli Stati membri,
il suo senso e la sua portata devono essere ricercati tenendo conto del
contesto della disposizione e dello scopo perseguito dalla normativa di cui
trattasi (v., in tal senso, sentenza Zita Modes, cit., punti 32‑35).

23      È proprio alla luce del contesto dell'art. 5, n. 8, della sesta
direttiva e dello scopo perseguito da quest'ultima che la Corte ha ritenuto
che la predetta disposizione e diretta a consentire agli Stati membri di
agevolare i trasferimenti di imprese o di parti di imprese, semplificandoli ed
evitando di gravare la tesoreria del beneficiario di un onere fiscale
smisurato, che sarebbe, in ogni caso, recuperato ulteriormente mediante
detrazione dell'IVA versata a monte (sentenza Zita Modes, cit., punto 39).

24      La Corte ha parimenti affermato che, tenuto conto di tale finalita, la
nozione di «trasferimento (…) di un'universalita totale o parziale di beni»
deve essere interpretata nel senso che in essa rientra il trasferimento di
un'azienda o di una parte autonoma di un'impresa, compresi gli elementi
materiali e, eventualmente, immateriali che, complessivamente, costituiscono
un'impresa o una parte di impresa idonea a continuare un'attivita economica
autonoma, ma non vi rientra la mera cessione di beni, quale la vendita di uno
stock di prodotti (v. citate sentenze Zita Modes, punto 40, e SKF, punto 37).

25      Ne deriva che, affinche si configuri un trasferimento di un'azienda o
di una parte autonoma di un'impresa ai sensi dell'art. 5, n. 8, della sesta
direttiva, occorre che il complesso degli elementi trasferiti sia sufficiente
per consentire la prosecuzione di un'attivita economica autonoma.

26      La questione se tale complesso debba contenere, in particolare, beni
sia mobili che immobili deve essere valutata alla luce della natura
dell'attivita economica di cui trattasi.

27      Nell'ipotesi in cui un'attivita economica non richieda l'uso di locali
particolari o dotati di impianti fissi necessari per la prosecuzione
dell'attivita economica, puo sussistere un trasferimento di un'universalita di
beni, ai sensi dell'art. 5, n. 8, della sesta direttiva, anche senza il
trasferimento dei diritti di proprieta su un bene immobile.

28      Per contro, non e possibile ravvisare un simile trasferimento, ai
sensi della suddetta disposizione, senza che al cessionario siano stati
conferiti in godimento i locali commerciali, qualora l'attivita economica
interessata consista nella gestione di un complesso inscindibile di beni
mobili ed immobili. In particolare, ove i locali commerciali siano muniti di
impianti fissi necessari per la prosecuzione dell'attivita economica, tali
beni immobili devono fare parte degli elementi ceduti, affinche si tratti del
trasferimento di un'universalita totale o parziale di beni, ai sensi della
sesta direttiva.

29      Del pari, un trasferimento di beni puo altresi avere luogo se i locali
commerciali sono messi a disposizione del cessionario mediante un contratto di
locazione o se quest'ultimo dispone esso stesso di un bene immobile
appropriato in cui tutti i beni trasferiti possano essere collocati e in cui
egli possa continuare ad esercitare l'attivita economica di cui trattasi.

30      Qualsiasi altra interpretazione avrebbe come conseguenza una
distinzione arbitraria tra, da una parte, le cessioni operate dai cedenti che
siano proprietari dei locali che ospitano l'azienda o la parte dell'azienda
che intendano cedere e, dall'altra, quelle effettuate dai cedenti che siano
soltanto titolari di un diritto di locazione sui locali medesimi. Infatti, ne
il tenore letterale dell'art. 5, n. 8, della sesta direttiva ne la sua
finalita lasciano presumere che questi ultimi non possano operare il
trasferimento di un'universalita di beni, ai sensi della suddetta
disposizione.

31      Inoltre, l'importo dell'IVA da assolvere per il trasferimento di
un'azienda o di una parte di essa puo costituire un onere particolarmente
considerevole per il cessionario rispetto alle risorse dell'azienda
interessata, anche nel caso in cui l'universalita di beni trasferita non
comprenda beni immobili. Sarebbe dunque conforme alla finalita della
disposizione in esame, quale esposta supra al punto 23, riconoscere un
trattamento speciale anche ai trasferimenti di un'universalita di beni
contestuale alla conclusione di un contratto di locazione di locali
commerciali (v., in tal senso, sentenza Zita Modes, cit., punto 41).

32      Dalle considerazioni che precedono emerge che occorre effettuare una
valutazione globale delle circostanze di fatto che caratterizzano l'operazione
di cui trattasi per determinare se essa rientri nella nozione di trasferimento
di un'universalita di beni, ai sensi della sesta direttiva. In tale ambito
deve essere accordata particolare importanza alla natura dell'attivita
economica che si intende proseguire.

33      Per quanto riguarda, in particolare, il trasferimento dello stock di
merci e l'attrezzatura di un esercizio commerciale al dettaglio, esso viene di
norma effettuato al fine di consentire all'acquirente di proseguire l'attivita
del predetto esercizio.

34      Anche ove si tratti di un'attivita economica che non possa essere
esercitata senza disporre di locali commerciali, in via generale non risulta
necessario, per garantire la prosecuzione dell'esercizio commerciale al
dettaglio ceduto, che il proprietario del medesimo sia anche quello
dell'immobile in cui esso viene ospitato.

35      Poiche la cessione dello stock di merci e dell'attrezzatura del
negozio e sufficiente per consentire la continuita di un'attivita economica
autonoma, il trasferimento dei beni immobili non e determinante ai fini della
qualificazione dell'operazione come trasferimento di un'universalita di beni.

36      Inoltre, qualora risulti che la prosecuzione dell'attivita economica
di cui trattasi richieda che l'acquirente utilizzi gli stessi locali di cui
disponesse l'alienante, nulla osta, in via di principio, a che tale possesso
sia trasferito mediante la conclusione di un contratto di locazione.

37      Ai fini dell'applicazione dell'art. 5, n. 8, della sesta direttiva,
occorre, poi, che il cessionario intenda gestire l'azienda o la parte di
azienda trasferita e non semplicemente liquidare immediatamente l'attivita
interessata nonche, eventualmente, vendere lo stock (v., in tal senso,
sentenza Zita Modes, cit., punto 44).

38      A tal riguardo, dalla giurisprudenza della Corte emerge che le
intenzioni dell'acquirente possono o, in alcuni casi, devono essere prese in
considerazione in sede di valutazione globale delle circostanze di
un'operazione, purche esse siano comprovate da elementi oggettivi (v., in tal
senso, sentenze 14 febbraio 1985, causa 268/83, Rompelman, Racc. pag. 655,
punto 24; 26 settembre 1996, causa C‑230/94, Enkler, Racc. pag. I‑4517, punto
24; 21 marzo 2000, cause riunite da C‑110/98 a C‑147/98, Gabalfrisa e a.,
Racc. pag. I‑1577, punto 47, nonche 18 novembre 2010, causa C‑84/09, X, Racc.
pag. I‑11645, punti 47 e 51).

39      Dagli atti presentati alla Corte emerge che, nella causa principale,
il trasferimento dello stock di merci e dell'attrezzatura del negozio di
articoli sportivi, contestuale alla locazione dei locali commerciali, ha
consentito all'acquirente di continuare l'attivita economica autonoma
esercitata precedentemente dall'alienante. A tal riguardo, e pacifico che tale
trasferimento non possa essere considerato come la mera vendita di uno stock
di prodotti. Invero, tanto lo stock di merci quanto l'attrezzatura del negozio
facevano parte del complesso dei beni ceduti. Inoltre, la circostanza che il
cessionario abbia continuato la gestione del negozio di articoli sportivi per
quasi due anni conferma che la sua intenzione non era quella di liquidare
immediatamente l'attivita di cui trattasi.

40      Pertanto, la circostanza che i locali commerciali fossero soltanto
dati in locazione all'acquirente e non venduti a quest'ultimo, nella causa
principale, non ha costituito un ostacolo alla prosecuzione dell'attivita
dell'alienante da parte dell'acquirente.

41      Infine, il giudice del rinvio solleva la questione se la durata della
locazione e le modalita per porvi termine rilevino ai fini della valutazione
se il trasferimento di un'azienda o d'una parte dell'azienda possa essere
qualificato come trasferimento di un'universalita di beni, ai sensi dell'art.
5, n. 8, della sesta direttiva.

42      A tal riguardo va rilevato che elementi quali la durata del contratto
di locazione stipulato e le modalita convenute per porvi un termine devono
essere presi in considerazione in sede di valutazione globale dell'operazione
di trasferimento di beni ai sensi dell'art. 5, n. 8, della sesta direttiva,
poiche possono incidere su tale valutazione nell'ipotesi in cui siano atti ad
impedire la prosecuzione duratura dell'attivita economica.

43      Tuttavia, la possibilita di recedere da un contratto di locazione a
tempo indeterminato con un preavviso a breve termine, di per se, non e
determinante per concludere che il cessionario avesse l'intenzione di
liquidare immediatamente l'azienda o la parte di azienda trasferita. Pertanto,
l'applicazione dell'art. 5, n. 8, della sesta direttiva non puo essere
respinta in base a quest'unico motivo.

44      Tale interpretazione e conforme al principio di neutralita fiscale
inerente al sistema comune dell'IVA. Infatti, tale principio osta,
segnatamente, a che operatori economici che effettuino le stesse operazioni
subiscano un trattamento differenziato in materia di riscossione di tale
imposta (v., in particolare, sentenze 7 settembre 1999, causa C‑216/97, Gregg,
Racc. pag. I‑4947, punto 20, e 10 marzo 2011, causa C‑540/09, Skandinaviska
Enskilda Banken, Racc. pag. I‑1509, punto 36). Ne consegue che tale principio
risulterebbe violato se la possibilita di applicare l'art. 5, n. 8, della
sesta direttiva ad un'operazione di trasferimento di un'universalita di beni,
come quella oggetto della causa principale, dipendesse dalle condizioni del
contratto di locazione e, segnatamente, dalla sua durata e dalle sue modalita
di recesso.

45      Alla luce di tutte le suesposte considerazioni, le questioni poste
vanno risolte dichiarando che l'art. 5, n. 8, della sesta direttiva deve
essere interpretato nel senso che costituisce trasferimento di un'universalita
totale o parziale di beni, ai sensi della suddetta disposizione, il
trasferimento della proprieta dello stock di merci e dell'attrezzatura
commerciale di un negozio al dettaglio, contestuale alla locazione al
cessionario, a tempo indeterminato, dei locali del negozio stesso, locazione
dalla quale entrambe le parti possano peraltro recedere con breve preavviso, a
condizione che i beni trasferiti siano sufficienti affinche il medesimo
cessionario possa proseguire durevolmente un'attivita economica autonoma.

  **Sulle spese**

46      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**L 'art. 5, n. 8, della sesta direttiva del Consiglio 17 maggio 1977,
77/388/CEE, in materia di armonizzazione delle legislazioni degli Stati membri
relative alle imposte sulla cifra di affari - Sistema comune di imposta sul
valore aggiunto: base imponibile uniforme, deve essere interpretato nel senso
che costituisce trasferimento di un'universalita totale o parziale di beni, ai
sensi della suddetta disposizione, il trasferimento della proprieta dello
stock di merci e dell'attrezzatura commerciale di un negozio al dettaglio,
contestuale alla locazione al cessionario, a tempo indeterminato, dei locali
del negozio stesso, locazione dalla quale entrambe le parti possano peraltro
recedere con breve preavviso, a condizione che i beni trasferiti siano
sufficienti affinche il medesimo cessionario possa proseguire durevolmente
un'attivita economica autonoma. **

Firme

* * *

* Lingua processuale: il tedesco. 
  *[""]: Double quotes
  *[*]: Asterisk
  *[?]: Question mark


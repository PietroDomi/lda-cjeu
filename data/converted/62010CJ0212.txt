

**Causa C ‑212/10**

**Logstor ROR Polska sp. z o.o.**

**contro**

**Dyrektor Izby Skarbowej w Katowicach**

(domanda di pronuncia pregiudiziale proposta dal Wojewodzki Sąd
Administracyjny w Gliwicach)

«Fiscalita -- Imposta sui conferimenti -- Direttiva 69/335/CEE -- Imposte
indirette sulla raccolta di capitali -- Assoggettamento ad imposta di un
prestito contratto da una societa di capitali presso una persona che ha
diritto ad una percentuale degli utili della medesima societa -- Diritto di
uno Stato membro di reintrodurre un'imposizione che non era piu in vigore alla
data della sua adesione all'Unione europea»

Massime della sentenza

_Disposizioni tributarie -- Armonizzazione delle legislazioni -- Imposte
indirette sulla raccolta di capitali -- Imposta sui conferimenti gravante
sulle societa di capitali_

_(Direttiva del Consiglio 69/335, artt.  4, n. 2, e 7, n. 2)_

L'art. 4, n. 2, della direttiva 69/335, concernente le imposte indirette sulla
raccolta di capitali, come modificata dalla direttiva 85/303, deve essere
interpretato nel senso che osta a che uno Stato membro introduca nuovamente
un'imposta sui conferimenti sul prestito contratto da una societa di capitali,
se il creditore ha diritto ad una quota degli utili della societa, qualora
tale Stato membro abbia rinunciato in precedenza alla riscossione della
medesima imposta.

Infatti, i termini «[p]ossono continuare ad essere assoggettate all'imposta
sui conferimenti», contenuti nell'art. 4, n. 2, devono essere interpretati nel
senso che essi implicano che le operazioni considerate nel suddetto paragrafo,
al fine di poter essere assoggettate all'imposta sui conferimenti, devono non
solo essere state imponibili, ai sensi della medesima disposizione, a norma
del diritto nazionale vigente al 1º luglio 1984, ma ancora essere state in
seguito continuativamente assoggettate ad una tassazione siffatta.

(v. punti 37, 40 e dispositivo)

  

  
  
  
  
  
  

SENTENZA DELLA CORTE (Quarta Sezione)

16 giugno 2011 (*)

«Fiscalita - Imposta sui conferimenti - Direttiva 69/335/CEE - Imposte
indirette sulla raccolta di capitali - Assoggettamento ad imposta di un
prestito contratto da una societa di capitali presso una persona che ha
diritto ad una percentuale degli utili della medesima societa - Diritto di uno
Stato membro di reintrodurre un'imposizione che non era piu in vigore alla
data della sua adesione all'Unione europea»

Nel procedimento C‑212/10,

avente ad oggetto la domanda di pronuncia pregiudiziale proposta dalla Corte,
ai sensi dell'art. 267 TFUE, dal Wojewodzki Sąd Administracyjny w Gliwicach
(Polonia) con decisione 15 marzo 2010, pervenuta in cancelleria il 3 maggio
2010, nella causa

**Logstor ROR Polska sp. z o.o.**

contro

**Dyrektor Izby Skarbowej w Katowicach,**

LA CORTE (Quarta Sezione),

composta dal sig. J.-C. Bonichot (relatore), presidente di sezione, dal sig.
K. Schiemann, dalle sig.re C. Toader, A. Prechal e dal sig. E. Jarašiūnas,
giudici,

avvocato generale: sig. P. Mengozzi

cancelliere: sig. K. Malacek, amministratore

vista la fase scritta del procedimento e in seguito all'udienza del 7 aprile
2011,

considerate le osservazioni presentate:

-        per la Logstor ROR Polska sp. z o.o., dai sigg. T. Konik e K. Gil, doradcy podatkowi;

-        per il Dyrektor Izby Skarbowej w Katowicach, dal sig. G. Pasterczyk, in qualita di agente;

-        per il governo polacco, dal sig. M. Szpunar nonche dalle sig.re A. Kramarczyk e A. Kraińska, in qualita di agenti;

-        per la Commissione europea, dalle sig.re M. Afonso e K. Herrmann, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 4, n. 2, della direttiva del Consiglio 17 luglio 1969, 69/335/CEE,
concernente le imposte indirette sulla raccolta di capitali (GU L 249, pag.
25), come modificata dalla direttiva del Consiglio 10 giugno 1985, 85/303/CEE
(GU L 156, pag. 23; in prosieguo: la «direttiva 69/335»).

2        Tale domanda e stata presentata nell'ambito di una controversia tra
la Logstor ROR Polska sp. z o.o. (in prosieguo: la «Logstor ROR Polska»), con
sede in Zabrze (Polonia), ed il Dyrektor Izby Skarbowej w Katowicach
(direttore dell'amministrazione finanziaria di Katowice), riguardo al
pagamento di un'imposta, denominata «imposta sugli atti di diritto privato»,
reclamata in ragione di una modifica del contratto di societa della Logstor
ROR Polska a causa di prestiti accordati a quest'ultima dal suo socio.

  **Contesto normativo**

  _Il diritto dell 'Unione_

3        Ai sensi del suo primo 'considerando', la direttiva 69/335 aveva per
obiettivo di promuovere la libera circolazione dei capitali, considerata come
liberta fondamentale essenziale per la creazione di un mercato interno.
Nell'ambito di tale obiettivo, come emerge dal sesto‑ottavo 'considerando' di
tale direttiva, essa era diretta ad armonizzare l'imposta alla quale sono
sottoposti i conferimenti a societa nell'Unione europea con l'introduzione di
un'imposta unica sulla raccolta di capitali applicabile una sola volta nel
mercato comune e con la soppressione di tutte le altre imposte indirette
aventi le stesse caratteristiche di tale imposta unica.

4        A tal fine gli artt. 1‑9 della suddetta direttiva prevedevano la
riscossione di un'imposta armonizzata sui conferimenti versati a societa di
capitali, chiamata «imposta sui conferimenti».

5        Ai sensi dell'art. 4, n. 1 della direttiva 69/335:

«Sono sottoposte all'imposta sui conferimenti le operazioni seguenti:

(…)

c)      l'aumento del capitale sociale di una societa di capitali mediante
conferimento di beni di qualsiasi natura;

d)      l'aumento del patrimonio sociale di una societa di capitali mediante
conferimento di beni di qualsiasi natura, remunerato non con quote
rappresentative del capitale o del patrimonio stesso, bensi con diritti della
stessa natura di quelli dei soci, quali il diritto di voto, la partecipazione
agli utili o all'attivo risultante dalla liquidazione;

(…)».

6        A norma dell'art. 4, n. 2, della stessa direttiva:

«Le seguenti operazioni possono continuare ad essere assoggettate all'imposta
sui conferimenti se, alla data del 1º luglio 1984, l'aliquota ad esse
applicabile era dell'1%;

(…)

c)      il prestito contratto da una societa di capitali se il creditore ha
diritto ad una quota degli utili della societa;

d)      il prestito contratto da una societa di capitali presso un socio, un
congiunto o un figlio di un socio, nonche quello contratto presso un terzo
quando esso e garantito da un socio, a condizione che tali prestiti abbiano la
stessa funzione di un aumento del capitale sociale.

(…)».

7        Ai sensi dell'art. 7, nn. 1 e 2, della direttiva 69/335:

«1\. Gli Stati membri esentano dall'imposta sui conferimenti le operazioni
diverse da quelle di cui all'articolo 9 e che, alla data del 1º luglio 1984,
erano esentate o assoggettate ad un'aliquota pari o inferiore a 0,50%.

L'esenzione e sottoposta alle condizioni che a tale data erano applicabili per
la concessione dell'esenzione o, se del caso, per l'assoggettamento ad
un'aliquota pari o inferiore a 0,50%.

(…)

2\. Gli Stati membri possono esentare dall'imposta sui conferimenti o
assoggettare ad un'unica aliquota non superiore all'1% le operazioni diverse
da quelle di cui al paragrafo 1».

8        Il secondo ed il terzo 'considerando' della direttiva 85/303, che ha
stabilito il testo della direttiva 69/335 in vigore alla data dei fatti nella
causa principale, enunciavano quanto segue:

«considerando che gli effetti economici dell'imposta sui conferimenti sono
sfavorevoli al raggruppamento e allo sviluppo delle imprese; che tali effetti
sono particolarmente negativi nell'attuale congiuntura, la quale impone di
attribuire priorita al rilancio degli investimenti;

considerando che la migliore soluzione per realizzare tali obiettivi
consisterebbe nel sopprimere l'imposta sui conferimenti; che, peraltro, la
diminuzione del gettito fiscale che ne deriverebbe risulta inaccettabile per
alcuni Stati membri: che si deve quindi lasciare agli Stati membri la
possibilita di esentare o di assoggettare all'imposta sui conferimenti,
totalmente o parzialmente, le operazioni che rientrano nel campo
d'applicazione di tale imposta, restando inteso che l'aliquota applicata deve
essere unica all'interno di uno stesso Stato membro».

9        La direttiva 69/335 e stata abrogata, a decorrere dal 1º gennaio
2009, dall'art. 16 della direttiva del Consiglio 12 febbraio 2008, 2008/7/CE,
concernente le imposte indirette sulla raccolta di capitali (GU L 46, pag.
11).

  _Il diritto nazionale_

10      La Repubblica di Polonia ha aderito all'Unione europea il 1º maggio
2004.

 La legislazione relativa all'imposta sui conferimenti in vigore dal 1º luglio
1984

11      La legge del 19 dicembre 1975 sull'imposta di registro (Dz. U n. 45,
pos. 226) prevedeva che gli atti costitutivi di una societa da parte delle
persone fisiche e giuridiche fossero tassati con l'imposta di registro. Un
decreto, adottato in Consiglio dei Ministri, del 16 maggio 1983 (Dz. U n. 34,
pos. 161), entrato in vigore il 1º luglio 1983, definiva l'oggetto di tale
imposta di registro. Il suo art. 54, n. 5, disponeva quanto segue:

«Sono considerati far parte del capitale sociale anche i prestiti accordati da
uno dei soci o azionisti se la somma totale dei prestiti non rimborsati alla
data di concessione del prestito supera il 50% del capitale sociale».

12      In tal caso il tasso di imposizione ammontava al 5% del valore del
prestito.

 La legislazione relativa all'imposta sui conferimenti in vigore tra il 1º
gennaio 2001 e il 30 aprile 2004

13      Tra il 1º gennaio 2001 ed il 30 aprile 2004, le stesse operazioni sono
state assoggettate all'imposta sugli atti di diritto privato, secondo
un'aliquota decrescente.

14      L'art. 1, n. 1, della legge del 9 settembre 2000, relativa all'imposta
sugli atti di diritto privato (Dz. U n. 86, pos. 959; in prosieguo: la «legge
PCC del 2000»), assoggettava all'imposta sugli atti di diritto privato i
contratti di societa nonche le loro modifiche, qualora fossero all'origine di
un aumento della base imponibile della stessa imposta.

15      L'art. 1, n. 3, della legge PCC del 2000 disponeva quanto segue:

«Nel caso di un contratto di societa, per modifica del contratto si intende:

(…)

4)      i versamenti complementari, i prestiti accordati alla societa dai soci
(azionisti), nonche la concessione, a titolo gratuito, da parte di un socio
(azionista) alla societa, di beni o diritti patrimoniali».

16      L'art. 7, n. 1, punto 9, della legge PCC del 2000 definiva, in
funzione dell'importo dei prestiti, un tasso di imposizione decrescente,
variante tra l'1% e lo 0,5% dell'importo delle operazioni. Il prestito in
parola nella causa principale era quindi soggetto all'aliquota dello 0,5%.

 La legislazione relativa all'imposta sui conferimenti in vigore tra il 1º
maggio 2004 e il 31 dicembre 2006

17      La legge recante modifica della legge relativa all'imposta sugli atti
di diritto privato, del 19 dicembre 2003 (Dz. U n. 6, pos. 42), ha modificato
la legge PCC del 2000 esentando da tale imposta i prestiti accordati ad una
societa di capitali da un socio o da un azionista. Ai sensi dell'art. 9, punto
10, lett. h), della legge PCC del 2000, nella versione risultante dal testo
unico di quest'ultima in vigore a decorrere dal 1º maggio 2004 (DZ. U n. 41,
pos. 399):

«Sono esentati dall'imposta gli atti di diritto privato seguenti:

(…)

10)      i prestiti accordati (…)

h)      da un socio (o azionista) ad una societa di capitali;

(…)».

 La legislazione relativa all'imposta sui conferimenti in vigore tra il 1º
gennaio 2007 e il 31 dicembre 2008

18      L'art. 9, punto 10, lett. h), della legge PCC del 2000, nella versione
in vigore a decorrere dal 1º maggio 2004, che esentava i prestiti accordati ad
una societa di capitali da un socio o azionista, e stato abrogato a partire
dal 1º gennaio 2007 dall'art. 2, punto 9, lett. c), terzo trattino, della
legge del 15 novembre 2006 che modifica, da una parte, la legge relativa
all'imposta sulle successioni e donazioni nonche, dall'altra, la legge
relativa all'imposta sugli atti di diritto privato (Dz. U n. 222, pos. 1629;
in prosieguo: la «legge PCC del 2007»).

19      Siffatte operazioni di prestito sono quindi considerate come una
modifica del contratto di societa a norma dell'art. 1, n. 3, punto 2, della
legge PCC del 2007 e tassate con l'aliquota uniforme dello 0,5% ai sensi
dell'art. 7, n. 1, punto 9, della stessa legge.

 La legislazione relativa all'imposta sui conferimenti in vigore a partire dal
1º gennaio 2009

20      La legge del 7 novembre 2008 (Dz. U n. 209, pos. 1319) ha trasposto in
diritto polacco la direttiva 2008/7 ed ha esentato dall'imposta sugli atti di
diritto privato i prestiti accordati ad una societa di capitali da uno dei
suoi soci o azionisti, ai sensi dell'art. 9, punto 10, lett. i), di questa
stessa legge.

  **Controversia nella causa principale e questione pregiudiziale**

21      Il 9 luglio 2007 la Logstor ROR Polska ha concluso con il suo socio,
cioe la Logstor Holding A/S, un'integrazione al contratto di prestito, datato
15 settembre 2004, in base alla quale e stato aumentato l'importo del
prestito, precedentemente accordato per un importo di EUR 2 600 000, sino a
EUR 5 233 000\. Il 14 agosto 2007 la Logstor ROR Polska ha concluso, col
medesimo socio, un altro contratto di prestito per un importo di PLN 8 000
000\.

22      Conformemente alla legislazione polacca in vigore alla data delle
suddette operazioni di prestito, queste ultime sono state assoggettate
all'imposta sugli atti di diritto privato.

23      Considerando che, in forza della direttiva 69/335, essa aveva il
diritto di esigere l'esenzione dall'imposta sugli atti di diritto privato
sulla base delle operazioni in parola, la Logstor ROR Polska ha chiesto
all'amministrazione tributaria di constatare l'esistenza di un indebito
corrispondente all'importo totale dell'imposta assolta.

24      In seguito al rigetto di tale domanda ed al ricorso amministrativo
contro il rigetto, la Logstor ROR Polska ha adito il Wojewodzki Sąd
Administracyjny w Gliwicach (Tribunale amministrativo del voivodato di
Gliwice).

25      Alla luce del precedente contesto, il Wojewodzki Sąd Administracyjny w
Gliwicach ha deciso di sospendere il procedimento e di sottoporre alla Corte
la seguente questione pregiudiziale:

«Se l'art. 4, n. 2, della [direttiva 69/335] autorizzi uno Stato membro a
introdurre nuovamente, a decorrere dal 1° gennaio 2007, un'imposta sui
conferimenti a titolo del prestito contratto da una societa di capitali, se il
creditore ha diritto ad una quota degli utili della societa, nel caso in cui
lo Stato membro abbia rinunciato in precedenza a riscuotere tale imposta alla
data della sua adesione [all'Unione] (il 1° maggio 2004)».

  **Sulla questione pregiudiziale**

26      Con la sua questione, il giudice del rinvio chiede, in sostanza, se
l'art. 4, n. 2, della direttiva 69/335, nella versione applicabile nella causa
principale, debba essere interpretato nel senso che osta a che uno Stato
membro introduca nuovamente un'imposta sui conferimenti sul prestito contratto
da una societa di capitali, se il creditore ha diritto ad una quota degli
utili della societa, qualora il medesimo Stato membro abbia rinunciato in
precedenza alla riscossione dell'imposta in parola.

27      Occorre preliminarmente rilevare che il governo polacco ha contestato,
dinanzi alla Corte, la presentazione del diritto nazionale effettuata dal
giudice del rinvio.

28      Esso sostiene infatti che sarebbe inesatto affermare, come fa il
giudice del rinvio, che la Repubblica di Polonia aveva rinunciato a percepire
l'imposta sui conferimenti sulle operazioni di prestito come quella di cui
alla causa principale alla data della sua adesione all'Unione. Secondo tale
governo l'esenzione dei prestiti accordata alle societa di capitali dai loro
azionisti, tra il 1º maggio 2004 e il 1º dicembre 2006, era diretta a
prevenire una doppia imposizione del medesimo capitale, la prima volta quando
l'azionista erogava il prestito alla societa e la seconda al momento in cui la
parte del prestito non rimborsata era convertita in quote sociali.

29      Esso fa infatti valere, da una parte, che, se e vero che i prestiti
accordati alle societa di capitali da un socio o da un azionista sono stati
esentati dall'imposta sugli atti di diritto privato tra l'anno 2004 e l'anno
2006, cio non si verificava per gli aumenti di capitale sociale risultanti
dalla conversione dei siffatti prestiti e, dall'altra, che, inversamente, la
legge PCC del 2007 ha soppresso l'imposizione degli aumenti di capitale
sociale risultante dal prestito di un azionista o di un socio gia assoggettato
all'imposta sugli atti di diritto privato, mentre al tempo stesso essa
assoggettava di nuovo all'imposta in parola i prestiti accordati alle societa
di capitali dai loro soci o azionisti.

30      È sufficiente ricordare in proposito che non spetta alla Corte,
nell'ambito del sistema di cooperazione giudiziaria istituito dall'art. 267
TFUE, rimettere in questione o verificare l'esattezza dell'interpretazione del
diritto nazionale operata dal giudice del rinvio (v., in tal senso, sentenze
14 febbraio 2008, causa C‑449/06, Gysen, Racc. pag. I‑553, punto 17, e 11
settembre 2008, causa C‑11/07, Eckelkamp e a., Racc. pag. I‑6845, punto 32).

31      La Corte deve quindi risolvere la questione postale sulla base della
constatazione formulata dal giudice del rinvio secondo il quale la Repubblica
di Polonia aveva rinunciato, alla data della sua adesione all'Unione, cioe il
1º maggio 2004, alla riscossione dell'imposizione di cui trattasi nella causa
principale.

32      Ai sensi dell'art. 4, n. 2 della direttiva 69/335, talune operazioni
potevano «continuare ad essere assoggettate all'imposta sui conferimenti (...)
se, alla data del 1º luglio 1984, l'aliquota ad esse applicabile era dell'1%».

33      Tale data, presa come data di riferimento in forza del richiamato art.
4, n. 2, della direttiva 69/335, e valida anche per la Repubblica di Polonia.
Infatti, in caso di adesione, un rinvio ad una data prevista nel diritto
comunitario, in assenza di una disposizione contraria nell'Atto di adesione o
in qualunque altro atto comunitario, vale anche per lo Stato che aderisce,
anche se tale data e anteriore a quella dell'adesione (sentenza 21 giugno
2007, causa C‑366/05, Optimus - Telecomunicaçoes, Racc. pag. I‑4985, punto
32). Orbene, per cio che riguarda la Repubblica di Polonia, non vi e al
riguardo alcuna disposizione diversa ne nell'Atto relativo alle condizioni di
adesione all'Unione europea di tale Stato, ne in un altro atto del suddetto
ordinamento.

34      Nella misura in cui operazioni di prestito come quelle di cui alla
causa principale erano sottoposte, alla data del 1º luglio 1984, ad una
tassazione ai sensi dell'art. 4, n. 2, della direttiva 69/335, la Repubblica
di Polonia poteva dunque, all'atto della sua adesione all'Unione, decidere di
continuare ad assoggettare all'imposta sui conferimenti tale genere di
operazioni.

35      Essa non poteva pero, dopo aver rinunciato, come emerge dall'esame del
diritto nazionale svolto dal giudice del rinvio, a siffatta imposizione alla
data della sua adesione all'Unione o a decorrere da quest'ultima, decidere di
reintrodurla successivamente alla stessa data.

36      Infatti, l'art. 4, n. 2, della direttiva 69/335, il cui tenore
letterale rinvia alla nozione di continuita, deve essere interpretato alla
luce dell'obiettivo diretto a limitare, o addirittura a sopprimere, l'imposta
sui conferimenti enunciato nel secondo e nel terzo 'considerando' della
direttiva 85/303. Tenendo conto di tale obiettivo, risulta dal terzo
'considerando' che, solo in ragione delle difficolta di bilancio cui avrebbero
dovuto far fronte in caso di soppressione dell'imposta sui conferimenti, gli
Stati membri, i quali non avevano rinunciato alla sua riscossione, potevano
mantenere l'imposizione in parola.

37      I termini «[p]ossono continuare ad essere assoggettate all'imposta sui
conferimenti», contenuti nell'art. 4, n. 2, della direttiva 69/335, devono
pertanto essere interpretati nel senso che le operazioni considerate nel
suddetto paragrafo, al fine di poter essere assoggettate all'imposta sui
conferimenti, devono non solo essere state imponibili, ai sensi della medesima
disposizione, a norma del diritto nazionale vigente al 1º luglio 1984, ma
ancora essere state in seguito continuativamente assoggettate ad una
tassazione siffatta. Nel caso contrario, lo Stato membro non sarebbe
giustificato da una perdita di entrate necessitanti il mantenimento
dell'imposta sui conferimenti.

38      Pertanto, il riferimento alla data del 1º luglio 1984 operato all'art.
4, n. 2, della direttiva 69/335 non puo costituire per gli Stati membri che, a
tale data, assoggettavano le operazioni di cui trattasi all'imposta sui
conferimenti un'autorizzazione a introdurre nuovamente tale imposta dopo
avervi rinunciato, il che andrebbe contro il tenore letterale della
disposizione in parola e l'obiettivo di limitazione, o addirittura di
soppressione, dell'imposta sui conferimenti perseguito dalla suddetta
direttiva.

39      Ne risulta che uno Stato membro, il quale ha rinunciato, conformemente
all'art. 7, n. 2, della direttiva 69/335, successivamente al 1º luglio 1984,
ad assoggettare talune operazioni ad un'imposta sui conferimenti non puo
ripristinare un'imposizione siffatta su codeste stesse operazioni.

40      Occorre conseguentemente risolvere la questione sottoposta alla Corte
dichiarando che l'art. 4, n. 2, della direttiva 69/335 deve essere
interpretato nel senso che osta a che uno Stato membro introduca nuovamente
un'imposta sui conferimenti sul prestito contratto da una societa di capitali,
se il creditore ha diritto ad una quota degli utili della societa, qualora
tale Stato membro abbia rinunciato in precedenza alla riscossione della
medesima imposta.

  **Sulle spese**

41      Nei confronti delle parti nella causa principale, il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**L 'art. 4, n. 2, della direttiva del Consiglio 17 giugno 1969, 69/335/CEE,
concernente le imposte indirette sulla raccolta di capitali, come modificata
dalla direttiva del Consiglio 10 giugno 1985, 85/303/CEE, deve essere
interpretato nel senso che osta a che uno Stato membro introduca nuovamente
un'imposta sui conferimenti sul prestito contratto da una societa di capitali,
se il creditore ha diritto ad una quota degli utili della societa, qualora
tale Stato membro abbia rinunciato in precedenza alla riscossione della
medesima imposta.**

Firme

* * *

* Lingua processuale: il polacco. 




SENTENZA DELLA CORTE (Prima Sezione)

13 giugno 2013 ( *1 )

«Sistema comune d’imposta sul valore aggiunto — Direttiva 2006/112/CE —
Articolo 9, paragrafo 1 — Nozione di «soggetto passivo» — Persona fisica —
Prestazione di servizi imponibile — Prestazione occasionale — Assenza di
connessione con un’attività professionale registrata e soggetta ad IVA —
Ufficiale giudiziario autonomo»

Nella causa C-62/12,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dall’Administrativen sad – Varna (Bulgaria),
con decisione del 1o febbraio 2012, pervenuta in cancelleria il 7 febbraio
2012, nel procedimento

Galin Kostov

contro

Direktor na Direktsia «Obzhalvane i upravlenie na izpalnenieto» – Varna pri
Tsentralno upravlenie na Natsionalnata agentsia za prihodite,

LA CORTE (Prima Sezione),

composta da A. Tizzano, presidente di sezione, M. Berger, A. Borg Barthet
(relatore), E. Levits e J.-J. Kasel, giudici,

avvocato generale: M. Wathelet

cancelliere: A. Calot Escobar

considerate le osservazioni presentate:

—

|

per il Direktor na Direktsia «Obzhalvane i upravlenie na izpalnenieto» – Varna
pri Tsentralno upravlenie na Natsionalnata agentsia za prihodite, da S.
Zlateva;  
  
---|---  
  
—

|

per il governo bulgaro, da E. Petranova e T. Ivanov, in qualità di agenti;  
  
---|---  
  
—

|

per il governo rumeno, da R.-H. Radu, in qualità di agente, assistito da R.-I.
Munteanu e I. Bara, consiglieri;  
  
---|---  
  
—

|

per la Commissione europea, da L. Lozano Palacios e V. Savov, in qualità di
agenti,  
  
---|---  
  
sentite le conclusioni dell’avvocato generale, presentate all’udienza del 28
febbraio 2013,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione della nozione
di soggetto passivo dell’imposta sul valore aggiunto (in prosieguo: l’«IVA»)
nel regime della direttiva 2006/112/CE del Consiglio, del 28 novembre 2006,
relativa al sistema comune d’imposta sul valore aggiunto (GU L 347, pag. 1; in
prosieguo: la «direttiva IVA»).  
  
---|---  
  
2

|

Tale domanda è stata proposta nell’ambito di una controversia tra il sig.
Kostov e il Direktor na Direktsia «Obzhalvane i upravlenie na izpalnenieto» –
Varna pri Tsentralno upravlenie na Natsionalnata agentsia za prihodite
(direttore della direzione «Ricorsi e Gestione dell’esecuzione» del Comune di
Varna, facente capo all’amministrazione centrale dell’Agenzia nazionale delle
entrate; in prosieguo: il «Direktor»), a proposito di un avviso di
accertamento concernente operazioni connesse ad un contratto di mandato.  
  
---|---  
  
Contesto normativo

Il diritto dell’Unione

3

|

Ai sensi dell’articolo 2 della direttiva IVA:

«1. Sono soggette all’IVA le operazioni seguenti:

|

a)

|

le cessioni di beni effettuate a titolo oneroso nel territorio di uno Stato
membro da un soggetto passivo che agisce in quanto tale;  
  
---|---  
  
(…)

c)

|

le prestazioni di servizi effettuate a titolo oneroso nel territorio di uno
Stato membro da un soggetto passivo che agisce in quanto tale;  
  
---|---  
  
(…)».  
  
4

|

L’articolo 9 della direttiva IVA dispone quanto segue:

«1. Si considera “soggetto passivo” chiunque esercita, in modo indipendente e
in qualsiasi luogo, un’attività economica, indipendentemente dallo scopo o dai
risultati di detta attività.

Si considera “attività economica” ogni attività di produzione, di
commercializzazione o di prestazione di servizi, comprese le attività
estrattive, agricole, nonché quelle di professione libera o assimilate. Si
considera, in particolare, attività economica lo sfruttamento di un bene
materiale o immateriale per ricavarne introiti aventi carattere di stabilità.

2\. Oltre alle persone di cui al paragrafo 1, si considera soggetto passivo
ogni persona che effettui a titolo occasionale la cessione di un mezzo di
trasporto nuovo spedito o trasportato a destinazione dell’acquirente dal
venditore, dall’acquirente o per loro conto, fuori dal territorio di uno Stato
membro ma nel territorio della Comunità».  
  
---|---  
  
5

|

L’articolo 12, paragrafo 1, della direttiva IVA stabilisce quanto segue:

«Gli Stati membri possono considerare soggetto passivo chiunque effettui, a
titolo occasionale, un’operazione relativa alle attività di cui all’articolo
9, paragrafo 1, secondo comma, e in particolare una delle operazioni seguenti:

|

a)

|

la cessione, effettuata anteriormente alla prima occupazione, di un fabbricato
o di una frazione di fabbricato e del suolo pertinente;  
  
---|---  
  
b)

|

la cessione di un terreno edificabile».  
  
---|---  
  
6

|

L’articolo 14 della direttiva in parola così dispone:

«1. Costituisce “cessione di beni” il trasferimento del potere di disporre di
un bene materiale come proprietario.

2\. Oltre all’operazione di cui al paragrafo 1, sono considerate cessione di
beni le operazioni seguenti:

(…)

|

c)

|

il trasferimento di un bene effettuato in virtù di un contratto di commissione
per l’acquisto o per la vendita.  
  
---|---  
  
(...)».  
  
Il diritto bulgaro

7

|

L’Administrativen sad – Varna (tribunale amministrativo di Varna, Bulgaria) si
basa sulle seguenti disposizioni della legge in materia di imposta sul valore
aggiunto (Zakon za danak varhu dobavenata stoynost; in prosieguo: lo «ZDDS»).  
  
---|---  
  
8

|

Secondo l’articolo 2 dello ZDDS:

«Sono soggette all’[IVA]:

le cessioni di beni e le prestazioni di servizi effettuate a titolo oneroso;

(…)».  
  
---|---  
  
9

|

Ai sensi dell’articolo 3 dello ZDDS:

«(1) Si considera soggetto passivo chiunque eserciti, in modo indipendente,
un’attività economica, indipendentemente dallo scopo e dai risultati di detta
attività.

(2) Si considerano “attività economiche indipendenti” le attività di
produzione, di commercializzazione e di prestazione di servizi, comprese le
attività estrattive e agricole, nonché l’esercizio di una libera professione,
inclusa la professione di ufficiale giudiziario privato e di notaio.
Costituisce un’attività economica indipendente anche qualsiasi attività svolta
a titolo oneroso in maniera sistematica o professionale, compreso lo
sfruttamento di beni materiali o immateriali per ricavarne introiti aventi
carattere di stabilità (...)».  
  
---|---  
  
10

|

L’articolo 6, paragrafo 2, punto 4, dello ZDDS definisce la cessione di beni
come «la messa a disposizione effettiva di un bene ad una persona che agisce
in proprio nome e per conto altrui».  
  
---|---  
  
11

|

Secondo l’articolo 8 dello ZDDS, un servizio ai sensi di detta legge è tutto
ciò che ha valore, ma non è né un prodotto, né denaro circolante, né una
valuta estera, utilizzati come mezzo di pagamento.  
  
---|---  
  
Procedimento principale e questione pregiudiziale

12

|

Il sig. Kostov esercita in Bulgaria la professione di ufficiale giudiziario
privato in forma autonoma. Egli è registrato ai fini dell’IVA ai sensi
dell’articolo 96, paragrafo 1, dello ZDDS.  
  
---|---  
  
13

|

Il 13 novembre 2008, il sig. Kostov concludeva un contratto di mandato (in
prosieguo: il «contratto») con la società Bon Marin AD (in prosieguo: la «Bon
Marin»). In base a tale contratto il sig. Kostov si impegnava in qualità di
mandatario della Bon Marin a presentare offerte nell’ambito di tre procedure
di vendita all’asta di tre immobili parzialmente edificati appartenenti allo
Stato in regime di proprietà privata, gestiti dal Ministero della Difesa e
aventi una superficie di circa 40000 m2. Nel caso in cui avesse ottenuto
l’aggiudicazione degli immobili, egli si impegnava anche a trasferire alla Bon
Marin il diritto di proprietà su detti immobili.  
  
---|---  
  
14

|

Il mandante, la Bon Marin, si impegnava a fornire le risorse finanziare
necessarie per gli acquisti previsti dal contratto, ad acquisire i titoli di
proprietà sui beni che il sig. Kostov avesse ottenuto in esecuzione del suo
mandato e a versargli il compenso pattuito, pari a 50000 lev bulgari (BGN)
(circa EUR 25 500).  
  
---|---  
  
15

|

Detto compenso veniva corrisposto il giorno stesso della firma del contratto,
il quale prevedeva peraltro che il compenso in questione sarebbe restato
acquisito dal sig. Kostov nel caso in cui le offerte non fossero andate a buon
fine.  
  
---|---  
  
16

|

Nel maggio 2009, il sig. Kostov acquisiva dallo Stato i titoli di proprietà
sugli immobili indicati nel contratto.  
  
---|---  
  
17

|

Il 30 giugno 2009, con il consenso del mandatario, la Bon Marin cedeva alla
Bleyk Siy Kepital EOOD tutti i suoi diritti e obblighi derivanti dal
contratto.  
  
---|---  
  
18

|

La controversia in materia di IVA trae origine da un avviso di accertamento
rettificativo emesso dall’ispettorato fiscale competente per la città di
Varna. Secondo tale avviso, il sig. Kostov aveva percepito il suo compenso di
BGN 50 000 in cambio di una prestazione di servizi imponibile ai sensi
dell’articolo 12 dello ZDDS da lui effettuata in qualità di soggetto passivo
IVA e doveva quindi versare tale imposta su detto importo.  
  
---|---  
  
19

|

A seguito di un ricorso amministrativo, l’avviso di accertamento rettificativo
veniva confermato dal Direktor.  
  
---|---  
  
20

|

Il sig. Kostov ha proposto un ricorso contro detto avviso del Direktor,
sostenendo che la sua prestazione di servizi era stata effettuata
incidentalmente e in assenza di alcun nesso con la sua attività economica
indipendente di ufficiale giudiziario privato, unica attività per la quale
egli era registrato ai fini dell’IVA.  
  
---|---  
  
21

|

In tali circostanze, l’Administrativen sad – Varna ha deciso di sospendere il
procedimento e di sottoporre alla Corte la seguente questione pregiudiziale:

«Se una persona fisica, registrata ai fini IVA per l’esercizio dell’attività
di ufficiale giudiziario privato, vada considerata come soggetto passivo ai
sensi dell’articolo 9, paragrafo 1, della direttiva [IVA] per una prestazione
svolta occasionalmente e non attinente alla funzione di ufficiale giudiziario
privato, e sia debitrice dell’IVA ai sensi dell’articolo 193 della direttiva
[IVA]».  
  
---|---  
  
Sulla questione pregiudiziale

22

|

Con la sua questione, il giudice del rinvio chiede, in sostanza, se l’articolo
9, paragrafo 1, della direttiva IVA debba essere interpretato nel senso che
una persona soggetta all’IVA per le sue attività di ufficiale giudiziario
autonomo deve essere considerata «soggetto passivo» per qualsiasi altra
attività economica esercitata in modo occasionale.  
  
---|---  
  
Osservazione preliminare

23

|

Al fine di rispondere a tale questione, occorre rilevare innanzi tutto che,
mentre sia il giudice del rinvio, sia il Direktor nonché i governi bulgaro e
rumeno ragionano sulla base di un contratto di mandato e di una prestazione di
servizi da parte del mandatario, la Commissione europea considera che, nella
controversia oggetto del procedimento principale, si tratti di un contratto di
commissione ai sensi dell’articolo 14, paragrafo 2, lettera c), della
direttiva IVA e che, di conseguenza, la presente causa concerna quindi una
cessione di beni.  
  
---|---  
  
24

|

Al riguardo, occorre rammentare che non spetta alla Corte pronunciarsi
sull’interpretazione e sull’applicabilità di disposizioni nazionali o
accertare i fatti rilevanti per la soluzione della controversia nel
procedimento principale.  
  
---|---  
  
25

|

Infatti, nell’ambito della ripartizione delle competenze tra i giudici
comunitari e quelli nazionali, la Corte deve prendere in considerazione il
contesto fattuale e normativo in cui si inserisce la questione pregiudiziale
così come esso è definito dalla decisione di rinvio (v. sentenze del 13
novembre 2003, Neri, C-153/02, Racc. pag. I-13555, punti 34 e 35, e del 29
aprile 2004, Orfanopoulos e Oliveri, C-482/01 e C-493/01, Racc. pag. I-5257,
punto 42).  
  
---|---  
  
26

|

Ciò considerato, è giocoforza constatare che il giudice del rinvio, nella sua
decisione di rinvio, ha qualificato il contratto stipulato dal sig. Kostov e
dalla Bon Marin come «contratto di mandato». Di conseguenza, le considerazioni
che seguono presuppongono l’esistenza di un contratto di mandato e, quindi, la
prestazione di servizi.  
  
---|---  
  
Nel merito

27

|

Anzitutto, occorre rammentare che, in virtù dell’articolo 9, paragrafo 1,
primo comma, della direttiva IVA, «[s]i considera “soggetto passivo” chiunque
esercita, in modo indipendente e in qualsiasi luogo, un’attività economica,
indipendentemente dallo scopo o dai risultati di detta attività». Peraltro, a
norma del secondo comma di tale disposizione, si considera attività economica,
in sostanza, «ogni» attività di produzione, di commercializzazione o di
prestazione di servizi.  
  
---|---  
  
28

|

Poi, sebbene da una lettura a contrario dell’articolo 12, paragrafo 1, della
direttiva IVA si possa evincere che una persona che effettua solo
occasionalmente un’operazione generalmente svolta da un produttore, da un
commerciante o da un prestatore di servizi non deve, in linea di principio,
essere considerata un «soggetto passivo», ai sensi di detta direttiva, tale
disposizione non implica tuttavia che un soggetto passivo, operante in un
certo ambito di attività, che effettui in modo occasionale un’operazione
relativa ad un altro ambito di attività non sia debitore dell’IVA su tale
operazione.  
  
---|---  
  
29

|

Al contrario, occorre rammentare, come risulta dal considerando 5 della
direttiva IVA, che «[u]n sistema d’IVA raggiunge la maggior semplicità e
neutralità se l’imposta è riscossa nel modo più generale possibile». Inoltre,
il considerando 13 di tale direttiva sottolinea che «[l]a nozione di soggetto
passivo dovrebbe essere definita in modo da consentire agli Stati membri, per
garantire una migliore neutralità dell’imposta, di includervi le persone che
effettuano operazioni occasionali».  
  
---|---  
  
30

|

Stanti tali considerazioni, occorre interpretare l’articolo 12, paragrafo 1,
della direttiva IVA nel senso che esso riguarda soltanto le persone che non
sono già soggette all’IVA per le loro attività economiche principali. Per
contro, quanto ad un siffatto soggetto passivo IVA, quale il sig. Kostov, non
sarebbe conforme, segnatamente, all’obiettivo di una riscossione semplice e
più generale possibile dell’IVA, interpretare l’articolo 9, paragrafo 1,
secondo comma, della direttiva IVA nel senso che la nozione di «attività
economica» indicata in tale disposizione non inglobi un’attività che, pur
essendo esercitata solo occasionalmente, rientri nella definizione generale di
tale nozione contenuta nel primo periodo di detta disposizione e sia
esercitata da un soggetto passivo che eserciti anche, in modo stabile,
un’altra attività economica ai fini della direttiva IVA.  
  
---|---  
  
31

|

Alla luce di quanto precede, occorre rispondere alla questione posta
dichiarando che l’articolo 9, paragrafo 1, della direttiva IVA deve essere
interpretato nel senso che una persona fisica, già soggetta all’IVA per le sue
attività di ufficiale giudiziario autonomo, deve essere considerata come
«soggetto passivo» per qualsiasi altra attività economica esercitata in modo
occasionale, a condizione che tale attività costituisca un’attività ai sensi
dell’articolo 9, paragrafo 1, secondo comma, della direttiva IVA.  
  
---|---  
  
Sulle spese

32

|

Nei confronti delle parti nel procedimento principale il presente procedimento
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Prima Sezione) dichiara:  
  
---|---  
|

L’articolo 9, paragrafo 1, della direttiva 2006/112/CE del Consiglio, del 28
novembre 2006, relativa al sistema comune d’imposta sul valore aggiunto, deve
essere interpretato nel senso che una persona fisica, già soggetta all’imposta
sul valore aggiunto per le sue attività di ufficiale giudiziario autonomo,
deve essere considerata come «soggetto passivo» per qualsiasi altra attività
economica esercitata in modo occasionale, a condizione che tale attività
costituisca un’attività ai sensi dell’articolo 9, paragrafo 1, secondo comma,
della direttiva 2006/112.  
  
---|---  
|

Firme  
  
---|---  
  
* * *

( *1 ) Lingua processuale: il bulgaro.

  *[""]: Double quotes
  *[*]: Asterisk
  *[?]: Question mark




SENTENZA DELLA CORTE (Prima Sezione)

26 gennaio 2012 ( *1 )

«IVA — Sesta direttiva — Articoli 9, 17 e 18 — Individuazione del luogo di
prestazione dei servizi — Nozione di “messa a disposizione di personale” —
Lavoratori autonomi — Necessità di garantire identico trattamento della
prestazione dei servizi con riguardo al prestatore ed al destinatario»

Nella causa C-218/10,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Finanzgericht Hamburg (Germania), con
decisione del 20 aprile 2010, pervenuta in cancelleria il 6 maggio 2010, nel
procedimento

ADV Allround Vermittlungs AG, in liquidazione,

contro

Finanzamt Hamburg-Bergedorf,

LA CORTE (Prima Sezione),

composta dal sig. A. Tizzano, presidente di sezione, dai sigg. A. Borg
Barthet, M. Ilešič, J.-J. Kasel (relatore) e dalla sig.ra M. Berger, giudici,

avvocato generale: sig. J. Mazák

cancelliere: sig. B. Fülöp, amministratore

vista la fase scritta del procedimento e in seguito all’udienza del 30 marzo
2011,

considerate le osservazioni presentate:

—

|

per la ADV Allround Vermittlungs AG, in liquidazione, da S. Heinrichshofen e
B. Burgmaier, Rechtsanwälte,  
  
---|---  
  
—

|

per il governo tedesco, da T. Henze, in qualità di agente,  
  
---|---  
  
—

|

per la Commissione europea, da D. Triantafyllou, in qualità di agente,  
  
---|---  
  
sentite le conclusioni dell’avvocato generale, presentate all’udienza del 28
giugno 2011,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione degli
articoli 9, paragrafo 2, lettera e), 17, paragrafi 1, 2, lettera a), e 3,
lettera a), nonché 18, paragrafo 1, lettera a), della sesta direttiva
77/388/CEE del Consiglio, del 17 maggio 1977, in materia di armonizzazione
delle legislazioni degli Stati membri relative alle imposte sulla cifra di
affari — Sistema comune di imposta sul valore aggiunto: base imponibile
uniforme (GU L 145, pag. 1; in prosieguo: la «sesta direttiva»).  
  
---|---  
  
2

|

Tale domanda è stata sollevata nell’ambito di una controversia tra la società
Allround Vermittlungs AG, in liquidazione (in prosieguo: la «ADV»), ed il
Finanzamt Hamburg-Bergedorf (in prosieguo: il «Finanzamt»), in merito
all’individuazione, ai fini della riscossione dell’imposta sul valore aggiunto
(in prosieguo: l’«IVA»), del luogo di fornitura delle prestazioni dei servizi.  
  
---|---  
  
Il contesto normativo

Il diritto dell’Unione

3

|

Il settimo considerando della sesta direttiva così recita:

«considerando che la determinazione del luogo delle operazioni imponibili ha
provocato conflitti di competenza tra Stati membri, segnatamente per quanto
riguarda la cessione di un bene che richiede un montaggio e le prestazioni di
servizi; che anche se il luogo delle prestazioni di servizi deve essere
fissato, in linea di massima, là dove il prestatore ha stabilito la sede della
sua attività professionale, occorre tuttavia fissare tale luogo nel paese del
destinatario, in particolare per talune prestazioni di servizi tra soggetti di
imposta, il cui costo è compreso nel prezzo delle merci».  
  
---|---  
  
4

|

L’articolo 9, paragrafo 1, della sesta direttiva così dispone:

«Si considera luogo di una prestazione di servizi il luogo in cui il
prestatore ha fissato la sede della propria attività economica o ha costituito
un centro di attività stabile, a partire dal quale la prestazione di servizi
viene resa o, in mancanza di tale sede o di tale centro di attività stabile,
il luogo del suo domicilio o della sua residenza abituale».  
  
---|---  
  
5

|

Il successivo articolo 9, paragrafo 2, lettera e), prevede quanto segue:

«Tuttavia:

(…)

|

e)

|

il luogo delle seguenti prestazioni di servizi, rese a destinatari stabiliti
fuori della Comunità o a soggetti passivi stabiliti nella Comunità, ma fuori
del paese del prestatore, è quello in cui il destinatario ha stabilito la sede
della sua attività economica o ha costituito un centro di attività stabile per
il quale si è avuta la prestazione di servizi o, in mancanza di tale sede o di
tale centro d’attività stabile, il luogo del suo domicilio o della sua
residenza abituale:

(…)

|

—

|

messa a disposizione di personale;  
  
---|---  
  
(…)».  
  
6

|

Il successivo articolo 17, paragrafo 1, così recita:

«Il diritto a [detrazione] nasce quando l’imposta [detraibile] diventa
esigibile».  
  
---|---  
  
7

|

Il paragrafo 2, lettera a) del medesimo articolo 17 dispone quanto segue:

«Nella misura in cui beni e servizi sono impiegati ai fini di sue operazioni
soggette ad imposta, il soggetto passivo è autorizzato a [detrarre]
dall’imposta di cui è debitore:

|

a)

|

l’[IVA] dovuta o assolta all’interno del paese per le merci che gli sono o gli
saranno fornite e per i servizi che gli sono o gli saranno prestati da un
altro soggetto passivo».  
  
---|---  
  
8

|

Ai sensi del successivo paragrafo 3, lettera a), dello stesso articolo 17:

«Gli Stati membri accordano altresì ad ogni soggetto passivo la deduzione o il
rimborso dell’[IVA] di cui al paragrafo 2 nella misura in cui i beni e i
servizi sono utilizzati ai fini:

|

a)

|

di sue operazioni relative alle attività economiche di cui all’articolo 4,
paragrafo 2, effettuate all’estero, che darebbero diritto a deduzione se
fossero effettuate all’interno del paese».  
  
---|---  
  
9

|

A termini dell’articolo 18, paragrafo 1, lettera a), della direttiva medesima:

«Per poter esercitare il diritto a detrazione, il soggetto passivo deve
soddisfare le condizioni seguenti:

|

a)

|

per la [detrazione] di cui all’articolo 17, paragrafo 2, lettera a), essere in
possesso di una fattura redatta ai sensi dell’articolo 22, paragrafo 3».  
  
---|---  
  
La normativa nazionale

10

|

L’articolo 3a, primo comma, primo periodo, della legge del 1999 relativa
all’imposta sulla cifra d’affari (Umsatzsteuergesetz 1999, BGBl. 1999 I, pag.
1270), nel testo risultante dalla comunicazione 21 febbraio 2005 (in
prosieguo: l’«UStG»), così dispone:

«Un’altra prestazione di servizi si considera effettuata nel luogo dal quale
l’imprenditore esercita la sua attività, fatti salvi gli articoli 3b e 3f».  
  
---|---  
  
11

|

A termini dell’articolo 3a, terzo comma, primo periodo, dell’UStG:

«Se il destinatario di una delle altre prestazioni menzionate al quarto comma
è un’impresa, la prestazione, in deroga al primo comma, si considera
effettuata nel luogo in cui il beneficiario esercita la sua attività».  
  
---|---  
  
12

|

L’articolo 3a, quarto comma, dell’UStG prevede quanto segue:

«Ai sensi del terzo comma, si intendono per “altre prestazioni”: (…)

|

7.

|

la messa a disposizione di personale (…)».  
  
---|---  
  
13

|

Ai sensi dell’articolo 15, primo comma, primo periodo, punto 1, dell’UStG:

«L’imprenditore può portare in detrazione le seguenti imposte versate a monte:

|

1)

|

l’imposta dovuta per legge per cessioni di beni o altre prestazioni di servizi
eseguite da un’altra impresa a favore della sua impresa. L’esercizio del
diritto alla detrazione presuppone che l’imprenditore sia in possesso di una
ricevuta redatta ai sensi degli articoli 14 e 14a».  
  
---|---  
  
14

|

A termini dell’articolo 18, nono comma, terzo periodo, dell’UStG:

«La richiesta di rimborso deve essere presentata entro sei mesi dalla fine
dell’anno solare in cui il diritto è sorto».  
  
---|---  
  
Causa principale e questioni pregiudiziali

15

|

La ADV, società di diritto tedesco, provvedeva, nel corso dell’anno 2005, alla
messa a disposizione di conducenti autonomi presso società di trasporti
stabilite in Germania, nonché al di fuori del territorio dello Stato membro
medesimo, in particolare in Italia. I contratti conclusi tra la ADV ed i
conducenti, intitolati «accordi di messa a disposizione», prevedevano che
questi ultimi dovessero fatturare i loro servizi alla ADV. Quest’ultima
società avrebbe, a sua volta, fatturato alle singole imprese di trasporti loro
clienti, il costo previsto da tali accordi di messa a disposizione con
l’aggiunta di un margine compreso tra l’8 % ed il 20 %.  
  
---|---  
  
16

|

In un primo momento, la ADV presentava ai propri clienti italiani fatture
senza inclusione dell’IVA. Essa riteneva, infatti, che le proprie prestazioni
di servizi dovessero essere qualificate come «messa a disposizione di
personale» ai sensi dell’articolo 3a, quarto comma, punto 7, dell’UStG e che,
conseguentemente, il luogo di effettuazione della prestazione dei servizi si
collocasse in Italia, luogo in cui erano stabiliti i destinatari dei servizi
medesimi.  
  
---|---  
  
17

|

Il Finanzamt riteneva invece che le prestazioni di cui trattasi non potessero
essere qualificate come «messa a disposizione di personale», e che,
conseguentemente, il luogo di prestazione dei servizi si collocasse, a norma
dell’articolo 3a, primo comma, dell’UStG, nel luogo di stabilimento del
prestatore dei servizi medesimi. L’IVA avrebbe dovuto essere quindi fatturata
in Germania.  
  
---|---  
  
18

|

Per contro, il Bundeszentralamt für Steuern, ufficio competente per decidere
sulle richieste di rimborso dell’IVA, presentate, nella causa principale, dai
destinatari italiani, riteneva che le prestazioni fornite dalla ADV
costituissero prestazioni di «messa a disposizione di personale» che non
implicavano l’applicazione dell’IVA in Germania. Ritenendo che tali
prestazioni sarebbero state imponibili, per effetto dell’articolo 3a, terzo
comma, primo periodo, dell’UStG, nel luogo della sede dei destinatari dei
servizi, vale a dire in Italia, detto ufficio negava il rimborso dell’IVA
tedesca alle imprese italiane.  
  
---|---  
  
19

|

Il Finanzgericht Hamburg, al quale veniva sottoposta la controversia, riteneva
anzitutto che, atteso che il settimo considerando della sesta direttiva
prevede che l’elenco contenuto nell’articolo 9, paragrafo 2, della direttiva
medesima comprende «in particolare (…) talune prestazioni di servizi tra
soggetti di imposta, il cui costo è compreso nel prezzo delle merci», tale
disposizione potesse parimenti applicarsi alla messa a disposizione di
lavoratori autonomi, pur sussistendo dubbi a tal riguardo.  
  
---|---  
  
20

|

Il Finanzgericht Hamburg si è poi chiesto, da un lato, se il debito di IVA
sorto in capo al prestatore dei servizi ed il diritto del destinatario al
rimborso dell’IVA versata a monte non siano necessariamente collegati, in
particolare per effetto del principio di neutralità fiscale e, dall’altro, se
tale nesso determini, a carico delle amministrazioni nazionali competenti,
l’obbligo di evitare l’adozione di decisioni contraddittorie.  
  
---|---  
  
21

|

Infine, il Finanzgericht Hamburg si chiede se il termine semestrale concesso
al destinatario per presentare domanda di rimborso il quale, in base alla
normativa nazionale, inizia a decorrere dalla fine dell’anno solare in cui è
sorto il diritto al rimborso, debba essere sospeso o interrotto in assenza di
decisione sulla situazione fiscale del prestatore.  
  
---|---  
  
22

|

Ciò premesso, il Finanzgericht Hamburg ha deciso di sospendere il procedimento
e di sottoporre alla Corte le seguenti questioni pregiudiziali:

|

«1)

|

Se l’articolo 9, paragrafo 2, lettera e), sesto trattino, della sesta
direttiva (…) debba essere interpretato nel senso che “la messa a disposizione
di personale” comprenda anche la messa a disposizione di personale autonomo,
non in rapporto di dipendenza con l’impresa prestatrice.  
  
---|---  
  
2)

|

Se gli articoli [17, paragrafi 1, 2, lettera a), e 3, lettera a)], nonché
l’articolo [18, paragrafo 1, lettera a), della sesta direttiva] debbano essere
interpretati nel senso che l’ordinamento processuale nazionale deve adottare
misure al fine di assoggettare allo stesso trattamento l’imponibilità e
l’assoggettamento ad imposta della medesima prestazione nei confronti
dell’impresa fornitrice e dell’impresa destinataria, anche nel caso in cui per
le due imprese siano competenti amministrazioni finanziarie diverse.

Solo nel caso di soluzione affermativa alla seconda questione:  
  
---|---  
  
3)

|

Se l’articolo [17, paragrafi 1, 2, lettera a), 3, lettera a)], e l’articolo
[18, paragrafo 1, lettera a)], della sesta direttiva (...) debbano essere
interpretati nel senso che il termine nel quale il destinatario può far valere
la detrazione per una prestazione effettuata nei suoi confronti non può
decorrere prima della decisione con efficacia di giudicato concernente
l’imponibilità e l’assoggettamento ad imposta nei confronti dell’impresa
prestatrice».  
  
---|---  
  
Sulle questioni pregiudiziali

Sulla prima questione

23

|

Con la prima questione il giudice del rinvio chiede, sostanzialmente, se
l’articolo 9, paragrafo 2, lettera e), sesto trattino, della sesta direttiva
debba essere interpretato nel senso che la nozione di «messa a disposizione di
personale» ricomprenda parimenti la messa a disposizione di personale
autonomo, non legato da rapporto di lavoro dipendente con l’impresa
prestatrice.  
  
---|---  
  
24

|

Si deve rilevare, in limine, al pari del giudice del rinvio nonché delle parti
che hanno presentato osservazioni alla Corte, che né il tenore dell’articolo
9, paragrafo 2, lettera e), sesto trattino, della sesta direttiva né una
lettura comparativa delle singole versioni linguistiche di tale disposizione
consentono di acclarare se lavoratori autonomi possano essere considerati
quale «personale» ai sensi di tale disposizione.  
  
---|---  
  
25

|

Si deve tuttavia necessariamente rilevare che, per i motivi esposti
dall’avvocato generale ai paragrafi 26 e 27 delle conclusioni, non può essere
escluso a priori che, in considerazione del suo tenore, l’articolo 9,
paragrafo 2, lettera e), sesto trattino, della sesta direttiva trovi parimenti
applicazione alla messa a disposizione di personale «autonomo».  
  
---|---  
  
26

|

Orbene, secondo costante giurisprudenza, ai fini dell’interpretazione di una
norma di diritto dell’Unione, si deve tener conto non soltanto della lettera
della stessa, ma anche del suo contesto e degli scopi perseguiti dalla
normativa di cui essa fa parte (v., segnatamente, sentenza del 9 marzo 2006,
Gillan Beach, C-114/05, Racc. pag. I-2427, punto 21 e giurisprudenza ivi
richiamata).  
  
---|---  
  
27

|

A tal riguardo, si deve ricordare che l’articolo 9 della sesta direttiva
contiene regole che determinano il luogo di collegamento fiscale delle
prestazioni di servizi. Mentre il paragrafo 1 di tale articolo pone, a tal
riguardo, una regola di carattere generale, il successivo paragrafo 2 elenca
una serie di collegamenti specifici. Secondo costante giurisprudenza, lo scopo
di tali disposizioni è quello di evitare, da un lato, conflitti di competenza
idonei a portare a doppie imposizioni e, dall’altro, il mancato
assoggettamento ad imposta di cespiti (v., segnatamente, sentenze del 26
settembre 1996, Dudda, C-327/94, Racc. pag. I-4595, punto 20; Gillan Beach,
cit. supra, punto 14, e del 6 novembre 2008, Kollektivavtalsstiftelsen TRR
Trygghetsrådet, C-291/07, Racc. pag. I-8255, punto 24).  
  
---|---  
  
28

|

Orbene, un’interpretazione dell’articolo 9, paragrafo 2, lettera e), sesto
trattino, della sesta direttiva secondo cui il termine «personale» ivi
contenuto ricomprende non soltanto i lavoratori dipendenti, bensì parimenti
quelli autonomi si accorda meglio con l’obiettivo perseguito da una norma di
conflitto, come quella contenuta nell’articolo 9 di detta direttiva, volta ad
evitare i rischi di doppia imposizione e di non imposizione.  
  
---|---  
  
29

|

Infatti, tale interpretazione, laddove riconduce ad un unico luogo il
collegamento fiscale della prestazione di servizi de qua, consente appunto di
evitare che tale prestazione sia soggetta a doppia imposizione ovvero che essa
sfugga a qualsiasi imposizione dell’IVA.  
  
---|---  
  
30

|

Detta interpretazione è parimenti idonea ad agevolare l’attuazione della
menzionata norma di conflitto, consentendo una gestione semplice, sul luogo
della prestazione dei servizi, delle regole che presiedono alla riscossione
dell’imposta ed alla prevenzione dell’evasione fiscale, atteso che il
destinatario dei servizi non deve interrogarsi sulla natura giuridica delle
relazioni che legano il prestatore al «personale» oggetto della messa a
disposizione.  
  
---|---  
  
31

|

Inoltre, tale interpretazione risulta conforme al principio della certezza del
diritto in quanto, rendendo più prevedibile la determinazione del luogo di
collegamento della prestazione dei servizi, semplifica l’applicazione delle
disposizioni della sesta direttiva e contribuisce a garantire una riscossione
affidabile e corretta dell’IVA (v., in tal senso, sentenza del 6 ottobre 2011,
Stoppelkamp, C-421/10, Racc. pag. I-9309, punto 34).  
  
---|---  
  
32

|

Alla luce delle suesposte considerazioni, la prima questione dev’essere
risolta nel senso che l’articolo 9, paragrafo 2, lettera e), sesto trattino,
della sesta direttiva dev’essere interpretato nel senso che la nozione di
«messa a disposizione di personale», contenuta nella disposizione medesima,
ricomprende parimenti la messa a disposizione di personale autonomo, non
legato da rapporto di lavoro dipendente con l’impresa prestatrice.  
  
---|---  
  
Sulla seconda questione

33

|

Con la seconda questione il giudice del rinvio chiede, sostanzialmente, se
l’articolo 17, paragrafi 1, 2, lettera a), e 3, lettera a), nonché l’articolo
18, paragrafo 1, lettera a), della sesta direttiva debbano essere interpretati
nel senso che impongano agli Stati membri di configurare le rispettive norme
procedurali interne in modo da garantire che l’imponibilità di una prestazione
di servizi e l’IVA dovuta su tale prestazione vengano valutate in modo
coerente dal prestatore e dal destinatario dei servizi medesimi, qualora
questi ricadano nella sfera di competenza di amministrazioni finanziarie
diverse.  
  
---|---  
  
34

|

A tal riguardo, si deve rilevare, al pari del giudice del rinvio, che la sesta
direttiva non contiene alcuna disposizione che preveda espressamente che gli
Stati membri siano tenuti ad adottare una misura come quella indicata nella
questione pregiudiziale.  
  
---|---  
  
35

|

Orbene, secondo costante giurisprudenza, in mancanza di una disciplina
dell’Unione in materia, spetta all’ordinamento giuridico di ogni Stato membro,
segnatamente, designare l’amministrazione competente e stabilire le modalità
procedurali intese a garantire la tutela dei diritti spettanti ai singoli in
forza delle norme di diritto dell’Unione, sempreché tali modalità non siano
meno favorevoli di quelle riguardanti ricorsi analoghi di natura interna
(principio di equivalenza), né rendano praticamente impossibile o
eccessivamente difficile l’esercizio dei diritti conferiti dall’ordinamento
giuridico dell’Unione (principio di effettività), (v., in particolare,
sentenze del 17 novembre 1998, Aprile, C-228/96, Racc. pag. I-7141, punto 18,
e del 21 gennaio 2010, Alstom Power Hydro, C-472/08, Racc. pag. I-623, punto
17).  
  
---|---  
  
36

|

Per quanto attiene al principio di equivalenza, si deve rilevare che, nella
specie, la Corte non dispone di alcun elemento idoneo a far sorgere dubbi
quanto alla conformità con tale principio di una normativa come quella oggetto
della causa principale.  
  
---|---  
  
37

|

Per contro, dubbi sono stati sollevati, in particolare, dal giudice del rinvio
sulla questione se una fattispecie di tal genere risponda alle esigenze del
principio di effettività. Infatti, in assenza di norme specifiche
nell’ordinamento processuale nazionale, il diritto del prestatore di servizi e
quello del destinatario della prestazione, riconosciuti dalla Corte nella
sentenza 13 dicembre 1989, Genius (C-342/87, Racc. pag. I-4227), e consistente
nell’essere assoggettati a identico trattamento con riguardo all’imponibilità
di una stessa e unica prestazione e dell’IVA dovuta sulla medesima,
risulterebbero destituiti, in pratica, di qualsiasi effetto utile.  
  
---|---  
  
38

|

A tal riguardo, si deve rammentare che il principio di effettività dev’essere
considerato violato qualora emerga che l’esercizio di un diritto conferito
dall’ordinamento giuridico dell’Unione risulti impossibile ovvero
eccessivamente difficile.  
  
---|---  
  
39

|

Tuttavia, tale ipotesi non sembra ricorrere in una fattispecie come quella
oggetto della causa principale.  
  
---|---  
  
40

|

Da un lato, come rilevato dall’avvocato generale al paragrafo 70 delle proprie
conclusioni, la menzionata sentenza Genius verte unicamente sulla portata del
diritto a detrazione. Essa non si pronuncia sull’eventuale diritto del
prestatore o del destinatario di una prestazione di servizi ad ottenere,
nell’ambito di un procedimento promosso dalla controparte in merito
all’operazione soggetta all’IVA dinanzi ad un’amministrazione finanziaria
diversa dalla propria, che tale prestazione venga qualificata, segnatamente
per quanto attiene al suo luogo di esecuzione, in modo identico a quello
accolto dalla propria amministrazione finanziaria o dai propri giudici.  
  
---|---  
  
41

|

D’altro canto, si deve necessariamente rilevare che tanto il prestatore di
servizi quanto il destinatario dei servizi medesimi hanno entrambi la
possibilità di far valere i loro diritti non solo dinanzi all’amministrazione,
bensì parimenti dinanzi ai giudici competenti in materia di IVA, secondo
modalità procedurali con riguardo alle quali non è contestato che esse
consentano di garantire, in linea di principio, un’interpretazione ed
un’applicazione corretta ed uniforme delle disposizioni della sesta direttiva.  
  
---|---  
  
42

|

Infatti, l’interpretazione e l’applicazione uniformi del diritto dell’Unione
sono garantite, in definitiva, dalla procedura di rinvio pregiudiziale, di
interpretazione o di giudizio di validità del diritto dell’Unione, prevista
dall’articolo 267 TFUE, che istituisce un sistema di cooperazione tra i
giudici nazionali e la Corte. Orbene, dagli atti sottoposti alla Corte non
risulta che una normativa nazionale come quella oggetto della causa principale
non consenta di garantire il buon funzionamento di tale cooperazione
giudiziaria.  
  
---|---  
  
43

|

Nel caso in cui, tuttavia, dovesse emergere che, pur in assenza di questioni
di interpretazione o di validità, o persino in caso di rifiuto da parte dei
giudici competenti di adire la Corte mediante rinvio pregiudiziale di
interpretazione o di giudizio di validità del diritto dell’Unione,
amministrazioni e/o giudici diversi di uno Stato membro continuano ad adottare
sistematicamente posizioni divergenti per quanto attiene al collegamento di
una stessa ed unica prestazione di servizi rispetto al prestatore, da un lato,
ed al destinatario, dall’altro, in modo da pregiudicare, in particolare, il
principio di neutralità fiscale, gli obblighi incombenti a detto Stato membro
per effetto della sesta direttiva potrebbero risultare violati.  
  
---|---  
  
44

|

Infatti, ancorché l’articolo 17, paragrafi 1, 2, lettera a), e 3, lettera a),
nonché l’articolo 18, paragrafo 1, lettera a), della sesta direttiva non
precisino concretamente il contenuto degli strumenti procedurali o di altra
natura che devono essere istituiti per garantire l’esatta riscossione dell’IVA
ed il rispetto del principio di neutralità fiscale, resta il fatto che tali
disposizioni vincolano gli Stati membri per quanto attiene all’obiettivo da
raggiungere, pur lasciando loro un margine di discrezionalità nella
valutazione della necessità dell’adozione di misure di tale genere.  
  
---|---  
  
45

|

Ciò premesso, si deve rispondere alla seconda questione dichiarando che
l’articolo 17, paragrafi 1, 2, lettera a), e 3, lettera a), nonché l’articolo
18, paragrafo 1, lettera a) della sesta direttiva devono essere interpretati
nel senso che non impongono agli Stati membri di configurare le rispettive
normative procedurali interne in modo tale da garantire che l’imponibilità di
una prestazione di servizi e l’IVA dovuta sulla prestazione medesima vengano
valutate in modo coerente con riguardo al prestatore e con riguardo al
destinatario di tale prestazione, anche quando questi ricadano nella sfera di
competenza di amministrazioni finanziarie diverse. Tuttavia, dette
disposizioni obbligano gli Stati membri ad adottare le misure necessarie per
garantire l’esatta riscossione dell’IVA ed il rispetto del principio di
neutralità fiscale.  
  
---|---  
  
Sulla terza questione

46

|

Alla luce della risposta data alla seconda questione, non occorre procedere
all’esame della terza questione.  
  
---|---  
  
Sulle spese

47

|

Nei confronti delle parti nella causa principale il presente procedimento
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Prima Sezione) dichiara:  
  
---|---  
|  |

1)

|

L’articolo 9, paragrafo 2, lettera e), sesto trattino, della sesta direttiva
77/388/CEE del Consiglio, del 17 maggio 1977, in materia di armonizzazione
delle legislazioni degli Stati membri relative alle imposte sulla cifra di
affari — Sistema comune di imposta sul valore aggiunto: base imponibile
uniforme, dev’essere interpretato nel senso che la nozione di «messa a
disposizione di personale», contenuta nella disposizione medesima, ricomprende
parimenti la messa a disposizione di personale autonomo, non legato da
rapporto di lavoro dipendente con l’impresa prestatrice.  
  
---|---  
|  |

2)

|

L’articolo 17, paragrafi 1, 2, lettera a), e 3, lettera a), nonché l’articolo
18, paragrafo 1, lettera a), della sesta direttiva 77/388 devono essere
interpretati nel senso che non impongono agli Stati membri di configurare le
rispettive normative procedurali interne in modo tale da garantire che
l’imponibilità di una prestazione di servizi e l’imposta sul valore aggiunto
dovuta sulla prestazione medesima vengano valutate in modo coerente con
riguardo al prestatore e con riguardo al destinatario di tale prestazione,
anche quando questi ricadano nella sfera di competenza di amministrazioni
finanziarie diverse. Tuttavia, dette disposizioni obbligano gli Stati membri
ad adottare le misure necessarie per garantire l’esatta riscossione
dell’imposta sul valore aggiunto ed il rispetto del principio di neutralità
fiscale.  
  
---|---  
|

Firme  
  
---|---  
  
* * *

( *1 ) Lingua processuale: il tedesco.


  
  
**Causa C ‑389/10 P**

**KME Germany AG, gi a KM Europa Metal AG e altri**

**contro**

**Commissione europea**

«Impugnazione -- Concorrenza -- Intese -- Mercato dei tubi idrotermosanitari
in rame -- Ammende -- Dimensioni del mercato, durata dell'infrazione e
cooperazione che possono essere prese in considerazione -- Ricorso
giurisdizionale effettivo»

Massime della sentenza

1.         _Concorrenza -- Ammende -- Importo -- Determinazione -- Criteri -- Obbligo di prendere in considerazione l'impatto concreto sul mercato -- Misurabilita -- Portata_

_(Regolamento del Consiglio n.  17, art. 15, n. 2; comunicazione della
Commissione 98/C 9/03, punto 1 A, primo comma)_

2.         _Concorrenza -- Ammende -- Importo -- Determinazione -- Criteri -- Fatturato complessivo dell'impresa interessata -- Fatturato realizzato con le merci oggetto dell'infrazione -- Rispettiva presa in considerazione -- Limiti_

_(Regolamento del Consiglio n.  17, art. 15, n. 2)_

3.         _Concorrenza -- Ammende -- Importo -- Determinazione -- Criteri -- Gravita e durata dell'infrazione -- Maggiorazione dell'importo in funzione della durata dell'infrazione -- Non necessita di dimostrare un rapporto diretto fra tale durata e una violazione piu grave delle regole di concorrenza_

_(Art.  81, n. 1, CE; regolamento del Consiglio n. 17, art. 15, n. 2;
comunicazione della Commissione 98/C 9/03, punto 1 B)_

4.         _Concorrenza -- Ammende -- Importo -- Determinazione -- Criteri -- Circostanze attenuanti -- Comportamento divergente da quello convenuto in seno all'intesa -- Valutazione_

_(Regolamento del Consiglio n.  17, art. 15; comunicazione della Commissione
98/C 9/03, punto 3, secondo trattino)_

5.         _Concorrenza -- Ammende -- Importo -- Determinazione -- Criteri -- Situazione finanziaria dell'impresa interessata -- Presa in considerazione -- Non costituisce un obbligo_

_(Regolamento del Consiglio n.  17, art. 15)_

6.         _Concorrenza -- Ammende -- Importo -- Determinazione -- Valutazione economica complessa -- Margine di discrezionalita della Commissione -- Sindacato giurisdizionale -- Controllo di legittimita -- Portata_

_(Art.  263 TFUE; regolamento del Consiglio n. 17, art. 15, n. 2;
comunicazione della Commissione 98/C 9/03)_

7.         _Concorrenza -- Ammende -- Importo -- Determinazione -- Criteri -- Gravita e durata dell'infrazione_

_(Regolamento del Consiglio n.  17, art. 15, n. 2)_

8.         _Concorrenza -- Ammende -- Importo -- Determinazione -- Applicazione degli orientamenti per il calcolo delle ammende -- Motivazione della decisione -- Portata_

_(Regolamento del Consiglio n.  17, art. 15, n. 2; comunicazione della
Commissione 98/C 9/03)_

9.         _Concorrenza -- Ammende -- Importo -- Determinazione -- Potere discrezionale della Commissione -- Sindacato giurisdizionale -- Competenza del giudice dell'Unione estesa al merito -- Portata_

_(Art.  261 TFUE; regolamenti del Consiglio n. 17, art. 17 e n. 1/2003, art.
31)_

10.       _Diritto dell 'Unione -- Principi -- Diritto ad una tutela giurisdizionale effettiva -- Sindacato giurisdizionale sulle decisioni adottate dalla Commissione in materia di concorrenza -- Sindacato di legittimita e di merito, tanto in diritto quanto in fatto -- Violazione -- Insussistenza_

_(Art.  263 TFUE; Carta dei diritti fondamentali dell'Unione europea, art. 47;
regolamento del Consiglio n. 1/2003, art. 31)_

1.        Secondo il punto 1, parte A, degli orientamenti per il calcolo delle ammende inflitte in applicazione dell'articolo 15, paragrafo 2, del regolamento n. 17 e dell'articolo 65, paragrafo 5, del trattato CECA, nella valutazione del criterio della gravita dell'infrazione occorre prendere in considerazione l'impatto concreto di quest'ultima sul mercato solo quando esso sia misurabile. L'accertamento dell'impatto concreto di un'intesa sul mercato presuppone infatti il confronto fra la situazione del mercato creata dall'intesa e quella che sarebbe stata creata dal libero gioco della concorrenza. Data la molteplicita delle variabili che potrebbero produrre un impatto su mercato, un confronto del genere implica necessariamente la formulazione di ipotesi. 

(v. punti 38-39)

2.        Sebbene, ai fini della determinazione dell'ammenda per infrazione alle regole di concorrenza, si possa tener conto tanto del fatturato complessivo dell'impresa, che costituisce un'indicazione delle dimensioni e della potenza economica dell'impresa stessa, quanto della frazione di tale fatturato riferibile alle merci oggetto dell'infrazione, che e atta a fornire un'indicazione dell'entita di quest'ultima, il fatturato complessivo di un'impresa costituisce tuttavia una mera indicazione, approssimativa ed imperfetta, delle dimensioni di quest'ultima. Peraltro, non si deve attribuire ad alcuno di questi due dati un peso eccessivo rispetto agli altri criteri di valutazione della gravita dell'infrazione. 

(v. punti 59-60)

3.        Qualora, conformemente al punto 1, parte B, degli orientamenti per il calcolo delle ammende inflitte in applicazione dell'articolo 15, paragrafo 2, del regolamento n. 17 e dell'articolo 65, paragrafo 5, del trattato CECA, l'importo deciso in base alla gravita dell'infrazione sia maggiorato per tenere conto della sua durata, non e necessario dimostrare concretamente un rapporto diretto fra tale durata e un danno maggiore arrecato agli obiettivi comunitari perseguiti dalle regole di concorrenza. Infatti, ai fini dell'applicazione dell'art. 81, n. 1, CE, e superfluo prendere in considerazione gli effetti concreti di un accordo, ove risulti che esso mira a restringere, impedire o falsare il gioco della concorrenza. Cio si verifica in particolare per quanto riguarda gli accordi che comportano restrizioni manifeste della concorrenza quali la fissazione dei prezzi e la ripartizione del mercato. 

(v. punti 74-75)

4.        Affinche sia loro riconosciuta la circostanza attenuante di cui al punto 3, secondo trattino, degli orientamenti per il calcolo delle ammende inflitte in applicazione dell'articolo 15, paragrafo 2, del regolamento n. 17 e dell'articolo 65, paragrafo 5, del trattato CECA, i contravventori devono dimostrare di aver adottato un comportamento concorrenziale o, perlomeno, di aver chiaramente e significativamente infranto gli obblighi di attuazione dell'intesa, si da perturbarne lo stesso funzionamento, e di non aver dato l'impressione di aderire all'accordo istigando altre imprese ad attuare l'intesa di cui trattasi. 

Infatti, un'impresa che, malgrado la concertazione con le proprie concorrenti,
persegua una politica piu o meno indipendente sul mercato puo semplicemente
tentare di utilizzare l'intesa a proprio vantaggio. Se le fossero riconosciute
circostanze attenuanti, sarebbe troppo semplice per le imprese minimizzare il
rischio di dover pagare un'ammenda ingente se esse potessero approfittare di
un'intesa illecita e beneficiare in seguito di una riduzione dell'ammenda per
il fatto di aver svolto solo un ruolo limitato nell'attuazione
dell'infrazione, mentre il loro atteggiamento ha istigato altre imprese a
comportarsi in maniera piu dannosa per la concorrenza.

Un'impresa che cessi di partecipare ad un'intesa non si trova quindi nella
stessa situazione di un'impresa che aderisce all'intesa, ma non le da
attuazione o cessa di farlo. In quest'ultimo caso, infatti, l'impresa continua
a nuocere alla concorrenza a causa della sua partecipazione alle eventuali
discussioni e della circostanza che la sua partecipazione all'intesa e idonea
ad istigare altre imprese a tenere un comportamento dannoso per la
concorrenza.

Peraltro, di norma, i cartelli nascono nel momento in cui un settore economico
soffre delle difficolta e, in linea di principio, tali difficolta non possono
costituire una circostanza attenuante.

(v. punti 93-95, 97)

5.        Quando determina l'importo dell'ammenda, la Commissione non e obbligata a tener conto della situazione deficitaria dell'impresa, dal momento che il riconoscimento di un obbligo del genere si risolverebbe nel procurare un ingiustificato vantaggio in termini di concorrenza alle imprese meno adattate alle condizioni del mercato. La Commissione non e tenuta, tanto meno, a prendere in considerazione la presunta incapacita di pagare dovuta ad una sanzione finanziaria inflitta a causa di un'altra infrazione al diritto della concorrenza, dato che l'impresa e la prima responsabile di siffatta situazione, che essa ha provocato con un comportamento illecito. 

Peraltro, la difficolta di comparare il livello delle ammende inflitte a
imprese che abbiano partecipato ad accordi diversi, su mercati distinti, in
epoche talvolta distanti tra loro, puo risultare dalle condizioni necessarie
per l'attuazione di un'efficace politica della concorrenza. Dunque, il fatto
che in casi precedenti la Commissione abbia tenuto conto delle difficolta
finanziarie di un'impresa non implica che essa debba effettuare la medesima
valutazione in un caso successivo.

(v. punti 103-105)

6.        Sebbene negli ambiti che richiedono valutazioni economiche complesse, quali la determinazione dell'importo delle ammende inflitte per infrazione alle regole di concorrenza, la Commissione disponga di un potere discrezionale in materia economica, cio non implica che il giudice dell'Unione debba astenersi dal controllare l'interpretazione, da parte della Commissione, di dati di natura economica. Infatti, nell'ambito del controllo di legittimita, il giudice dell'Unione e tenuto in particolare a verificare non solo l'esattezza materiale degli elementi di prova addotti, la loro attendibilita e la loro coerenza, ma altresi ad accertare se tali elementi costituiscano l'insieme dei dati rilevanti che devono essere presi in considerazione per valutare una situazione complessa e se siano di natura tale da corroborare le conclusioni che ne sono state tratte. 

Il giudice dell'Unione ha il compito di effettuare il controllo di legittimita
ad esso incombente sulla base degli elementi prodotti dalla parte ricorrente a
sostegno dei motivi dedotti. In occasione di tale controllo, il giudice non
puo basarsi sul potere discrezionale di cui dispone la Commissione ne per
quanto riguarda la scelta degli elementi presi in considerazione in sede di
applicazione dei criteri relativi alla fissazione dell'ammenda, indicati negli
orientamenti per il calcolo delle ammende inflitte in applicazione
dell'articolo 15, paragrafo 2, del regolamento n. 17 e dell'articolo 65,
paragrafo 5, del trattato CECA, ne per quanto riguarda la valutazione di tali
elementi, al fine di rinunciare a un controllo approfondito tanto in fatto
quanto in diritto.

(v. punti 121, 129)

7.        Per determinare l'importo delle ammende per infrazione alle regole di concorrenza si deve tenere conto della durata delle infrazioni e di tutti gli elementi idonei a rientrare nella valutazione della loro gravita, quali il comportamento di ciascuna delle imprese, il ruolo svolto da ciascuna di esse nell'instaurazione delle pratiche concordate, il profitto che esse hanno potuto trarre da tali pratiche, le loro dimensioni e il valore delle merci interessate nonche il rischio che infrazioni di tale tipo rappresentano per la Comunita europea. Devono essere presi in considerazione elementi obiettivi come il contenuto e la durata dei comportamenti anticoncorrenziali, il loro numero e la loro intensita, l'estensione del mercato interessato e il deterioramento subito dall'ordine pubblico economico. L'analisi deve considerare altresi l'importanza relativa e la quota di mercato delle imprese responsabili, nonche un'eventuale recidiva. 

(v. punti 123-124)

8.        Per considerazioni attinenti alla trasparenza, la Commissione ha adottato gli orientamenti per il calcolo delle ammende inflitte in applicazione dell'articolo 15, paragrafo 2, del regolamento n. 17 e dell'articolo 65, paragrafo 5, del trattato CECA, in cui indica a quale titolo prendera in considerazione l'una o l'altra circostanza dell'infrazione e le conseguenze che potranno esserne tratte riguardo all'importo dell'ammenda. Tali orientamenti, che enunciano una regola di condotta indicativa della prassi da seguire da cui l'amministrazione non puo discostarsi, in un'ipotesi specifica, senza fornire giustificazioni compatibili con il principio della parita di trattamento, si limitano a descrivere il metodo di valutazione dell'infrazione adottato dalla Commissione e i criteri che quest'ultima si obbliga a seguire nel determinare l'importo dell'ammenda. Spetta pertanto alla Commissione, quando motiva la propria decisione, spiegare, in particolare, la ponderazione e la valutazione che essa ha effettuato degli elementi considerati. 

(v. punti 126-128)

9.        Per quanto riguarda la determinazione dell'importo delle ammende inflitte per infrazione alle regole di concorrenza, la competenza estesa al merito che era riconosciuta al giudice dell'Unione dall'art. 17 del regolamento n. 17 e attualmente riconosciuta dall'art. 31 del regolamento n. 1/2003, conformemente all'art. 261 TFUE. Tale competenza autorizza il giudice, al di la del mero controllo di legittimita della sanzione, a sostituire la sua valutazione a quella della Commissione e, di conseguenza, a sopprimere, ridurre o aumentare l'ammenda o la penalita inflitta. 

Tuttavia, l'esercizio della competenza estesa al merito non equivale a un
controllo d'ufficio e il procedimento dinanzi ai giudici dell'Unione e di tipo
contraddittorio. Ad eccezione dei motivi di ordine pubblico, che devono essere
sollevati d'ufficio dal giudice, come il difetto di motivazione della
decisione impugnata, spetta alla parte ricorrente sollevare motivi contro tale
decisione e addurre elementi probatori per corroborare tali motivi. Tale
condizione procedurale non contraddice la regola secondo cui, per infrazioni
alle regole di concorrenza, spetta alla Commissione fornire la prova delle
infrazioni che essa riscontra e produrre gli elementi di prova idonei a
dimostrare adeguatamente l'esistenza dei fatti che integrano l'infrazione. Cio
che si richiede a un ricorrente nell'ambito di un ricorso giurisdizionale,
infatti, e di identificare gli elementi contestati della decisione impugnata,
di formulare censure a tale riguardo e di addurre prove, che possono essere
costituite da seri indizi, volte a dimostrare che le proprie censure sono
fondate.

(v. punti 130-132)

10.      Il controllo previsto dai Trattati sulle decisioni adottate dalla Commissione in materia di concorrenza implica che il giudice dell'Unione eserciti un controllo tanto in diritto quanto in fatto e che esso disponga del potere di valutare le prove, di annullare la decisione impugnata e di modificare l'ammontare delle ammende. Non risulta quindi che il controllo di legittimita di cui all'art. 263 TFUE, completato dalla competenza estesa al merito per quanto riguarda l'importo dell'ammenda, prevista all'art. 31 del regolamento n. 1/2003, sia contrario ai dettami del principio della tutela giurisdizionale effettiva che figura all'art. 47 della Carta dei diritti fondamentali dell'Unione europea. 

(v. punto 133)

  
  
  
  
  
  

SENTENZA DELLA CORTE (Seconda Sezione)

8 dicembre 2011 (*)

«Impugnazione - Concorrenza - Intese - Mercato dei tubi idrotermosanitari in
rame - Ammende - Dimensioni del mercato, durata dell'infrazione e cooperazione
che possono essere prese in considerazione - Ricorso giurisdizionale
effettivo»

Nel procedimento C‑389/10 P,

avente ad oggetto l'impugnazione, ai sensi dell'art. 56 dello Statuto della
Corte di giustizia dell'Unione europea, proposta il 28 luglio 2010,

**KME Germany AG** , gia KM Europa Metal AG, con sede in Osnabruck (Germania);

**KME France SAS** , gia Trefimetaux SA, con sede in Courbevoie (Francia);

**KME Italy SpA** , gia Europa Metalli SpA, con sede in Firenze,

rappresentate dagli avv.ti M. Siragusa, avvocato, A. Winckler, avocat, G.C.
Rizza, avvocato, T. Graf, advokat, e M. Piergiovanni, avvocato,

ricorrenti,

procedimento in cui l'altra parte e:

**Commissione europea** , rappresentata dai sigg. E. Gippini Fournier e S.
Noe, in qualita di agenti, assistiti dal sig. C. Thomas, solicitor, con
domicilio eletto in Lussemburgo,

convenuta in primo grado,

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. U.
Lohmus, A. Rosas (relatore), A. Ó Caoimh e A. Arabadjiev, giudici,

avvocato generale: sig.ra E. Sharpston

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 12 maggio
2011,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con la loro impugnazione, la KME Germany AG, gia KM Europa Metal AG
(in prosieguo: la «KME Germany»), la KME France SAS, gia Trefimetaux SA (in
prosieguo: la «KME France»), e la KME Italy SpA, gia Europa Metalli SpA (in
prosieguo: la «KME Italy») (in prosieguo, indicate collettivamente: il «gruppo
KME»), chiedono l'annullamento della sentenza del Tribunale di primo grado
dell'Unione europea 19 maggio 2010, causa T‑25/05, KME Germany e
a./Commissione (in prosieguo: la «sentenza impugnata»), con la quale
quest'ultimo ha respinto la loro domanda di riduzione dell'importo delle
ammende inflitte loro ai sensi dell'art. 2, lett. g)‑i), della decisione della
Commissione 3 settembre 2004, C(2004) 2826, relativa ad un procedimento a
norma dell'art. [81 CE] e dell'art. 53 dell'accordo SEE (Caso COMP/E‑1/38.069
- Tubi idrotermosanitari in rame) (in prosieguo: la «decisione controversa»).

  **Contesto normativo**

2        L'art. 15, n. 2, del regolamento del Consiglio 6 febbraio 1962, n.
17, primo regolamento d'applicazione degli articoli [81 CE] e [82 CE] (GU
1962, 13, pag. 204) disponeva quanto segue:

«La Commissione puo, mediante decisione, infliggere alle imprese ed alle
associazioni di imprese ammende che variano da un minimo di mille unita di
conto ad un massimo di un milione, con facolta di aumentare quest'ultimo
importo fino al 10 per cento del volume d'affari realizzato durante
l'esercizio sociale precedente da ciascuna delle imprese che hanno partecipato
all'infrazione, quando intenzionalmente o per negligenza:

a)      commettano un'infrazione alle disposizioni dell'articolo [81],
paragrafo 1, [CE] o dell'articolo [82 CE],

b)      non osservino un onere imposto in virtu dell'articolo 8, paragrafo 1.

Per determinare l'ammontare dell'ammenda, occorre tener conto oltre che della
gravita dell'infrazione, anche della sua durata».

3        Il regolamento n. 17 e stato abrogato e sostituito dal regolamento
(CE) del Consiglio 16 dicembre 2002, n. 1/2003, concernente l'applicazione
delle regole di concorrenza di cui agli articoli 81 e 82 del trattato (GU
2003, L 1, pag. 1), applicabile dal 1° maggio 2004.

4        L'art. 23, nn. 2 e 3, del regolamento n. 1/2003 e redatto nei
seguenti termini:

«2.      La Commissione puo, mediante decisione, infliggere ammende alle
imprese ed alle associazioni di imprese quando, intenzionalmente o per
negligenza:

a)      commettono un'infrazione alle disposizioni dell'articolo 81 o
dell'articolo 82 del trattato (...)

(...)

Per ciascuna impresa o associazione di imprese partecipanti all'infrazione,
l'ammenda non deve superare il 10% del fatturato totale realizzato durante
l'esercizio sociale precedente.

(...)

3.      Per determinare l'ammontare dell'ammenda occorre tener conto, oltre che della gravita dell'infrazione, anche della sua durata».

5        L'art. 31 di tale regolamento dispone quanto segue:

«La Corte di giustizia ha competenza giurisdizionale anche di merito per
decidere sui ricorsi presentati avverso le decisioni con le quali la
Commissione irroga un'ammenda o una penalita di mora. Essa puo estinguere,
ridurre o aumentare l'ammenda o la penalita di mora irrogata».

6        Il preambolo della comunicazione della Commissione «Orientamenti per
il calcolo delle ammende inflitte in applicazione dell'articolo 15, paragrafo
2, del regolamento n. 17 e dell'articolo 65, paragrafo 5, del trattato CECA»
(GU 1998, C 9, pag. 3; in prosieguo: gli «orientamenti»), applicabile
all'epoca dell'adozione della decisione controversa, recitava:

«I principi indicati negli orientamenti (...) dovrebbero consentire di
assicurare la trasparenza ed il carattere obiettivo delle decisioni della
Commissione, di fronte sia alle imprese che alla Corte di giustizia, ponendo
l'accento, nel contempo, sul margine discrezionale lasciato dal legislatore
alla Commissione nella fissazione delle ammende, entro il limite del 10% del
volume d'affari globale delle imprese. La Commissione intende tuttavia
inquadrare tale margine in una linea politica coerente e non discriminatoria,
che sia funzionale agli obiettivi perseguiti con la repressione delle
infrazioni alle regole della concorrenza.

La nuova metodologia applicabile per la determinazione dell'ammontare
dell'ammenda si basera [d'ora in poi] sullo schema seguente, che consiste
nella fissazione di un importo di base, al quale si applicano maggiorazioni in
caso di circostanze aggravanti e riduzioni in caso di circostanze attenuanti».

7        Ai sensi del punto 1 degli orientamenti, «[tale] importo di base e
determinato in funzione della gravita e della durata dell'infrazione, che sono
i soli criteri indicati all'articolo 15, paragrafo 2, del regolamento n. 17».

8        Per quanto riguarda il criterio della gravita, il punto 1, A, degli
orientamenti dispone che, per valutare la gravita dell'infrazione, occorre
prenderne in considerazione la natura, l'impatto concreto sul mercato, quando
sia misurabile, e l'estensione del mercato geografico rilevante. Le infrazioni
sono classificate in tre categorie: infrazioni poco gravi, infrazioni gravi e
infrazioni molto gravi.

9        Secondo gli orientamenti, costituiscono infrazioni molto gravi in
particolare le restrizioni orizzontali del tipo «cartelli di prezzi» e
ripartizione dei mercati. L'importo di base dell'ammenda applicabile e «oltre
i 20 milioni di [euro]». Gli orientamenti evidenziano la necessita di
differenziare tale importo di base onde tenere conto della natura
dell'infrazione commessa, dell'effettiva capacita economica dell'autore
dell'infrazione di arrecare un danno consistente agli altri operatori, in
particolare ai consumatori, dell'effetto dissuasivo dell'ammenda nonche delle
conoscenze e delle infrastrutture giuridico‑economiche delle imprese che
consentono loro di essere maggiormente consapevoli del carattere di infrazione
del loro comportamento. Si precisa altresi che in caso di infrazioni che
coinvolgono piu imprese, potra essere opportuno tenere conto del peso
specifico, e dunque dell'impatto reale sulla concorrenza, del comportamento
configurante infrazione di ciascuna impresa, in particolare qualora esista una
disparita considerevole nella dimensione delle imprese che commettono il
medesimo tipo di infrazione.

10      Per quanto riguarda la durata delle infrazioni, gli orientamenti
distinguono tra infrazioni di breve durata, in generale per periodi inferiori
a un anno, infrazioni di media durata, in generale per periodi da uno a cinque
anni, e infrazioni di lunga durata, in generale per periodi superiori a cinque
anni. Per quest'ultimo tipo di infrazioni e prevista una maggiorazione
dell'ammenda che per ciascun anno puo essere pari al 10% dell'ammenda
applicabile in funzione della gravita dell'infrazione. Gli orientamenti
prevedono altresi una maggiorazione delle ammende piu consistente per le
infrazioni di lunga durata, nell'intento di sanzionare realmente le
restrizioni che hanno arrecato un pregiudizio durevole ai consumatori e di
aumentare l'interesse dell'impresa a denunciare l'infrazione o a cooperare con
la Commissione.

11      A norma del punto 2 degli orientamenti, l'importo di base dell'ammenda
puo essere maggiorato in presenza di circostanze aggravanti quali, in
particolare, la recidiva della medesima impresa o delle medesime imprese per
un'infrazione del medesimo tipo. Secondo il punto 3 di detti orientamenti,
tale importo di base puo essere ridotto in caso di circostanze attenuanti
particolari, quali il ruolo esclusivamente passivo o emulativo di un'impresa
nella realizzazione dell'infrazione, la mancata applicazione di fatto degli
accordi o la collaborazione effettiva dell'impresa alla procedura, al di la
del campo di applicazione della comunicazione della Commissione sulla non
imposizione o sulla riduzione delle ammende nei casi di intesa tra imprese (GU
1996, C 207, pag. 4; in prosieguo: la «comunicazione sulla cooperazione»).

12      Dal 1° settembre 2006 gli orientamenti sono stati sostituiti dagli
orientamenti per il calcolo delle ammende inflitte in applicazione
dell'articolo 23, paragrafo 2, lettera a), del regolamento n. 1/2003 (GU 2006,
C 210, pag. 2).

13      La comunicazione sulla cooperazione definisce le condizioni alle quali
le imprese che cooperano con la Commissione nel corso delle sue indagini
relative ad un'intesa potranno evitare l'imposizione di ammende che altrimenti
sarebbero loro inflitte, o beneficiare di riduzioni del loro ammontare.
Secondo il titolo B di tale comunicazione, in particolare l'impresa che
denunci l'intesa alla Commissione prima che quest'ultima abbia proceduto ad un
accertamento e senza che essa gia disponga di informazioni sufficienti per
dimostrare l'esistenza dell'intesa denunciata o che sia la prima a fornire
elementi determinanti ai fini della prova dell'esistenza dell'intesa beneficia
di una riduzione pari almeno al 75% dell'ammontare dell'ammenda o della totale
non imposizione della medesima. Secondo il titolo D di detta comunicazione,
un'impresa puo beneficiare di una riduzione dal 10% al 50% dell'ammontare
dell'ammenda se, prima dell'invio della comunicazione degli addebiti, fornisce
alla Commissione informazioni, documenti o altri elementi probatori che
contribuiscano a confermare la sussistenza dell'infrazione.

14      La comunicazione sulla cooperazione e stata sostituita, a partire dal
14 febbraio 2002, dalla comunicazione della Commissione relativa all'immunita
dalle ammende e alla riduzione dell'importo delle ammende nei casi di cartelli
tra imprese (GU 2002, C 45, pag. 3). Nella causa in esame la Commissione ha
tuttavia applicato la comunicazione sulla cooperazione, dato che e questa la
comunicazione che le imprese hanno preso in considerazione quando hanno
collaborato con la Commissione.

  **Fatti**

15      Le ricorrenti, insieme ad altre imprese produttrici di semilavorati in
rame e leghe di rame, hanno partecipato ad un'intesa volta a fissare i prezzi
e a ripartirsi i mercati, nonche a scambiarsi informazioni riservate sul
mercato dei tubi idrotermosanitari in rame.

16      In seguito ad accertamenti e indagini, il 3 settembre 2004 la
Commissione ha adottato la decisione controversa, di cui un sunto e stato
pubblicato nella _Gazzetta ufficiale dell 'Unione europea_ del 13 luglio 2006
(GU L 192, pag. 21).

17      Quanto alla valutazione della gravita dell'infrazione di cui trattasi,
la Commissione ha tenuto conto della natura propria dell'infrazione, del suo
impatto concreto sul mercato, dell'estensione del mercato geografico di cui
trattasi e della dimensione del mercato stesso. L'istituzione ha fatto valere
che le pratiche di ripartizione dei mercati e di fissazione dei prezzi, come
quelle considerate nel caso di specie, costituivano, per la loro stessa
natura, un'infrazione molto grave e ha ritenuto che il mercato geografico
interessato dal cartello corrispondesse a quello del territorio dello Spazio
economico europeo (SEE). La Commissione ha parimenti tenuto conto del fatto
che il mercato dei tubi idrotermosanitari in rame costituiva un settore
industriale molto rilevante. Per quanto riguarda l'impatto concreto sul
mercato, la Commissione ha rilevato che sussistevano prove sufficienti per
dimostrare che il cartello aveva globalmente prodotto determinati effetti sul
mercato interessato. La Commissione ne ha tratto la conclusione che le imprese
interessate avessero commesso un'infrazione molto grave.

18      La Commissione ha individuato nella decisione controversa quattro
gruppi che riteneva rappresentativi dell'importanza relativa delle imprese
nell'infrazione di cui trattasi. Il gruppo KME e stato considerato come il
principale attore sul mercato interessato ed e stato classificato nella prima
categoria.

19      Le quote di mercato sono state determinate in funzione del fatturato,
realizzato da ogni contravventore, proveniente dalle vendite di tubi
idrotermosanitari in rame sul mercato complessivo dei tubi idrotermosanitari
in rame privi di rivestimento e dei tubi idrotermosanitari in rame con
rivestimento in plastica. La Commissione ha conseguentemente fissato l'importo
di partenza delle ammende in EUR 70 milioni per il gruppo KME.

20      In considerazione del fatto che, sino al giugno 1995, la KME France e
la KME Italy costituivano congiuntamente un'impresa distinta dalla KME
Germany, l'importo di partenza delle ammende fissato in EUR 70 milioni in
tutto per il gruppo KME e stato ripartito come segue: EUR 35 milioni per il
gruppo KME, EUR 17,5 milioni per la KME Germany; EUR 17,5 milioni per la KME
Italy e la KME France in solido.

21      Dalla decisione impugnata risulta che la Commissione ha maggiorato gli
importi di partenza delle ammende del 10% per anno compiuto di infrazione e
del 5% per ogni periodo supplementare pari o superiore a sei mesi, ma
inferiore a un anno. Cosi, si e concluso nel senso che:

-        al gruppo KME, dal momento che ha partecipato al cartello per cinque anni e sette mesi, doveva essere applicata una maggiorazione del 55% dell'importo di partenza dell'ammenda di EUR 35 milioni; 

-        al gruppo KME Germany, dal momento che ha partecipato al cartello per sette anni e due mesi, doveva essere applicata una maggiorazione del 70% dell'importo di partenza dell'ammenda di EUR 17,5 milioni; e 

-        alla KME France e alla KME Italy, dal momento che hanno partecipato al cartello per cinque anni e dieci mesi, doveva essere applicata una maggiorazione del 55% dell'importo di partenza dell'ammenda di EUR 17,5 milioni. 

22      Pertanto, come emerge dal punto 719 delle decisione controversa, dopo
il computo della maggiorazione in base alla durata dell'infrazione, gli
importi di base delle ammende inflitte alle ricorrenti sono stati determinati
come segue:

-        per il gruppo KME: EUR 54,25 milioni;

-        per la KME Germany: EUR 29,75 milioni; e

-        per la KME France e la KME Italy (in solido): EUR 27,13 milioni.

23      Quali circostanze attenuanti, la Commissione, come risulta dai punti
758 e 759 della decisione controversa, ha tenuto conto del fatto che il gruppo
KME e il gruppo costituito dalla Outokumpu Oyi e dalla Outokumpu Copper
Products Oy (in prosieguo, collettivamente, il «gruppo Outokumpu»), nel
contesto delle loro rispettive cooperazioni, le avevano fornito talune
informazioni non riconducibili alla comunicazione sulla cooperazione.
Pertanto, la Commissione ha ridotto l'importo di base dell'ammenda inflitta al
gruppo Outokumpu di EUR 40,17 milioni, il che corrisponderebbe all'ammenda che
sarebbe stata inflitta a detto gruppo per il periodo di durata dell'infrazione
da settembre 1989 a luglio 1997, il cui accertamento era stato reso possibile
dalle informazioni che il gruppo medesimo aveva fornito alla Commissione.
Quanto al gruppo KME, come emerge dai punti 760 e 761 della decisione
controversa, l'importo di base dell'ammenda che le e stata inflitta e stato
ridotto di EUR 7,93 milioni in ragione della sua cooperazione, che aveva
consentito alla Commissione di accertare che l'infrazione di cui trattasi
comprendeva i tubi idrotermosanitari in rame con rivestimento in plastica.

24      Conformemente agli artt. 15, n. 2, del regolamento n. 17 e 23, n. 2,
del regolamento n. 1/2003, la Commissione ha fissato gli importi delle ammende
da infliggere alle imprese destinatarie della decisione impugnata come segue:

-        per il gruppo KME: EUR 32,75 milioni;

-        per la KME Germany: EUR 17,96 milioni;

-        per la KME France e la KME Italy (in solido): EUR 16,37 milioni.

  **Procedimento dinanzi al Tribunale e sentenza impugnata**

25      Le ricorrenti hanno sollevato sette motivi, tutti vertenti sulla
fissazione dell'importo dell'ammenda loro inflitta. Tali motivi riguardavano,
rispettivamente, l'inadeguata presa in considerazione dell'impatto concreto
del cartello sul mercato ai fini del calcolo dell'importo di partenza
dell'ammenda, l'errata valutazione della dimensione del settore su cui ha
inciso il cartello, l'errata valutazione dell'importanza del gruppo KME sul
mercato dei tubi idrotermosanitari in rame, l'errato aumento dell'importo di
partenza dell'ammenda in funzione della durata del cartello, l'omessa
considerazione di talune circostanze attenuanti, l'errata applicazione della
comunicazione sulla cooperazione e l'omessa considerazione della precaria
situazione finanziaria del gruppo KME.

26      Il Tribunale ha respinto tutti i motivi sollevati ed il ricorso nella
sua interezza.

27      Esso ha altresi rigettato la domanda riconvenzionale della Commissione
diretta all'aumento dell'importo delle ammende.

  **Conclusioni delle parti e procedimento dinanzi alla Corte**

28      Il gruppo KME chiede che la Corte voglia:

-        annullare la sentenza impugnata; 

-        nei limiti del possibile e fondandosi sui fatti prodotti dinanzi alla Corte, annullare parzialmente la decisione controversa e ridurre l'importo dell'ammenda inflittagli; 

-        condannare la Commissione alle spese del presente procedimento nonche a quelle sostenute dinanzi al Tribunale, o 

-        in subordine, annullare la sentenza impugnata e rinviare la causa dinanzi al Tribunale.

29      La Commissione chiede che la Corte voglia:

-        respingere l'impugnazione, e

-        condannare il gruppo KME alle spese.

30      La Corte, in riunione generale, ha deciso che la causa in esame fosse
trattata senza conclusioni e che la trattazione orale avvenisse lo stesso
giorno della causa Chalkor/Commissione (C‑386/10 P), vertente sulla medesima
intesa. Tuttavia, dato che le ricorrenti hanno sollevato vari motivi simili a
quelli fatti valere nel contesto della causa KME Germany e a./Commissione
(C‑272/09 P), la cui trattazione orale e avvenuta anteriormente, e che le
vedeva opposte, anche in quel frangente, alla Commissione, in una causa
relativa ad una precedente decisione che puniva un'intesa parallela nel
mercato dei tubi industriali in rame, le parti sono state invitate a prendere
in considerazione, in occasione dell'udienza dibattimentale, le conclusioni
presentate il 10 febbraio 2011 dall'avvocato generale Sharpston in tale causa.

  **Sull 'impugnazione**

31      Il gruppo KME deduce sei motivi relativi, rispettivamente, a diversi
errori di diritto riguardanti l'impatto dell'infrazione sul mercato nonche la
presa in considerazione del fatturato e della durata dell'infrazione, alla
violazione degli orientamenti nonche dei principi di equita e di parita di
trattamento in assenza di considerazione di talune circostanze attenuanti,
alla violazione degli orientamenti e ad un errore di motivazione e, infine,
alla violazione del diritto ad un ricorso giurisdizionale effettivo.

  _Sul primo motivo, vertente su diversi errori di diritto riguardanti l
'impatto dell'infrazione sul mercato _

 Argomenti delle parti

32      Le ricorrenti spiegano che il loro primo motivo riguarda i punti 81‑92
della sentenza impugnata. Tali punti sono preceduti da un sunto degli
argomenti delle parti e da una presa di posizione del Tribunale in merito alla
ricevibilita di taluni argomenti e di due nuove relazioni economiche prodotte
dalle ricorrenti per dimostrare l'assenza di impatto reale dell'infrazione sul
mercato. Il Tribunale, al punto 77 della sentenza impugnata, conclude che
detti argomenti e relazioni sono ricevibili.

33      I punti 81‑92 della sentenza impugnata sono redatti nei seguenti
termini:

«81      Per quanto riguarda poi la valutazione della gravita dell'infrazione,
va altresi rilevato che anche se la Commissione non avesse provato che il
cartello aveva prodotto un impatto concreto sul mercato, cio non avrebbe
influito sulla qualificazione dell'infrazione come "molto grave" e dunque
sull'importo dell'ammenda.

82      A tal riguardo, va constatato che dal sistema sanzionatorio delle
violazioni alle norme sulla concorrenza, quale delineato dai regolamenti nn.
17 e 1/2003 ed interpretato dalla giurisprudenza, emerge che le intese, come i
cartelli, meritano, a causa della loro natura, le ammende piu severe. Il loro
eventuale impatto concreto sul mercato, segnatamente la questione della misura
in cui la restrizione della concorrenza abbia determinato un prezzo di mercato
superiore a quello che sarebbe stato praticato nell'ipotesi di assenza di
cartello, non costituisce un criterio decisivo per la determinazione del
livello delle ammende (v., in tal senso, sentenze della Corte 7 giugno 1983,
cause riunite 100/80‑103/80, Musique Diffusion française e a./Commissione,
Racc. pag. 1825, punti 120 e 129; 16 novembre 2000, causa C‑286/98 P, Stora
Kopparbergs Bergslags/Commissione, Racc. pag. I‑9925, punti 68‑77; v.,
parimenti, conclusioni dell'avvocato generale Mischo nella sentenza della
Corte 16 novembre 2000, causa C‑283/98 P, Mo och Domsjo/Commissione, Racc.
pag. I‑9855, in particolare pag. I‑9858, paragrafi 95‑101).

83      Si deve aggiungere che, a norma degli orientamenti, gli accordi o le
pratiche concordate che, come nel caso di specie, sono diretti in particolare
a determinare i prezzi e a ripartire la clientela, possono, solo per la loro
stessa natura, essere qualificati come "molto gravi" senza che occorra
circostanziare tali comportamenti in funzione di un'incidenza o di
un'estensione geografica particolari. Tale conclusione e corroborata dal fatto
che, se nella descrizione delle infrazioni "gravi" sono espressamente
menzionati l'impatto sul mercato e gli effetti su zone estese del mercato
comune, in quella delle infrazioni "molto gravi", per contro, non si menziona
alcuna condizione relativa all'impatto concreto sul mercato o alla produzione
di effetti su una determinata zona geografica (sentenza del Tribunale 25
ottobre 2005, causa T‑38/02, Groupe Danone/Commissione, Racc. pag. II‑4407,
punto 150).

84      Ad abundantiam, il Tribunale ritiene che la Commissione abbia
dimostrato sufficientemente l'impatto concreto del cartello sul mercato
rilevante.

85      In tale contesto, va sottolineato che e stata respinta dalla
giurisprudenza la premessa delle ricorrenti secondo cui la Commissione,
nell'ipotesi in cui facesse valere l'impatto concreto del cartello per fissare
l'importo dell'ammenda, sarebbe tenuta a dimostrare in modo scientifico
l'esistenza di un effetto economico tangibile sul mercato nonche un nesso di
causa ed effetto tra l'impatto e l'infrazione.

86      Infatti, il Tribunale ha statuito piu volte che l'impatto concreto di
un'intesa sul mercato deve essere considerato come sufficientemente dimostrato
se la Commissione e in condizione di fornire indizi concreti e credibili che
indichino, con una probabilita ragionevole, che l'intesa ha avuto un impatto
sul mercato (sentenze del Tribunale [18 luglio 2005,] causa T‑241/01,
Scandinavian Airlines System/Commissione, [Racc. pag. II‑2917], punto 122; 27
settembre 2006, causa T‑59/02, Archer Daniels Midland/Commissione, Racc. pag.
II‑3627, punti 159‑161; causa T‑43/02, Jungbunzlauer/Commissione, Racc. pag.
II‑3435, punti 153‑155; causa T‑329/01, Archer Daniels Midland/Commissione,
Racc. pag. II‑3255, punti 176‑178, e causa T‑322/01, Roquette
Freres/Commissione, Racc. pag. II‑3137, punti 73‑75).

87      Al riguardo, va ricordato che i fatti materiali sui quali la
Commissione si e principalmente fondata per concludere per l'esistenza di un
impatto concreto sono l'attuazione di un sistema di scambio di dati
riguardanti i volumi delle vendite e i livelli di prezzo, l'esistenza di
documenti, redatti nel contesto di riunioni del cartello, che menzionano
aumenti dei prezzi durante certi periodi del cartello e indicano che il
cartello aveva permesso alle imprese coinvolte di raggiungere i loro obiettivi
in materia di prezzi, la cospicua quota di mercato detenuta dall'insieme dei
partecipanti all'infrazione in oggetto, e il fatto che le rispettive quote di
mercato di detti partecipanti erano rimaste relativamente stabili per tutta la
durata dell'infrazione in oggetto (…).

88      Le ricorrenti affermano che l'attuazione del cartello e stata limitata
e che gli altri elementi sollevati dalla Commissione non sono idonei a
dimostrare che l'infrazione di cui trattasi abbia avuto un impatto concreto
sul mercato.

89      Orbene, dalla giurisprudenza emerge che la Commissione puo
legittimamente desumere, sulla base degli indizi citati supra, al punto 87,
che l'infrazione in oggetto ha avuto un impatto concreto sul mercato (v., in
questo senso, citate sentenze Jungbunzlauer/Commissione, punto 159; Roquette
Freres/Commissione, punto 78; causa T‑59/02, Archer Daniels
Midland/Commissione, punto 165; causa T‑329/01, Archer Daniels
Midland/Commissione, punto 181, e 14 dicembre 2006, cause riunite da T‑259/02
a T‑264/02 e T‑271/02, Raiffeisen Zentralbank Österreich e a./Commissione,
Racc. pag. II‑5169, punti 285‑287).

90      Peraltro, non si puo rimproverare alla Commissione di aver concluso,
nella decisione [controversa], che la relazione iniziale non permetteva di
confutare le sue conclusioni riguardanti gli effetti reali del cartello sul
mercato. Infatti, la relazione iniziale tratta unicamente dei dati in cifre
relativi alle ricorrenti. Orbene, per costante giurisprudenza, il
comportamento effettivo che un'impresa asserisce di aver adottato e privo di
rilevanza ai fini della valutazione dell'impatto di un'intesa sul mercato,
poiche devono essere presi in considerazione soltanto gli effetti risultanti
dall'infrazione nel suo insieme (sentenza della Corte 8 luglio 1999, causa
C‑49/92 P, Commissione/Anic Partecipazioni, Racc. pag. I‑4125, punti 150 e
152; sentenze del Tribunale 17 dicembre 1991, causa T‑7/89, Hercules
Chemicals/Commissione, Racc. pag. II‑1711, punto 342, e 9 luglio 2003, causa
T‑224/00, Archer Daniels Midland e Archer Daniels Midland
Ingredients/Commissione, Racc. pag. II‑2597, punto 167).

91      Di conseguenza, tenuto conto di tutte le considerazioni che precedono,
occorre respingere il presente motivo in quanto infondato.

92      Inoltre, il Tribunale ritiene, nell'ambito della sua competenza anche
di merito e alla luce delle considerazioni che precedono, che non occorra
rimettere in questione l'importo di partenza dell'ammenda inflitta alle
ricorrenti in funzione della gravita, come determinata dalla Commissione al
punto 693 della decisione [controversa]».

34      Le ricorrenti affermano che il Tribunale ha motivato in modo illogico
e inadeguato la sentenza impugnata ed e incorso in un errore di diritto nel
considerare che - ai fini della determinazione dell'importo di partenza
dell'ammenda loro inflitta in funzione della gravita dell'infrazione - la
Commissione fosse autorizzata a tener conto dell'impatto dell'intesa sul
mercato rilevante senza essere tenuta a dimostrare che gli accordi avessero
effettivamente prodotto un siffatto impatto e, in ogni caso, nel desumere tale
impatto da semplici indicatori. Inoltre, giudicando che la Commissione ha
sufficientemente dimostrato che gli accordi hanno prodotto un impatto sul
mercato, il Tribunale avrebbe manifestamente snaturato i fatti e gli elementi
probatori di natura economica che il gruppo KME gli ha sottoposto.

35      La Commissione sostiene innanzi tutto che il primo motivo e
inconferente. Tale motivo, infatti, non terrebbe in debito conto la
circostanza che al punto 92 della sentenza impugnata il Tribunale ha fatto uso
della sua competenza estesa al merito per confermare l'importo di partenza
dell'ammenda inflitta al gruppo KME, fissato in funzione della gravita
dell'infrazione al punto 693 della decisione controversa.

36      La Commissione sostiene poi che il Tribunale ha affermato
legittimamente che le constatazioni relative all'impatto dell'infrazione sul
mercato non erano determinanti e che, in ogni caso, egli ha applicato i
criteri giuridici pertinenti in sede di esame di tale impatto. La Commissione
rileva infine che il primo motivo e irricevibile in quanto riguarda la
valutazione dei fatti e degli elementi probatori e che le conclusioni del
Tribunale erano debitamente motivate, in particolare il punto 90 della
sentenza impugnata, in cui il Tribunale sottolinea che devono essere presi in
considerazione solo gli effetti dell'infrazione nel suo complesso, il che
spiega la circostanza che esso non accolga le analisi econometriche prodotte
dalle ricorrenti e relative a questi ultimi.

 Giudizio della Corte

37      Le ricorrenti non contestano le conclusioni del Tribunale in merito
alla classificazione dell'infrazione tra le «infrazioni molto gravi» ai sensi
degli orientamenti, bensi quelle relative all'impatto concreto dell'intesa sul
mercato come elemento rilevante ai fini della determinazione dell'importo di
base dell'ammenda.

38      Secondo il punto 1, A, degli orientamenti, nella valutazione del
criterio della gravita dell'infrazione occorre prendere in considerazione
l'impatto concreto di quest'ultima sul mercato solo quando esso sia
misurabile.

39      L'accertamento dell'impatto concreto di un'intesa sul mercato
presuppone infatti il confronto fra la situazione del mercato creata
dall'intesa e quella che sarebbe stata creata dal libero gioco della
concorrenza. Data la molteplicita delle variabili che potrebbero produrre un
impatto su mercato, un confronto del genere implica necessariamente la
formulazione di ipotesi.

40      Al punto 629 della decisione controversa, la Commissione ha
sottolineato l'impossibilita di determinare quale sarebbe stata l'evoluzione
dei prezzi in assenza d'intesa durante il periodo dell'infrazione. Dopo aver
confutato gli argomenti svolti dalle ricorrenti, essa ha prodotto alcuni
indizi che le hanno consentito di giungere alla conclusione, al punto 673 di
tale decisione, che il sistema anticoncorrenziale ha complessivamente
esercitato un impatto sul mercato, per quanto sia impossibile quantificarlo
con esattezza.

41      Dalla decisione controversa emerge quindi che nella fattispecie, ai
fini del calcolo dell'ammenda, la Commissione ha ritenuto impraticabile
prendere in considerazione quell'elemento facoltativo costituito dall'impatto
concreto dell'infrazione sul mercato, poiche esso non era misurabile. Tale
conclusione non e stata contestata nella sentenza impugnata.

42      Ai punti 86 e 89 della sentenza impugnata il Tribunale ha richiamato
la giurisprudenza relativa ai requisiti per la prova dell'impatto concreto
delle intese sul mercato. Ai punti 87 e 90 di detta sentenza esso ha altresi
verificato se la Commissione avesse adeguatamente dimostrato l'impatto
concreto dell'intesa sul mercato rilevante. Come risulta dal punto 84 di detta
sentenza, il Tribunale, tuttavia, ha proceduto a tale verifica ad abundantiam,
e dopo aver giustamente ricordato, al punto 82 della medesima sentenza, che
l'impatto concreto delle intese sul mercato non rappresenta un criterio
determinante per la fissazione dell'ammontare delle ammende. Ne consegue che
il motivo sollevato dalle ricorrenti contro questa parte del ragionamento del
Tribunale e inconferente.

43      Il ragionamento del Tribunale sulla prova dell'impatto dell'infrazione
sul mercato risponde, in ogni caso, all'argomento delle ricorrenti,
sintetizzato ai punti 58‑62 della sentenza impugnata, secondo il quale tale
prova non sarebbe stata fornita dalla Commissione nella decisione controversa.
Il Tribunale ha individuato la presenza di elementi che consentono di
dimostrare l'esistenza di detto impatto, ma non ha rimesso in discussione
l'impossibilita di misurarlo in modo preciso.

44      Pertanto, il Tribunale non e caduto in contraddizione quando, da un
lato, ha richiamato il principio secondo cui l'impatto concreto
dell'infrazione sul mercato non rappresenta un criterio decisivo ai fini della
fissazione dell'importo delle ammende e, dall'altro, ha verificato la prova
relativa all'esistenza di tale impatto.

45      È dunque a torto che le ricorrenti, come risulta dalla formulazione
del loro primo motivo, traggono dal controllo effettuato dal Tribunale la
conclusione che l'impatto concreto dell'infrazione sul mercato doveva essere
preso in considerazione ai fini del calcolo dell'importo di partenza
dell'ammenda loro inflitta. Tale argomento e fondato su una premessa errata.

46      Quanto alla censura mossa al Tribunale in merito allo snaturamento
delle prove di natura economica fornitegli dalle ricorrenti, non si afferma
tanto che il Tribunale ha effettuato una lettura delle relazioni economiche
manifestamente contraria al loro tenore letterale (v., in questo senso,
sentenza 10 febbraio 2011, causa C‑260/09 P, Activision Blizzard
Germany/Commissione, Racc. pag. I‑419, punto 57), quanto, piuttosto, che il
Tribunale sarebbe incorso in un errore di valutazione del contenuto di tali
relazioni. In ogni caso, le ricorrenti non indicano precisamente di quali
parti di dette relazioni il Tribunale avrebbe travisato il senso chiaro e
preciso. Ne consegue che questo argomento e irricevibile.

47      Da tali elementi risulta che il primo motivo dev'essere respinto.

  _Sul secondo motivo, vertente su diversi errori di diritto relativi alla
presa in considerazione del fatturato_

 Argomenti delle parti

48      Il secondo motivo concerne sostanzialmente i punti 97‑101 della
sentenza impugnata, che sono formulati nei seguenti termini:

«97      Occorre constatare che nessuna valida ragione impone che il fatturato
di un mercato rilevante sia calcolato escludendo taluni costi di produzione.
Come rilevato giustamente dalla Commissione, in tutti i settori industriali
esistono costi inerenti al prodotto finale che sfuggono al controllo del
fabbricante ma che costituiscono nondimeno un elemento essenziale dell'insieme
delle sue attivita e che, pertanto, non possono essere esclusi dal suo
fatturato in sede di determinazione dell'importo di partenza dell'ammenda (v.,
in tal senso, sentenza del Tribunale 15 marzo 2000, cause riunite T‑25/95,
T‑26/95, da T‑30/95 a T‑32/95, da T‑34/95 a T‑39/95, da T‑42/95 a T‑46/95,
T‑48/95, da T‑50/95 a T‑65/95, da T‑68/95 a T‑71/95, T‑87/95, T‑88/95,
T‑103/95 e T‑104/95, Cimenteries CBR e a./Commissione, Racc. pag. II‑491,
punti 5030 e 5031). La circostanza che il prezzo del rame costituisca una
parte importante del prezzo finale dei tubi idrotermosanitari o che il rischio
di fluttuazioni dei prezzi del rame sia ben piu elevato che per altre materie
prime non inficia tale conclusione.

98      [P]er quanto riguarda le varie censure delle ricorrenti dirette ad
affermare che anziche ricorrere al criterio del fatturato del mercato
rilevante sarebbe piu opportuno, alla luce della finalita deterrente delle
ammende e del principio della parita di trattamento, fissare il loro importo
in funzione della redditivita del settore interessato o del relativo valore
aggiunto, va dichiarato che esse sono prive di rilievo.

99      A tal proposito, e giocoforza constatare, anzitutto, che la gravita
dell'infrazione viene accertata in funzione di numerosi elementi, in ordine ai
quali la Commissione dispone di un margine di discrezionalita (sentenza del
Tribunale 12 dicembre 2007, cause riunite T‑101/05 e T‑111/05,
BASF/Commissione, Racc. pag. II‑4949, punto 65), non essendo stato stabilito,
a tal riguardo, alcun elenco vincolante o esaustivo di criteri che devono
essere presi necessariamente in considerazione (sentenza della Corte 25
gennaio 2007, causa C‑407/04 P, Dalmine/Commissione, Racc. pag. I‑829, punto
129), non compete quindi al giudice comunitario bensi alla Commissione
scegliere, nell'ambito del suo potere discrezionale e conformemente ai limiti
derivanti dal principio della parita di trattamento e dal regolamento n. 17, i
fattori e i dati di cui terra conto per attuare una politica che assicuri
l'osservanza dei divieti contemplati dall'art. 81 CE.

100      È poi incontestabile che il fatturato di un'impresa o di un mercato,
come fattore di valutazione della gravita dell'infrazione, e necessariamente
vago ed imperfetto. Esso non distingue ne tra settori ad alto valore aggiunto
e settori a basso valore aggiunto ne tra le imprese che generano molti
profitti e quelle che ne generano meno. Tuttavia, malgrado la sua natura
approssimativa, il fatturato viene considerato attualmente tanto dal
legislatore quanto dalla Commissione e dalla Corte un criterio adeguato,
nell'ambito del diritto della concorrenza, per valutare le dimensioni e il
potere economico delle imprese interessate [v., segnatamente, sentenza Musique
Diffusion française e a./Commissione, cit. (…), punto 121; art. 15, n. 2, del
regolamento n. 17, decimo 'considerando' e artt. 14 e 15 del regolamento (CE)
del Consiglio 20 gennaio 2004, n. 139, relativo al controllo delle
concentrazioni tra imprese (GU L 24, pag. 1)].

101      In considerazione di quanto precede, si deve concludere che la
Commissione ha tenuto conto a buon diritto del prezzo del rame ai fini della
determinazione delle dimensioni del settore rilevante».

49      Secondo le ricorrenti, il Tribunale ha violato il diritto comunitario
e ha motivato inadeguatamente la sentenza impugnata, poiche ha approvato il
riferimento operato dalla Commissione - per determinare le dimensioni del
mercato interessato dalla violazione, al fine di stabilire l'elemento di
gravita dell'ammenda loro inflitta - ad un valore di mercato che includeva
erroneamente i redditi di vendite effettuate in un mercato a monte separato da
quello oggetto «del cartello», nonostante il fatto che i membri del cartello
non fossero verticalmente integrati in tale mercato a monte.

50      Esse affermano che l'industria della trasformazione del rame presenta
caratteristiche peculiari. In particolare, sarebbe il cliente a decidere il
momento dell'acquisto del metallo al London Metal Exchange e, di conseguenza,
il suo prezzo. Sebbene il prezzo fatturato dal produttore di tubi al cliente
includa il margine relativo alla trasformazione, prendere in considerazione
tale prezzo ai fini del calcolo del fatturato dell'impresa significherebbe non
tener conto della realta economica del mercato, che e caratterizzata, in
particolare, dalla componente importante che la materia prima rappresentata
nel costo del prodotto e dalle fortissime variazioni del prezzo di tale
materia prima. Il Tribunale avrebbe accertato tali circostanze.

51      Secondo le ricorrenti, il Tribunale ha violato il principio di
proporzionalita poiche non ha ritenuto che la Commissione dovesse tenere in
debito conto la giurisprudenza del Tribunale stesso nonche la sua propria
prassi decisionale, secondo le quali, ai fini del calcolo dell'importo di
partenza dell'ammenda e/o dell'applicazione del tetto del 10% del fatturato,
la Commissione e tenuta a prendere in considerazione le caratteristiche del
mercato rilevante.

52      Esse sostengono altresi che, non avendo operato distinzioni fra le
ricorrenti e altre imprese il cui fatturato non e altrettanto influenzato dal
prezzo della materia prima, il Tribunale ha violato il divieto di
discriminazioni, che impone di trattare le situazioni differenti in maniera
differente.

53      Infine, le ricorrenti contestano la giurisprudenza, fondata sul potere
discrezionale della Commissione, su cui si e basato il Tribunale. Esse
ritengono che il Tribunale non abbia esaminato se i criteri seguiti dalla
Commissione per determinare la gravita del cartello fossero pertinenti e
adeguati.

54      La Commissione sostiene che il Tribunale era nel giusto quando ha
affermato, al punto 97 della sentenza impugnata, che in tutti i settori
industriali esistono costi inerenti al prodotto finale che sfuggono al
controllo del fabbricante ma che costituiscono nondimeno un elemento
essenziale dell'insieme delle sue attivita e che, pertanto, non possono essere
esclusi dal suo fatturato in sede di determinazione dell'importo di partenza
dell'ammenda.

55      Essa asserisce inoltre che il motivo con cui le ricorrenti invitano la
Corte a fornire una valutazione diversa da quella del Tribunale a proposito
del carattere unico o meno del settore dei tubi idrotermosanitari in rame e
irricevibile.

56      Secondo la Commissione, il Tribunale avrebbe svolto una valutazione
oggettiva prendendo in considerazione il fatturato piuttosto che i dati
controversi, che avrebbero implicato la deduzione dei costi «che non possono
essere controllati». Tale conclusione sarebbe conforme al principio di
proporzionalita.

57      Infine, la Commissione contesta le dichiarazioni delle ricorrenti
relative al metodo di fissazione dei prezzi nel mercato in questione. Sarebbe
sbagliato distinguere tra un mercato a monte ed un mercato su cui incide
l'intesa: esisterebbe un solo mercato, quello dei tubi in rame, ed il rame
rappresenterebbe solo un costo.

 Giudizio della Corte

58      Risulta da una giurisprudenza costante che, per valutare la gravita di
un'infrazione, si deve tener conto di un gran numero di fattori il cui
carattere e la cui importanza variano a seconda del tipo di infrazione e delle
circostanze particolari della stessa. Tra questi fattori possono rientrare, a
seconda dei casi, il volume e il valore delle merci oggetto della
trasgressione nonche le dimensioni e la potenza economica dell'impresa e,
quindi, l'influenza che questa ha potuto esercitare sul mercato (v., in tal
senso, sentenza Musique Diffusion française e a./Commissione, cit., punto
120).

59      Sebbene la Corte abbia statuito che, ai fini della determinazione
dell'ammenda, ben puo tenersi conto tanto del fatturato complessivo
dell'impresa - che costituisce un'indicazione delle dimensioni e della potenza
economica dell'impresa stessa - quanto della frazione di tale fatturato
riferibile alle merci oggetto dell'infrazione e, percio, atta a fornire
un'indicazione dell'entita di quest'ultima, essa ha tuttavia riconosciuto che
il fatturato complessivo di un'impresa costituiva una mera indicazione,
approssimativa ed imperfetta, delle dimensioni di quest'ultima (sentenze
Musique Diffusion française e a./Commissione, cit., punto 121; 17 dicembre
1998, causa C‑185/95 P, Baustahlgewebe/Commissione, Racc. pag. I‑8417, punto
139; 28 giugno 2005, cause riunite C‑189/02 P, C‑202/02 P, da C‑205/02 P a
C‑208/02 P e C‑213/02 P, Dansk Rørindustri e a./Commissione, Racc. pag.
I‑5425, punto 243; 18 maggio 2006, causa C‑397/03 P, Archer Daniels Midland e
Archer Daniels Midland Ingredients/Commissione, Racc. pag. I‑4429, punto 100,
nonche 19 marzo 2009, causa C‑510/06 P, Archer Daniels Midland/Commissione,
Racc. pag. I‑1843, punto 74).

60      Essa ha peraltro reiteratamente sottolineato che non si deve
attribuire ad alcuno di questi due dati un peso eccessivo rispetto agli altri
criteri di valutazione della gravita dell'infrazione (v. citate sentenze
Musique Diffusion française e a./Commissione, punto 121; Dansk Rørindustri e
a./Commissione, punto 243; 18 maggio 2006, Archer Daniels Midland e Archer
Daniels Midland Ingredients/Commissione, punto 100, nonche 19 marzo 2009,
Archer Daniels Midland/Commissione, punto 74).

61      Il Tribunale non e dunque incorso in errore di diritto e, in
particolare, non ha violato ne il principio di proporzionalita ne il divieto
di discriminazione, ricordando, al punto 100 della sentenza impugnata, che il
fatturato rimane un criterio adeguato per valutare le dimensioni e il potere
economico delle imprese interessate, nonostante sia un criterio vago e
imperfetto.

62      Al punto 97 della sentenza impugnata, ancora una volta senza incorrere
in errori di diritto, il Tribunale ha peraltro stabilito che non vi e nessuna
valida ragione che imponga di calcolare il fatturato di un mercato rilevante
escludendo taluni costi di produzione. Come ha dichiarato la Corte
nell'odierna sentenza nella causa C‑272/09 P, che vede anch'essa le ricorrenti
opposte alla Commissione, tenere conto del fatturato lordo in alcuni casi, ma
non in altri, richiederebbe la fissazione di una soglia, sotto forma di
rapporto tra fatturato lordo e fatturato netto, molto difficile da applicare e
darebbe adito a controversie interminabili ed insolubili, anche vertenti su
asserite disparita di trattamento.

63      Per quanto riguarda la censura secondo cui il Tribunale non avrebbe
valutato l'adeguatezza e la pertinenza dei criteri di valutazione di cui si e
avvalsa la Commissione per stabilire la gravita del cartello, occorre
rammentare che, nell'ambito di un ricorso avverso una decisione in materia di
concorrenza, spetta al ricorrente sollevare motivi a tale proposito e non al
Tribunale verificare d'ufficio la ponderazione degli elementi presi in
considerazione dalla Commissione per determinare l'importo dell'ammenda.

64      Nella sentenza impugnata il Tribunale ha svolto il controllo ad esso
incombente. Esso ha risposto ai motivi fatti valere dalle ricorrenti e non e
incorso in errori di diritto affermando, al punto 101 della sentenza
impugnata, che la Commissione ha correttamente tenuto conto del prezzo del
rame ai fini della determinazione delle dimensioni del mercato rilevante.

65      Il secondo motivo dedotto e pertanto infondato.

  _Sul terzo motivo, vertente su diversi errori di diritto relativi alla presa
in considerazione della durata dell 'infrazione_

 Argomenti delle parti

66      Le ricorrenti spiegano che il loro terzo motivo riguarda i punti
111‑117 della sentenza impugnata. Sostengono che il Tribunale ha violato il
diritto dell'Unione e fornito una motivazione oscura, illogica e inadeguata
della sentenza accogliendo la parte rilevante della decisione controversa in
cui la Commissione ha applicato in maniera errata gli orientamenti ed ha
violato i principi della proporzionalita e della parita di trattamento
imponendo la percentuale massima di aumento dell'importo di partenza
dell'ammenda loro inflitta in funzione della durata dell'infrazione.

67      Secondo le ricorrenti, dal punto 1, B, degli orientamenti risulta che
lo scopo della maggiorazione dell'ammenda in funzione della durata
dell'infrazione e quello di «sanzionare realmente le restrizioni che hanno
arrecato un pregiudizio durevole ai consumatori». Il nesso che deve sussistere
fra la durata dell'infrazione e il suo effetto dannoso emergerebbe altresi
dalla giurisprudenza. Orbene, il Tribunale non avrebbe verificato se la
Commissione, in sede di valutazione della gravita dell'infrazione, abbia
effettivamente attribuito il giusto peso al fatto che l'intensita e
l'efficacia del cartello sono variate nel tempo. Il Tribunale avrebbe dunque
giudicato a torto, al punto 116 della sentenza impugnata, che la maggiorazione
del 125% dell'importo di partenza dell'ammenda non e manifestamente
sproporzionata.

68      Peraltro, l'omesso riconoscimento da parte del Tribunale del fatto che
il gruppo KME si trovasse in una situazione molto simile a quella delle
imprese ricorrenti nella causa che ha dato origine alla sentenza 19 maggio
2010, causa T‑18/05, IMI e a./Commissione (non ancora pubblicata nella
Raccolta) e il suo rifiuto di determinare nuovamente l'importo di partenza
dell'ammenda, contrariamente a quanto ha fatto in tale sentenza, avrebbero
dato luogo ad un trattamento differenziato illecito del gruppo KME e di tali
imprese.

69      La Commissione afferma che le ricorrenti non hanno confutato le
conclusioni del Tribunale riportate ai punti 111‑115 della sentenza impugnata.
Essa aggiunge che proprio l'art. 23, n. 3, del regolamento n. 1/2003 traccia
una distinzione tra la gravita dell'infrazione e la sua durata, e che la presa
in considerazione della parita di trattamento in relazione con la durata
dell'infrazione richiede che si esamini tale durata e non gli elementi
relativi alla gravita dell'infrazione, quali l'intensita dell'intesa ed i suoi
effetti.

70      Per quanto riguarda le imprese ricorrenti nella causa che ha dato
origine alla citata sentenza IMI e a./Commissione, la Commissione ricorda che
il Tribunale ha annullato la decisione di infrazione contro tali imprese per
un periodo di sedici mesi. Dette imprese, quindi, si trovavano in una
situazione diversa da quella delle ricorrenti.

71      Infine, la Commissione sottolinea che, per tener conto del danno
arrecato da un'intesa, gli orientamenti per il calcolo delle ammende inflitte
in applicazione dell'articolo 23, n. 2, lett. a), del regolamento n. 1/2003
prevedono una maggiorazione dell'ammenda pari al 100% per ogni anno
dell'intesa. La maggiorazione del 10% per ogni anno supplementare, applicata
nella presente fattispecie, sarebbe in realta alquanto limitata e non sarebbe
manifestamente sproporzionata.

 Giudizio della Corte

72      Con il terzo motivo le ricorrenti contestano nel contempo il principio
di un aumento dell'ammenda per tenere conto della durata dell'infrazione e il
risultato dell'applicazione di tale principio nei loro confronti, cioe
l'aumento dell'importo di partenza dell'ammenda - fissato a 70 milioni di euro
- del 125% onde tenere conto di una durata dell'infrazione di 12 anni e 9
mesi, in applicazione di un aumento del 10% per ogni anno di partecipazione.
In base alle cifre riportate al punto 719 della decisione controversa e
riprodotte al punto 22 di questa sentenza, l'importo di base per il gruppo KME
e stato cosi portato a EUR 111,13 milioni.

73      Tuttavia, la critica del risultato si basa sull'errata premessa che il
tasso di aumento sia stato pari al 125%, mentre in realta e stato solo del
58,75% (111,13/70 = 1,5875).

74      Quanto al principio dell'aumento dell'ammenda per tenere conto della
durata dell'infrazione, non e necessario dimostrare concretamente un rapporto
diretto fra tale durata e un danno maggiore arrecato agli obiettivi
dell'Unione perseguiti dalle regole di concorrenza.

75      Infatti, ai fini dell'applicazione dell'art. 81, n. 1, CE, e superfluo
prendere in considerazione gli effetti concreti di un accordo, ove risulti che
esso ha per oggetto di restringere, impedire o falsare il gioco della
concorrenza (v., in tal senso, sentenza 13 luglio 1966, cause riunite 56/64 e
58/64, Consten e Grundig/Commissione, Racc. pag. 458). Cio si verifica in
particolare, come nella fattispecie, per quanto riguarda gli accordi che
comportano restrizioni manifeste della concorrenza quali la fissazione di
prezzi e la ripartizione dei mercati. Se un'intesa fissa lo stato del mercato
al momento in cui viene conclusa, il suo persistere per lungo tempo puo
irrigidirne le strutture, facendo scemare lo stimolo all'innovazione e allo
sviluppo per i partecipanti all'intesa. Piu l'intesa si protrarra nel tempo,
piu il ritorno alla situazione di libera concorrenza sara lento e difficile.

76      Anche se l'intensita e l'efficacia del cartello variano nel tempo,
detto cartello comunque continua ad esistere e, dunque, ad irrigidire
ulteriormente le strutture del mercato.

77      Quanto all'ipotesi di assenza totale di attuazione di un accordo,
occorre ricordare che il punto 3 degli orientamenti stabilisce che la mancata
effettiva applicazione degli accordi o delle pratiche illecite puo costituire
una circostanza attenuante che da luogo a una riduzione dell'importo di base
dell'ammenda. Tuttavia, non risulta che nella fattispecie si sia verificato
tale caso, poiche le ricorrenti hanno contestato non gia l'attuazione
dell'intesa da parte loro, bensi unicamente l'assenza di presa in
considerazione dell'intensita variabile di tale attuazione e dell'impatto
concreto e oggettivo dell'intesa sui consumatori.

78      Peraltro, dato il gran numero di variabili in gioco, in particolare,
nella formazione dei prezzi di manufatti, puo risultare difficile quantificare
il danno effettivo per il consumatore.

79      In ogni caso, la durata dell'infrazione e indicata dal legislatore
dell'Unione come elemento da prendere in considerazione in quanto tale ai fini
della fissazione dell'importo delle ammende.

80      In considerazione di tali elementi, al punto 117 della sentenza
impugnata il Tribunale ha correttamente dichiarato infondato il motivo avente
ad oggetto la maggiorazione dell'importo dell'ammenda in funzione della durata
dell'intesa.

81      Quanto alle imprese ricorrenti nella causa che ha dato origine alla
citata sentenza IMI e a./Commissione, come si evince dal punto 96 di tale
sentenza, il Tribunale ha ritenuto che fosse intervenuta un'interruzione
dell'infrazione per un periodo di poco piu di sedici mesi. La situazione di
tali imprese, pertanto, era assai diversa da quella delle ricorrenti, che non
hanno mai fatto valere un'interruzione dell'infrazione, ma hanno solo dedotto
una variazione della sua intensita. Ne consegue che il Tribunale non ha
violato il divieto di discriminazioni trattando le ricorrenti in modo
differente da dette imprese.

82      Dall'insieme di tali elementi risulta che il terzo motivo e infondato.

  _Sul quarto motivo, vertente sulla violazione degli orientamenti, nonch e
dei principi di equita e di parita di trattamento per la mancata
considerazione di talune circostanze attenuanti_

 Argomenti delle parti

83      Le ricorrenti indicano che il loro quarto motivo riguarda i punti
125‑142 della sentenza impugnata. Affermano che il Tribunale ha violato il
diritto dell'Unione respingendo il quinto motivo del ricorso e confermando la
parte rilevante della decisione controversa in cui la Commissione, in
violazione degli orientamenti e dei principi di equita e di parita di
trattamento, ha negato loro una riduzione dell'ammenda in ragione, in primo
luogo, della limitata attuazione degli accordi, in secondo luogo, della crisi
nell'industria dei tubi idrotermosanitari in rame e, in terzo luogo, della
loro cooperazione fuori dell'ambito di applicazione della comunicazione sulla
cooperazione.

84      Le ricorrenti affermano, anzitutto, che il Tribunale a incorso in un
errore di diritto non tenendo per nulla conto, nella sentenza impugnata, della
circostanza che esse si sono astenute dal dare esecuzione agli accordi e che
hanno tenuto un comportamento concorrenziale. In proposito, contestano il
criterio indicato al punto 127 di tale sentenza e applicato dal Tribunale per
valutare se esse soddisfacessero le condizioni richieste per l'applicazione
della circostanza attenuante, ossia il fatto di avere violato chiaramente ed
in modo significativo gli obblighi diretti a dare attuazione all'intesa, al
punto da averne compromesso il funzionamento. A detta delle ricorrenti,
siffatto criterio e piu rigoroso di quello applicato per determinare il
momento in cui una partecipazione e cessata - ossia il fatto che un'impresa si
sia apertamente distanziata dalla concertazione illecita - il che e illogico.

85      Esse sostengono, poi, che il Tribunale ha leso il divieto di
discriminazione, poiche avrebbe dovuto tener conto, come circostanza
attenuante, della difficile situazione in cui si trovava l'industria dei tubi
idrotermosanitari.

86      Le ricorrenti asseriscono, infine, che il Tribunale ha violato il
diritto dell'Unione confermando la parte della decisione controversa in cui la
Commissione ha loro negato una riduzione dell'ammenda in forza della loro
cooperazione fuori dell'ambito di applicazione della comunicazione sulla
cooperazione. Secondo le ricorrenti, solo loro avrebbero dovuto beneficiare di
una riduzione o di un'immunita parziale dall'ammenda, in quanto hanno fornito
una prova della durata dell'infrazione, diversamente dal gruppo Outokumpu, che
aveva unicamente apportato un'informazione relativa alla durata complessiva
del cartello.

87      La Commissione ritiene che il Tribunale abbia applicato correttamente
la giurisprudenza in forza della quale puo essere concessa una riduzione
dell'ammenda per la mancata applicazione dell'intesa.

88      Essa rammenta inoltre che le decisioni su altre intese non possono
dare luogo ad un motivo relativo alla violazione del divieto di
discriminazione. Ad ogni modo, il periodo difficile attraversato dal settore
sarebbe successivo all'intesa.

89      Per quanto riguarda, infine, la cooperazione, la Commissione sostiene
che il quarto motivo e irricevibile perche il gruppo KME chiede alla Corte di
sostituire la sua valutazione a quella del Tribunale.

90      Inoltre, il motivo sarebbe infondato. In risposta all'insieme degli
argomenti svolti dal gruppo KME, la Commissione fa valere che il Tribunale ha
fornito una spiegazione chiara e logica della sua valutazione dei casi in cui
puo essere concessa un'immunita parziale.

91      Il gruppo Outokumpu ha usufruito di una riduzione dell'ammenda, ma
tale circostanza e dovuta al fatto che l'informazione che esso ha comunicato
ha permesso alla Commissione di indagare e di ricercare prove. Le ricorrenti
avrebbero facilitato il compito fornendo prove e nulla di piu. A dispetto di
quanto possa trasparire dalla loro impugnazione, le ricorrenti non avrebbero
neanche potuto beneficiare di un'immunita parziale conformemente alla
comunicazione della Commissione sull'immunita dalle ammende e sulla riduzione
delle ammende nei casi d'intesa, poiche un'immunita di questo tipo e riservata
alle prove di «fatti precedentemente ignorati dalla Commissione», il che non
era applicabile alla durata totale del cartello.

92      Infine, la Commissione sottolinea che l'applicazione di un'immunita
parziale nell'ipotesi addotta dalle ricorrenti sarebbe contraria al titolo D
della comunicazione sulla cooperazione, che gia prevede una riduzione
dell'ammenda quando l'impresa fornisca alla Commissione informazioni,
documenti o altri elementi probatori che contribuiscano a confermare
l'esistenza dell'infrazione commessa.

 Giudizio della Corte

93      La prima censura riguarda il punto 127 della sentenza impugnata, ove
il Tribunale si rifa alla giurisprudenza secondo cui, affinche sia loro
riconosciuta la circostanza attenuante di cui al punto 3, secondo trattino,
degli orientamenti, i contravventori devono dimostrare di aver adottato un
comportamento concorrenziale o, perlomeno, di aver chiaramente e
significativamente infranto gli obblighi di attuazione dell'intesa, si da
perturbarne lo stesso funzionamento e di non aver dato l'impressione di
aderire all'accordo istigando altre imprese ad attuare l'intesa di cui
trattasi (sentenze del Tribunale 8 luglio 2004, causa T‑50/00,
Dalmine/Commissione, Racc. pag. II‑2395, punto 292, e 15 marzo 2006, causa
T‑26/02, Daiichi Pharmaceutical/Commissione, Racc. pag. II‑713, punto 113).

94      Al punto 491 della citata sentenza Raiffeisen Zentralbank Österreich e
a./Commissione, in particolare, il Tribunale ha esplicitato tale
giurisprudenza, ricordando come un'impresa che, malgrado la concertazione con
le proprie concorrenti, persegua una politica piu o meno indipendente sul
mercato puo semplicemente tentare di utilizzare l'intesa a proprio vantaggio.
Se in tal caso le fossero riconosciute circostanze attenuanti, sarebbe troppo
semplice per le imprese minimizzare il rischio di dover pagare un'ammenda
ingente poiche potrebbero approfittare di un'intesa illecita e beneficiare in
seguito di una riduzione dell'ammenda per il fatto di aver svolto solo un
ruolo limitato nell'attuazione dell'infrazione, mentre il loro atteggiamento
ha istigato altre imprese a comportarsi in maniera piu dannosa per la
concorrenza (v. anche sentenza del Tribunale 8 luglio 2004, causa T‑44/00,
Mannesmannrohren-Werke/Commissione, Racc. pag. II‑2223, punti 277 e 278).

95      Contrariamente a quanto affermano le ricorrenti, un'impresa che cessi
di partecipare ad un'intesa non si trova nella stessa situazione di un'impresa
che aderisce all'intesa ma non le da attuazione o cessa di farlo. In
quest'ultimo caso, infatti, l'impresa continua a nuocere alla concorrenza a
causa della sua partecipazione alle eventuali discussioni e della circostanza,
rilevata dal Tribunale, che la sua partecipazione all'intesa e idonea ad
istigare altre imprese a tenere un comportamento dannoso per la concorrenza.

96      Pertanto, il Tribunale non e incorso in un errore di diritto
interpretando restrittivamente le condizioni richieste per il riconoscimento
della circostanza attenuante di cui al punto 3, secondo trattino, degli
orientamenti. Orbene, come il Tribunale ha rilevato al punto 128 della
sentenza impugnata, le ricorrenti non hanno affermato di soddisfare tali
condizioni. Di conseguenza, il primo argomento e infondato.

97      Per quanto riguarda il secondo argomento, basta ricordare che, di
norma, i cartelli nascono nel momento in cui un settore economico soffre delle
difficolta e che, in linea di principio, tali difficolta non possono
costituire una circostanza attenuante.

98      Peraltro, la difficolta di raffrontare il livello delle ammende
inflitte a imprese che abbiano partecipato ad accordi diversi, su mercati
distinti, in epoche talvolta distanti tra loro, puo risultare dalle condizioni
necessarie per l'attuazione di un'efficace politica della concorrenza
(sentenza 2 ottobre 2003, causa C‑196/99 P, Aristrain/Commissione, Racc. pag.
I‑11005, punto 81). Il Tribunale non ha dunque violato il divieto di
discriminazioni considerando, al punto 129 della sentenza impugnata, che il
fatto che in casi precedenti la Commissione abbia tenuto conto della
situazione economica del settore come circostanza attenuante, non implica che
essa debba necessariamente continuare ad osservare tale prassi.

99      Quanto al terzo argomento, le ricorrenti contestano la sentenza
impugnata senza tuttavia precisare e motivare sotto che profilo il Tribunale
sarebbe incorso in errore di diritto nel ragionamento svolto ai punti 136‑140
di tale sentenza e senza spiegare come il fatto di produrre elementi probatori
relativi a fatti gia noti alla Commissione possa giustificare il
riconoscimento di circostanze attenuanti in misura maggiore rispetto a quello
di produrre anteriormente informazioni nuove per la Commissione. Ne consegue
che questo argomento e irricevibile in quanto eccessivamente impreciso.

100    Da tali considerazioni risulta che il quarto motivo e in parte
irricevibile e in parte infondato.

  _Sul quinto motivo, vertente su una violazione degli orientamenti e su un
errore di motivazione_

 Argomenti delle parti

101    Le ricorrenti spiegano che il loro quinto motivo riguarda i punti
163‑174 della sentenza impugnata. Sostengono che il Tribunale ha commesso un
errore di diritto e ha motivato in modo illogico ed inadeguato il rigetto del
settimo motivo del ricorso e la conferma, da parte sua, del diniego della
Commissione di concedere loro una riduzione dell'ammenda in virtu della loro
incapacita di pagare, soprattutto in seguito all'onere finanziario che era gia
stato loro inflitto nel contesto della causa relativa ai tubi industriali in
rame. Esse affermano che il Tribunale non ha applicato il criterio adeguato,
poiche l'impresa e tenuta unicamente a dimostrare che l'applicazione di una
sanzione ingente le cagionerebbe un danno economico e finanziario molto grave.
Esse lamentano inoltre che il Tribunale ha interpretato in modo errato la
seconda parte del criterio previsto al punto 5, lett. b), degli orientamenti,
concludendo che non sussistesse alcun «contesto sociale particolare» ai sensi
del citato punto idoneo a giustificare una riduzione dell'ammenda. Infine,
asseriscono che la sentenza impugnata non ha ovviato all'illegittima
discriminazione compiuta dalla Commissione a loro danno rispetto alla SGL
Carbon AG nelle cause da cui sono scaturite le sentenze 29 giugno 2006, causa
C‑308/04 P, SGL Carbon/Commissione (Racc. pag. I‑5977), e 10 maggio 2007,
causa C‑328/05 P, SGL Carbon/Commissione (Racc. pag. I‑3921).

102    La Commissione rileva anzitutto che il primo argomento delle ricorrenti
non e diretto contro un errore di diritto individuato nella sentenza impugnata
e che il Tribunale non ha statuito in merito all'espressione «incapacita di
pagare». Essa osserva inoltre che la questione del «contesto sociale
particolare» non e stata sottoposta al Tribunale. Ad ogni modo, le
affermazioni delle ricorrenti sarebbero vaghe e riguarderebbero valutazioni
relative ai fatti e alle prove, il che sarebbe irricevibile nel contesto di
un'impugnazione. Secondo la Commissione, infine, il Tribunale ha correttamente
respinto l'argomento delle ricorrenti relativo alla discriminazione, in quanto
la prassi della Commissione nelle decisioni anteriori non funge da contesto
giuridico per le ammende. La situazione della SGL Carbon AG sarebbe stata
comunque differente.

 Giudizio della Corte

103    Il Tribunale non e incorso in errore di diritto quando ha ricordato, al
punto 165 della sentenza impugnata, che la Commissione non e obbligata a tener
conto della situazione deficitaria dell'impresa, dal momento che il
riconoscimento di un obbligo del genere si risolverebbe nel procurare un
vantaggio concorrenziale ingiustificato alle imprese meno adattate alle
condizioni del mercato (v. sentenze 8 novembre 1983, cause riunite
96/82‑102/82, 104/82, 105/82, 108/82 e 110/82, IAZ International Belgium e
a./Commissione, Racc. pag. 3369, punti 54 e 55; Dansk Rørindustri e
a./Commissione, cit., punto 327; 29 giugno 2006, SGL Carbon/Commissione, cit.,
punto 105, nonche 10 maggio 2007, SGL Carbon/Commissione, cit., punto 100).

104    La Commissione non e tenuta, tanto meno, a prendere in considerazione
la presunta incapacita di pagare dovuta ad una sanzione finanziaria inflitta a
causa di un'altra infrazione al diritto della concorrenza, dato che l'impresa
e la prima responsabile di siffatta situazione, che essa ha provocato con un
comportamento illecito.

105    Peraltro, come ricordato al punto 98 di questa sentenza, la difficolta
di comparare il livello delle ammende inflitte a imprese che abbiano
partecipato ad accordi diversi, su mercati distinti, in epoche talvolta
distanti tra loro, puo risultare dalle condizioni necessarie per l'attuazione
di un'efficace politica della concorrenza. Il Tribunale non ha dunque violato
il divieto di discriminazioni considerando, al punto 164 della sentenza
impugnata, che il fatto che in casi precedenti la Commissione abbia tenuto
conto delle difficolta finanziarie di un'impresa non implica che essa debba
effettuare la medesima valutazione in un caso successivo.

106    Infine, il quinto motivo e, per di piu, particolarmente generico, dato
che le ricorrenti si limitano a denunciare un errore di diritto commesso dal
Tribunale, senza tuttavia precisare in cosa esso consista esattamente. Ad ogni
modo, la Corte non e competente a controllare valutazioni di fatto del
Tribunale come quelle figuranti ai punti 169 e 170 della sentenza impugnata.

107    Da cio si evince che il quinto motivo deve essere dichiarato in parte
irricevibile e in parte infondato.

  _Sul sesto motivo, vertente sulla violazione del diritto ad un ricorso
giurisdizionale effettivo_

 Argomenti delle parti

108    Le ricorrenti affermano che il Tribunale ha violato il diritto
dell'Unione e il loro diritto fondamentale ad un ricorso giurisdizionale
effettivo e pieno avendo omesso di esaminare in modo approfondito e
dettagliato i loro argomenti e essendosi rimesso in modo eccessivo ed
irragionevole al potere discrezionale della Commissione. Esse contestano, piu
nello specifico, il modo in cui il Tribunale ha esaminato il secondo motivo di
ricorso, sulle dimensioni del mercato, il quarto motivo del ricorso, relativo
alla durata dell'infrazione, nonche il quinto motivo, vertente sulle
circostanze attenuanti. Secondo le ricorrenti, il rifiuto da parte del
Tribunale di esaminare in modo approfondito e dettagliato i motivi e gli
argomenti che hanno sviluppato nel loro ricorso integra la violazione del loro
diritto fondamentale ad un controllo giurisdizionale completo, effettivo ed
equo sulla decisione controversa da parte di un giudice imparziale e
indipendente.

109    Le ricorrenti dichiarano che la dottrina del «potere discrezionale» e
della «deferenza giudiziaria» non dovrebbe piu essere applicata oggigiorno,
poiche il diritto dell'Unione e ormai caratterizzato dall'enorme importo delle
ammende inflitte dalla Commissione, situazione spesso designata come
«trasformazione in senso penale» de facto del diritto dell'Unione relativo
alla concorrenza.

110    D'altra parte, l'applicabilita diretta dell'eccezione di cui all'art.
81, n. 3, CE, istituita dal regolamento n. 1/2003 in sostituzione del
precedente regime di autorizzazione, esclude per definizione qualsiasi
discrezionalita della Commissione nell'applicazione delle regole della
concorrenza e quindi impone solamente un grado molto ridotto di deferenza
giudiziaria da parte degli organi giurisdizionali che controllano
l'applicazione di dette regole ad opera della Commissione in casi particolari.

111    Le ricorrenti sostengono altresi che il potere discrezionale della
Commissione non dovrebbe essere giustificato dalla presunta migliore
competenza della Commissione a valutare complesse situazioni di fatto o
economiche. Esse rilevano, a tale proposito, che sia la Corte sia il Tribunale
hanno svolto proficuamente controlli giurisdizionali particolarmente intensi
su casi complessi.

112    Allo stesso modo, tenuto conto della competenza estesa al merito
conferita al Tribunale dagli artt. 261 TFUE e 31 del regolamento n. 1/2003, il
Tribunale non dovrebbe riconoscere alla Commissione alcun potere discrezionale
non solo per quanto riguarda l'adeguatezza e la proporzionalita dell'importo
delle ammende, ma anche per quanto concerne il metodo di lavoro seguito dalla
Commissione per effettuare i suoi calcoli. Secondo le ricorrenti, il Tribunale
e tenuto ad esaminare il modo in cui la Commissione ha valutato la gravita e
la durata del comportamento illecito in ogni singolo caso e puo dunque
sostituire la propria valutazione a quella della Commissione annullando,
riducendo o aumentando l'ammenda.

113    Secondo le ricorrenti, la Commissione deve agire secondo una linea
politica coerente e non discriminatoria in tutti i casi in cui fissa l'importo
di una sanzione per la violazione delle regole della concorrenza. Cio
implicherebbe che essa tratti allo stesso modo imprese che si trovano in
situazioni equivalenti nel contesto di infrazioni distinte, accertate mediante
distinte decisioni. Se cosi non fosse, il margine discrezionale della
Commissione si trasformerebbe in comportamento puramente arbitrario, e si
ammetterebbe che la Commissione puo modificare a suo piacimento la propria
politica in materia di ammende in ciascun singolo caso.

114    Le ricorrenti ricordano inoltre che, secondo la Corte europea dei
diritti dell'uomo, l'attuazione del diritto amministrativo tramite decisioni
amministrative e ammende non viola di per se l'art. 6, n. 1, della Convenzione
europea per la salvaguardia dei diritti dell'uomo e delle liberta
fondamentali, firmata a Roma il 4 novembre 1950 (in prosieguo: la «CEDU»).
Tale attuazione, tuttavia, dovrebbe essere sorretta da garanzie procedurali
sufficientemente forti e accompagnata da un effettivo regime di sindacato
giurisdizionale, comprendente una competenza giurisdizionale estesa al merito
per il controllo delle decisioni amministrative. Il diritto ad un «ricorso
effettivo dinanzi ad un giudice» e sancito anche dall'art. 47 della Carta dei
diritti fondamentali dell'Unione europea (in prosieguo: la «Carta»).

115    In via preliminare, la Commissione sottolinea che le ricorrenti hanno
fondato il loro ricorso, diretto alla riduzione dell'ammenda, sull'art. 230
CE, e non sulla competenza estesa al merito prevista dall'art. 31 del
regolamento n. 1/2003.

116    Per quanto riguarda il secondo, il quarto ed il quinto motivo del
ricorso, la Commissione ritiene che, nonostante i riferimenti al potere
discrezionale esercitato dalla Commissione, il Tribunale abbia effettuato un
controllo approfondito ed effettivo del calcolo dell'ammenda inflitta al
gruppo KME e sia pervenuto alla propria conclusione confermativa secondo cui
tali motivi erano infondati.

117    Infine, secondo la Commissione, il gruppo KME si limita a fare
allusione alle «accuse di natura penalistica» e all'art. 6, n. 1, della CEDU,
ma non analizza le conseguenze che occorre dedurne.

 Giudizio della Corte

118    Le ricorrenti contestano nel contempo il modo in cui il Tribunale ha
dichiarato di esser tenuto a considerare l'ampio potere discrezionale della
Commissione e il modo in cui esso ha concretamente svolto il controllo sulla
decisione controversa. Esse richiamano al riguardo l'art. 6 della CEDU nonche
la Carta.

119    Il principio della tutela giurisdizionale effettiva costituisce un
principio generale del diritto dell'Unione, attualmente sancito dall'art. 47
della Carta (v. sentenza 22 dicembre 2010, causa C‑279/09, DEB, Racc. pag.
I‑13849, punti 30 e 31; ordinanza 1° marzo 2011, causa C‑457/09, Chartry,
Racc. pag. I‑819, punto 25, nonche sentenza 28 luglio 2011, causa C‑69/10,
Samba Diouf, non ancora pubblicata nella Raccolta, punto 49).

120    Il sindacato giurisdizionale sulle decisioni delle istituzioni e stato
disciplinato dai Trattati istitutivi. Oltre a un controllo di legittimita,
attualmente previsto dall'art. 263 TFUE, e stato previsto un controllo esteso
al merito per quanto riguarda le sanzioni stabilite dai regolamenti.

121    Per quanto riguarda il controllo di legittimita, la Corte ha statuito
che, sebbene negli ambiti che richiedono valutazioni economiche complesse la
Commissione disponga di un potere discrezionale in materia economica, cio non
implica che il giudice dell'Unione debba astenersi dal controllare
l'interpretazione, da parte della Commissione, di dati di natura economica.
Infatti, il giudice dell'Unione e tenuto in particolare a verificare non solo
l'esattezza materiale degli elementi di prova addotti, la loro attendibilita e
la loro coerenza, ma altresi ad accertare se tali elementi costituiscano
l'insieme dei dati rilevanti che devono essere presi in considerazione per
valutare una situazione complessa e se siano di natura tale da corroborare le
conclusioni che ne sono state tratte (v. sentenze 15 febbraio 2005, causa
C‑12/03 P, Commissione/Tetra Laval, Racc. pag. I‑987, punto 39, nonche 22
novembre 2007, causa C‑525/04 P, Spagna/Lenzing, Racc. pag. I‑9947, punti 56 e
57).

122    Per quanto attiene alla sanzione delle infrazioni al diritto della
concorrenza, l'art. 15, n. 2, secondo comma, del regolamento n. 17, stabilisce
che, per determinare l'ammontare dell'ammenda, occorre tener conto oltre che
della gravita dell'infrazione, anche della sua durata. Il medesimo testo
figura all'art. 23, n. 3, del regolamento n. 1/2003.

123    La Corte ha dichiarato che, per determinare l'importo delle ammende, si
deve tenere conto della durata delle infrazioni e di tutti gli elementi idonei
a rientrare nella valutazione della loro gravita, quali il comportamento di
ciascuna delle imprese, il ruolo giocato da ciascuna di esse
nell'instaurazione delle pratiche concordate, il profitto che esse hanno
potuto trarre da tali pratiche, le loro dimensioni e il valore delle merci
interessate nonche il rischio che infrazioni di tale tipo rappresentano per la
Comunita europea (sentenze Musique Diffusion française e a./Commissione, cit.,
punto 129; Dansk Rørindustri e a./Commissione, cit., punto 242, nonche 3
settembre 2009, causa C‑534/07 P, Prym e Prym Consumer/Commissione, Racc. pag.
I‑7415, punto 96).

124    La Corte ha altresi indicato che devono essere presi in considerazione
elementi obiettivi come il contenuto e la durata dei comportamenti
anticoncorrenziali, il loro numero e la loro intensita, l'estensione del
mercato interessato e il deterioramento subito dall'ordine pubblico economico.
L'analisi deve considerare altresi l'importanza relativa e la quota di mercato
delle imprese responsabili, nonche un'eventuale recidiva (sentenza 7 gennaio
2004, cause riunite C‑204/00 P, C‑205/00 P, C‑211/00 P, C‑213/00 P, C‑217/00 P
e C‑219/00 P, Aalborg Portland e a./Commissione, Racc. pag. I‑123, punto 91).

125    Un numero cosi elevato di elementi richiede che la Commissione svolga
un esame approfondito delle circostanze dell'infrazione.

126    Per considerazioni attinenti alla trasparenza, la Commissione ha
adottato gli orientamenti, in cui indica a quale titolo prendera in
considerazione l'una o l'altra circostanza dell'infrazione e le conseguenze
che potranno esserne tratte riguardo all'importo dell'ammenda.

127    Gli orientamenti, a proposito dei quali la Corte ha dichiarato che
enunciano una regola di condotta indicativa della prassi da seguire da cui
l'amministrazione non puo discostarsi, in un'ipotesi specifica, senza fornire
giustificazioni compatibili con il principio della parita di trattamento
(sentenza 18 maggio 2006, Archer Daniels Midland e Archer Daniels Midland
Ingredients/Commissione, cit., punto 91), si limitano a descrivere il metodo
di valutazione dell'infrazione adottato dalla Commissione e i criteri che
quest'ultima si obbliga a seguire nel determinare l'importo dell'ammenda.

128    Occorre rammentare l'obbligo di motivazione degli atti dell'Unione.
Tale obbligo riveste un'importanza del tutto particolare nella fattispecie.
Spetta alla Commissione motivare la propria decisione e, in particolare,
spiegare la ponderazione e la valutazione che essa ha effettuato degli
elementi considerati (v., in tal senso, sentenza Prym e Prym
Consumer/Commissione, cit., punto 87). La presenza di una motivazione deve
essere verificata d'ufficio dal giudice.

129    Peraltro, il giudice dell'Unione ha il compito di effettuare il
controllo di legittimita ad esso incombente sulla base degli elementi prodotti
dalle ricorrenti a sostegno dei loro motivi. In occasione di tale controllo,
il giudice non puo basarsi sul potere discrezionale di cui dispone la
Commissione, ne per quanto riguarda la scelta degli elementi presi in
considerazione in sede di applicazione dei criteri indicati negli orientamenti
ne per quanto riguarda la valutazione di tali elementi, al fine di rinunciare
a un controllo approfondito tanto in fatto quanto in diritto.

130    Il controllo di legittimita e completato dalla competenza estesa al
merito riconosciuta al giudice dell'Unione dall'art. 17 del regolamento n. 17
e attualmente dall'art. 31 del regolamento n. 1/2003, conformemente all'art.
261 TFUE. Tale competenza autorizza il giudice, al di la del mero controllo di
legittimita della sanzione, a sostituire la sua valutazione a quella della
Commissione e, di conseguenza, a sopprimere, ridurre o aumentare l'ammenda o
la penalita inflitta (v., in tal senso, sentenza 15 ottobre 2002, cause
riunite C‑238/99 P, C‑244/99 P, C‑245/99 P, C‑247/99 P, da C‑250/99 P a
C‑252/99 P e C‑254/99 P, Limburgse Vinyl Maatschappij e a./Commissione, Racc.
pag. I‑8375, punto 692)

131    Occorre tuttavia sottolineare che l'esercizio della competenza estesa
al merito non equivale a un controllo d'ufficio e ricordare che il
procedimento dinanzi ai giudici dell'Unione e di tipo contraddittorio. Ad
eccezione dei motivi di ordine pubblico, che devono essere sollevati d'ufficio
dal giudice, come il difetto di motivazione della decisione impugnata, spetta
al ricorrente sollevare motivi contro tale decisione e addurre elementi
probatori per corroborare tali motivi.

132    Tale condizione procedurale non contraddice la regola secondo cui, per
infrazioni a regole di concorrenza, spetta alla Commissione fornire la prova
delle infrazioni che essa riscontra e produrre gli elementi di prova idonei a
dimostrare adeguatamente l'esistenza dei fatti che integrano l'infrazione. Cio
che si richiede a un ricorrente nell'ambito di un ricorso giurisdizionale,
infatti, e di identificare gli elementi contestati della decisione impugnata,
di formulare censure a tale riguardo e di addurre prove, che possono essere
costituite da seri indizi, volti a dimostrare che le proprie censure sono
fondate.

133    Il controllo previsto dai Trattati implica dunque che il giudice
dell'Unione eserciti un controllo tanto in diritto quanto in fatto e che esso
disponga del potere di valutare le prove, di annullare la decisione impugnata
e di modificare l'ammontare delle ammende. Non risulta quindi che il controllo
di legittimita di cui all'art. 263 TFUE, completato dalla competenza estesa al
merito per quanto riguarda l'importo dell'ammenda, prevista all'art. 31 del
regolamento n. 1/2003, sia contrario ai dettami del principio della tutela
giurisdizionale effettiva che figura all'art. 47 della Carta.

134    Ne consegue che il sesto motivo, nella parte in cui riguarda le regole
del sindacato giurisdizionale considerate alla luce del principio della tutela
giurisdizionale effettiva, e infondato.

135    Relativamente alla parte che riguarda il modo in cui il Tribunale ha
svolto il controllo della decisione controversa nell'ambito del secondo, del
quarto e del quinto motivo del ricorso, il presente motivo coincide con i
motivi dal secondo al quarto dell'impugnazione e dunque e gia stato esaminato
dalla Corte.

136    A tale proposito occorre ricordare che, sebbene a piu riprese - in
particolare ai punti 52‑54, 99, 114, 136 e 150 della sentenza impugnata - il
Tribunale si sia riferito al «potere discrezionale», al «potere discrezionale
sostanziale» o all'«ampio potere discrezionale» della Commissione, tali
riferimenti non hanno impedito al Tribunale di esercitare il pieno e completo
controllo, in fatto e in diritto, al quale esso e tenuto.

137    Dall'insieme di questi elementi risulta che il sesto motivo e
infondato.

138    Di conseguenza, non puo essere accolto nessuno dei motivi addotti dal
gruppo KME a fondamento della sua impugnazione, che, pertanto, dev'essere
respinta.

  **Sulle spese**

139    Ai termini dell'art. 69, n. 2, del regolamento di procedura,
applicabile al procedimento di impugnazione in forza dell'art. 118 di detto
regolamento, la parte soccombente e condannata alle spese se ne e stata fatta
domanda. Poiche la Commissione ne ha fatto domanda, il gruppo KME, rimasto
soccombente, dev'essere condannato alle spese del presente procedimento.

Per questi motivi, la Corte (Seconda Sezione) dichiara e statuisce:

1)       **L 'impugnazione e respinta.**

2)       **La KME Germany AG, la KME France SAS e la KME Italy SpA sono
condannate alle spese.**

Firme

* * *

* Lingua processuale: l'inglese. 




**Causa C ‑454/10**

**Oliver Jestel**

**contro**

**Hauptzollamt Aachen**

(domanda di pronuncia pregiudiziale proposta dal Bundesfinanzhof)

«Codice doganale comunitario -- Art. 202, n. 3, secondo trattino -- Nascita
dell'obbligazione doganale a seguito dell'introduzione irregolare di merci --
Nozione di "debitore" -- Partecipazione all'introduzione irregolare -- Persona
che ha agito quale intermediaria nella conclusione di contratti di
compravendita aventi ad oggetto merci introdotte irregolarmente»

Massime della sentenza

_Unione doganale -- Nascita dell'obbligazione doganale a seguito
dell'introduzione irregolare di merci -- Nozione di debitore_

_(Regolamento del Consiglio n.  2913/92, art. 202, n. 3)_

L'art. 202, n. 3, secondo trattino, del regolamento n. 2913/92, che istituisce
un codice doganale comunitario, deve essere interpretato nel senso che va
considerato debitore dell'obbligazione doganale sorta per effetto
dell'introduzione irregolare di merci nel territorio doganale dell'Unione
europea colui che, pur senza concorrere direttamente all'introduzione, vi
abbia partecipato come intermediario ai fini della conclusione di contratti di
compravendita relativi alle merci medesime, qualora sapesse o dovesse secondo
ragione sapere che tale introduzione sarebbe stata irregolare, circostanza che
spetta al giudice del rinvio acclarare.

Al riguardo si deve ritenere che la formulazione «dovendo, secondo ragione,
sapere», che figura all'art. 202, n. 3, secondo trattino, del codice doganale,
faccia riferimento al comportamento di un operatore diligente ed accorto.
Occorre inoltre sapere se l'intermediario abbia compiuto tutti i passi che dal
medesimo possano essere ragionevolmente attesi per garantire che le merci di
cui trattasi non siano introdotte irregolarmente e, segnatamente, se egli
abbia informato il fornitore del suo obbligo di dichiararle in dogana. Occorre
anche tenere conto delle informazioni che erano a disposizione
dell'intermediario o delle quali egli doveva secondo ragione avere conoscenza,
in considerazione, in particolare, dei suoi obblighi contrattuali. In tal
contesto, e del pari importante stabilire se i dazi all'importazione da
versare fossero indicati sui contratti di compravendita o su altri documenti a
disposizione dell'intermediario, facendo cosi presumere che l'introduzione
delle merci nel territorio dell'Unione venisse effettuata in modo regolare.
Puo, infine, essere preso in considerazione il periodo durante il quale
l'intermediario ha fornito le sue prestazioni al venditore delle merci di cui
trattasi.

(v. punti 22, 24-27 e dispositivo)

  
  
  
  
  
  

SENTENZA DELLA CORTE (Seconda Sezione)

17 novembre 2011 (*)

«Codice doganale comunitario - Art. 202, n. 3, secondo trattino - Nascita
dell'obbligazione doganale a seguito dell'introduzione irregolare di merci -
Nozione di "debitore" - Partecipazione all'introduzione irregolare - Persona
che ha agito quale intermediaria nella conclusione di contratti di
compravendita aventi ad oggetto merci introdotte irregolarmente»

Nel procedimento C‑454/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Bundesfinanzhof (Germania), con decisione 3
settembre 2010, pervenuta in cancelleria il 17 settembre 2010, nella causa

**Oliver Jestel**

contro

**Hauptzollamt Aachen,**

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. U.
Lohmus (relatore), A. Rosas, A. Ó Caoimh e A. Arabadjiev, giudici,

avvocato generale: sig. P. Cruz Villalon

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il governo ceco, dal sig. M. Smolek e dalla sig.ra K. Havličkova, in qualita di agenti,

-        per la Commissione europea, dal sig. B.-R. Killmann e dalla sig.ra L. Bouyon, in qualita di agenti,

sentite le conclusioni dell'avvocato generale, presentate all'udienza del 14
luglio 2011,

ha pronunciato la seguente

**Sentenza**

1        La domanda di pronuncia pregiudiziale in esame riguarda
l'interpretazione dell'art. 202, n. 3, secondo trattino, del regolamento (CEE)
del Consiglio 12 ottobre 1992, n. 2913, che istituisce un codice doganale
comunitario (GU L 302, pag. 1; in prosieguo: il «codice doganale»).

2        Tale questione e sorta nell'ambito di una controversia tra il sig.
Jestel e l'Hauptzollamt Aachen (Ufficio principale delle dogane di Aquisgrana;
in prosieguo: l'«Hauptzollamt») in merito all'adempimento di un'obbligazione
doganale sorta in seguito all'irregolare introduzione di merci nel territorio
doganale dell'Unione europea.

  **Contesto normativo**

3        L'art. 202 del codice doganale cosi dispone:

«1.      L'obbligazione doganale all'importazione sorge in seguito:

a)      all'irregolare introduzione nel territorio doganale della Comunita di
una merce soggetta a dazi all'importazione

(…).

Ai sensi del presente articolo, per introduzione irregolare s'intende
qualsiasi introduzione effettuata in violazione degli articoli da 38 a 41 e
dell'articolo 177, secondo trattino.

2.      L'obbligazione doganale sorge al momento dell'introduzione irregolare.

3.      Sono debitori:

-      la persona che ha proceduto a tale introduzione irregolare,

-        le persone che hanno partecipato a questa introduzione sapendo o dovendo, secondo ragione, sapere che essa era irregolare,

-        le persone che hanno acquisito o detenuto la merce considerata e sapevano o avrebbero dovuto, secondo ragione, sapere allorquando l'hanno acquisita o ricevuta che si trattava di merce introdotta irregolarmente». 

  **Causa principale e questioni pregiudiziali**

4        Dall'ordinanza di rinvio e dagli atti sottoposti alla Corte risulta
che tra il mese d'aprile del 2004 e il mese di maggio del 2006 il sig. Jestel
metteva all'asta articoli originari della Cina, sulla piattaforma Internet
eBay sulla quale egli gestiva due negozi on‑line. Egli agiva in qualita di
intermediario nella conclusione dei contratti di vendita di tali merci e ne
incassava il corrispettivo. Alla fissazione dei prezzi e alla fornitura di
dette merci provvedeva il fornitore cinese. È quest'ultimo, infatti, che le
inviava per via postale direttamente agli acquirenti residenti in Germania.

5        Le merci di cui trattasi nella causa principale venivano consegnate a
tali acquirenti senza essere state presentate alla dogana e senza il prelievo
dei dazi all'importazione, apparentemente a causa di errate indicazioni
comunicate da tale fornitore con riferimento al contenuto e al valore della
spedizione.

6        L'Hauptzollamt emetteva un avviso di accertamento nei confronti del
sig. Jestel per importi corrispondenti a circa EUR 10 000 a titolo di dazi
doganali nonche a circa EUR 21 000 a titolo di imposta sul valore aggiunto
all'importazione. L'ufficio faceva valere, in particolare, che il sig. Jestel
aveva partecipato all'irregolare introduzione di merci nel territorio doganale
dell'Unione, ai sensi dell'art. 202, n. 3, secondo trattino, del codice
doganale. Il reclamo amministrativo presentato contro tale avviso non veniva
accolto.

7        Il Finanzgericht Dusseldorf respingeva il ricorso presentato dal sig.
Jestel contro la decisione dell'Hauptzollamt. Dagli atti risulta che tale
giudice ha ritenuto, in primo luogo, che l'introduzione delle merci di cui
trattasi fosse stata irregolare, ai sensi dell'art. 202 del codice doganale,
in quanto, da una parte, essa era stata effettuata in violazione di talune
disposizioni di cui agli articoli 38-41 del codice medesimo e, dall'altra, la
dispensa vigente per i plichi postali dall'obbligo di essere dichiarati in
dogana non si applicava a dette merci, poiche il loro valore reale eccedeva il
massimale prescritto di EUR 22. In secondo luogo, il debito doganale gravava
sul sig. Jestel, segnatamente, per effetto dell'art. 202, n. 3, secondo
trattino, dello stesso codice.

8        Adito con ricorso per cassazione («Revision») proposto contro tale
sentenza, il giudice del rinvio osserva che, secondo il sig. Jestel, la
conclusione dei contratti di compravendita tramite eBay, nonche la
trasmissione dei nomi e degli indirizzi degli acquirenti al fornitore cinese,
operazioni che hanno avuto luogo in un periodo ampiamente precedente l'invio
di tali merci e attinenti esclusivamente al profilo causale del negozio, non
costituivano partecipazione a detta introduzione ai sensi dell'art. 202, n. 3,
secondo trattino, del codice doganale.

9        Il giudice del rinvio osserva che la questione se il sig. Jestel
dovesse attendersi che le importazioni di cui trattasi nella causa principale
fossero condotte irregolarmente ovvero se, come egli afferma, avesse supposto
che esse sarebbero state effettuate in modo regolare, malgrado taluni dubbi
che egli avrebbe al riguardo nutrito, non e stata ancora acclarata. Tuttavia,
tale giudice ritiene dubbio che, in circostanze come quelle oggetto della
causa principale, una persona sia debitrice di un dazio doganale in forza di
tale disposizione, e cio anche nel caso in cui essa preveda l'eventualita
ovvero si attenda che il venditore proceda all'introduzione irregolare nel
territorio doganale dell'Unione della merce in parola.

10      In tal contesto, il Bundesfinanzhof ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se un'obbligazione doganale, derivante dalla "partecipazione"
all'irregolare introduzione di una merce nel territorio doganale dell'Unione
europea ai sensi dell'art. 202, n. 3, secondo trattino, del [codice doganale],
sorga a carico del soggetto che senza prender parte direttamente
all'introduzione stessa, assolva la funzione di intermediario ai fini della
conclusione dei contratti di compravendita relativi alle merci di cui
trattasi, prevedendo, al riguardo, l'eventualita che il venditore fornisca le
merci o parte di esse senza versare i relativi dazi all'importazione.

2)      Se sia eventualmente sufficiente che il soggetto in questione reputi
la circostanza possibile ovvero se divenga debitore solo nel caso che preveda
il suo verificarsi».

  **Sulle questioni pregiudiziali**

11      Con le questioni pregiudiziali, che appare opportuno esaminare
congiuntamente, il giudice del rinvio chiede, sostanzialmente, se l'art. 202,
n. 3, secondo trattino, del codice doganale debba essere interpretato nel
senso che debba ritenersi soggetto partecipe all'irregolare introduzione di
merci nel territorio doganale dell'Unione colui che, pur senza prestare
direttamente il proprio concorso a detta introduzione, abbia svolto la
funzione di intermediario ai fini della conclusione di contratti di
compravendita aventi ad oggetto tali merci. In caso affermativo, il giudice
medesimo chiede se tale soggetto divenga debitore dei dazi doganali a norma di
detta disposizione soltanto qualora preveda l'irregolarita dell'introduzione
delle merci di cui trattasi ovvero se, ai fini di tale qualificazione, sia
sufficiente che esso si limiti a considerare l'eventualita di una siffatta
introduzione.

12      Occorre anzitutto ricordare che il legislatore dell'Unione ha inteso
fissare in modo completo, a partire dall'entrata in vigore del codice
doganale, le condizioni per determinare le persone debitrici dell'obbligazione
doganale (v. sentenze 23 settembre 2004, causa C‑414/02, Spedition Ulustrans,
Racc. pag. I‑8633, punto 39; 3 marzo 2005, causa C‑195/03, Papismedov e a.,
Racc. pag. I‑1667, punto 38, nonche 15 settembre 2005, causa C‑140/04, United
Antwerp Maritime Agencies e Seaport Terminals, Racc. pag. I‑8245, punto 30).
Nel caso di un'obbligazione doganale sorta dall'irregolare introduzione di
merci nel territorio dell'Unione, come prevista all'art. 202 di detto codice,
le persone che possono essere debitrici sono elencate al n. 3 di tale
articolo.

13      Conformemente alla giurisprudenza della Corte, dal tenore letterale di
questa disposizione emerge che il legislatore dell'Unione ha inteso definire
in modo ampio le persone che possono essere riconosciute debitrici
dell'obbligazione doganale, in caso d'introduzione irregolare di una merce
soggetta a dazi all'importazione (v. citate sentenze Spedition Ulustrans,
punto 25, e Papismedov e a., punto 38).

14      Si deve poi rilevare che una persona come il sig. Jestel non puo
essere debitore dell'obbligazione doganale ai sensi del primo e del terzo
trattino di detto n. 3, nei limiti in cui la sua attivita consisteva soltanto
nell'intervenire nella conclusione dei contratti di compravendita delle merci,
nell'incassare il corrispettivo della compravendita e, inoltre, nel comunicare
i nomi e l'indirizzo degli acquirenti al fornitore di tali merci. Infatti, le
disposizioni di cui ai menzionati trattini contemplano, rispettivamente, la
persona che ha introdotto materialmente le merci senza dichiararle (v.
sentenze 4 marzo 2004, cause riunite C‑238/02 e C‑246/02, Viluckas et Jonusas,
Racc. pag. I‑2141, punto 29, nonche Papismedov e a., cit., punto 39) e le
persone che hanno acquistato o detenuto tali merci successivamente alla loro
introduzione.

15      In forza dell'art. 202, n. 3, secondo trattino, del codice doganale,
sono debitrici dell'obbligazione doganale le persone che hanno partecipato
alle operazioni d'introduzione irregolare delle merci nel territorio
dell'Unione sapendo o dovendo secondo ragione sapere che tale introduzione era
irregolare. Ne deriva che la qualifica di debitore, ai sensi di tale
disposizione, e subordinata al ricorrere di due condizioni, delle quali la
prima, cioe la partecipazione a tale introduzione, e oggettiva, e la seconda,
cioe che le persone abbiano partecipato consapevolmente all'operazione di
introduzione irregolare, e soggettiva (v., in tal senso, sentenza Papismedov e
a., cit., punto 40).

16      Per quanto concerne, in primo luogo, la condizione oggettiva
contemplata da tale disposizione, la Corte ha dichiarato che hanno partecipato
all'introduzione irregolare le persone che hanno preso in qualsiasi modo parte
a tale introduzione (sentenza Spedition Ulustrans, cit., punto 27).

17      Al riguardo, come ha osservato l'avvocato generale al paragrafo 39
delle sue conclusioni, il legislatore non ha precisato che le persone
considerate da questa stessa disposizione sono esclusivamente quelle che hanno
contribuito direttamente all'introduzione irregolare. Puo, pertanto, anche
trattarsi di quelle coinvolte in atti collegati alla detta introduzione.

18      Con riferimento alle circostanze della causa principale, va osservato
che sia la conclusione dei contratti di compravendita in parola sia la
consegna delle merci, che costituisce l'oggetto di tali contratti,
costituiscono elementi di un'unica operazione, vale a dire la compravendita
delle merci. Si deve ritenere, quindi, che una persona che, come il sig.
Jestel nella causa principale, senza prestare direttamente il proprio concorso
nell'introduzione irregolare delle merci nel territorio doganale dell'Unione,
abbia svolto la funzione di intermediario nella conclusione dei contratti di
compravendita aventi ad oggetto le merci medesime, abbia partecipato a detta
introduzione ai sensi dell'art. 202, n. 3, secondo trattino, del codice
doganale.

19      In secondo luogo, per quanto riguarda la condizione soggettiva
prevista da tale disposizione, il giudice del rinvio chiede se sia necessario,
perche tale condizione sia soddisfatta, che i partecipanti contemplati dalla
medesima disposizione prevedano l'irregolarita dell'introduzione ovvero se sia
sufficiente che essi ne considerino soltanto l'eventualita. Tale interrogativo
rientra nell'ambito delle specifiche circostanze della causa principale, in
cui l'introduzione irregolare ha avuto luogo successivamente all'atto di
partecipazione.

20      Orbene, la condizione soggettiva prevista dall'art. 202, n. 3, secondo
trattino, del codice doganale riposa sul fatto che le persone che hanno
partecipato a detta introduzione sapevano o dovevano secondo ragione sapere
che essa era irregolare, il che implica che esse avessero o dovessero, secondo
ragione, avere conoscenza dell'esistenza di una o piu irregolarita.

21      Poiche a tale condizione sono sottese considerazioni attinenti a
circostanze in fatto, alla luce della ripartizione delle competenze tra
giudici dell'Unione e giudici nazionali, spetta al giudice del rinvio
verificare se essa sia soddisfatta nella causa principale (v, in tal senso,
sentenza Papismedov e a., cit., punto 41). Tuttavia, la Corte, allorche si
pronuncia su un rinvio pregiudiziale, puo, ove necessario, fornire
precisazioni tese a guidare il giudice nazionale nella sua interpretazione
(v., in tal senso, sentenze 10 settembre 2009, causa C‑446/07, Severi, Racc.
pag. I‑8041, punto 60, e 11 novembre 2010, causa C‑232/09, Danosa, Racc. pag.
I‑11405, punto 34).

22      Al riguardo, da una parte, si deve ritenere che la formulazione
«dovendo, secondo ragione, sapere», che figura all'art. 202, n. 3, secondo
trattino, del codice doganale, faccia riferimento al comportamento di un
operatore diligente ed accorto.

23      D'altra parte, spetta al giudice del rinvio svolgere una valutazione
globale delle circostanze della causa principale.

24      In tal senso, si deve ritenere, in particolare, che una persona che
funga da intermediaria per la conclusione di contratti di compravendita debba
sapere che la consegna di merci provenienti da uno Stato terzo e destinati
all'Unione fa sorgere l'obbligo di assolvimento di dazi all'importazione. È,
quindi, pertinente chiedersi se l'intermediario abbia compiuto tutti i passi
che dal medesimo possano essere ragionevolmente attesi per garantire che le
merci di cui trattasi non sarebbero state introdotte irregolarmente e,
segnatamente, se egli abbia informato il fornitore del proprio obbligo di
dichiararle in dogana.

25      Occorre anche tenere conto delle informazioni che erano a disposizione
dell'intermediario o delle quali egli doveva secondo ragione avere conoscenza,
in considerazione, in particolare, dei suoi obblighi contrattuali. In tal
contesto, e del pari importante stabilire se i dazi all'importazione da
versare fossero indicati sui contratti di compravendita o su altri documenti a
disposizione dell'intermediario, facendo cosi presumere che l'introduzione
delle merci nel territorio dell'Unione venisse effettuata in modo regolare.

26      Puo, peraltro, essere preso in considerazione il periodo durante il
quale l'intermediario ha fornito le sue prestazioni al venditore delle merci
di cui trattasi. Infatti, se l'intermediario ha fornito le sue prestazioni per
un lungo periodo, puo apparire poco probabile che egli non abbia avuto
occasione di prendere conoscenza delle pratiche di detto venditore in merito
alla fornitura delle merci.

27      Alla luce delle suesposte considerazioni, le questioni proposte devono
essere risolte dichiarando che l'art. 202, n. 3, secondo trattino, del codice
doganale deve essere interpretato nel senso che va considerato debitore
dell'obbligazione doganale sorta per effetto dell'introduzione irregolare di
merci nel territorio doganale dell'Unione europea colui che, pur senza
concorrere direttamente all'introduzione, vi abbia partecipato come
intermediario ai fini della conclusione di contratti di compravendita relativi
alle merci medesime, qualora sapesse o dovesse secondo ragione sapere che tale
introduzione sarebbe stata irregolare, circostanza che spetta al giudice del
rinvio acclarare.

  **Sulle spese**

28      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**L 'art. 202, n. 3, secondo trattino, del regolamento (CEE) del Consiglio 12
ottobre 1992, n. 2913, che istituisce un codice doganale comunitario, deve
essere interpretato nel senso che va considerato debitore dell'obbligazione
doganale sorta per effetto dell'introduzione irregolare di merci nel
territorio doganale dell'Unione europea colui che, pur senza concorrere
direttamente all'introduzione, vi abbia partecipato come intermediario ai fini
della conclusione di contratti di compravendita relativi alle merci medesime,
qualora sapesse o dovesse secondo ragione sapere che tale introduzione sarebbe
stata irregolare, circostanza che spetta al giudice del rinvio acclarare.**

Firme

* * *

* Lingua processuale: il tedesco. 
  *[""]: Double quotes
  *[*]: Asterisk
  *[?]: Question mark


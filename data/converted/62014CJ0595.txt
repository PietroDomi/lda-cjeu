

SENTENZA DELLA CORTE (Terza Sezione)

23 dicembre 2015 ( * )

«Ricorso di annullamento — Sostituzione della decisione impugnata in pendenza
del giudizio — Oggetto del ricorso — Cooperazione di polizia e giudiziaria in
materia penale — Sottoposizione di una nuova sostanza psicoattiva a misure di
controllo — Quadro giuridico applicabile a seguito dell’entrata in vigore del
Trattato di Lisbona — Disposizioni transitorie — Consultazione del Parlamento
europeo»

Nella causa C‑595/14,

avente ad oggetto il ricorso di annullamento proposto, ai sensi dell’articolo
263 TFUE, il 19 dicembre 2014,

Parlamento europeo, rappresentato da F. Drexler, A. Caiola e M. Pencheva, in
qualità di agenti, con domicilio eletto in Lussemburgo,

ricorrente,

contro

Consiglio dell’Unione europea, rappresentato da K. Pleśniak e K. Michoel, in
qualità di agenti,

convenuto,

LA CORTE (Terza Sezione),

composta da L. Bay Larsen (relatore), presidente di sezione, D. Šváby, J.
Malenovský, M. Safjan e M. Vilaras, giudici,

avvocato generale: Y. Bot

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

Con il suo ricorso, il Parlamento europeo chiede l’annullamento della
decisione di esecuzione 2014/688/UE del Consiglio, del 25 settembre 2014, che
sottopone a misure di controllo le sostanze
4-iodo-2,5-dimetossi-N-(2-metossibenzil) fenetilammina (25I-NBOMe),
3,4-dicloro-N-[(1-(dimetilammino)cicloesil)metil] benzamide (AH-7921), 3,4-
metilenediossipirovalerone (MDPV) e
2-(etilamino)-2-(3-metossifenil)cicloesanone (metossietamina) (GU L 287, pag.
22; in prosieguo: la «decisione impugnata»).  
  
---|---  
  
Contesto normativo

La decisione 2005/387/GAI

2

|

L’articolo 1 della decisione 2005/387/GAI del Consiglio, del 10 maggio 2005,
relativa allo scambio di informazioni, alla valutazione dei rischi e al
controllo delle nuove sostanze psicoattive (GU L 127, pag. 32), dispone quanto
segue:

«La presente decisione istituisce un meccanismo per lo scambio rapido di
informazioni in materia di nuove sostanze psicoattive. (...)

La presente decisione prevede inoltre una valutazione dei rischi connessi con
queste nuove sostanze psicoattive, in modo che le misure applicabili negli
Stati membri di controllo degli stupefacenti e delle sostanze psicotrope siano
applicabili anche alle nuove sostanze psicoattive».  
  
---|---  
  
3

|

L’articolo 6 di tale decisione prevede che il Consiglio dell’Unione europea
possa richiedere la redazione di una relazione di valutazione dei rischi
connessi ad una nuova sostanza psicoattiva.  
  
---|---  
  
4

|

L’articolo 8 della medesima decisione, recante il titolo «Procedura per
sottoporre a misure di controllo nuove sostanze psicoattive specifiche», è
redatto nei seguenti termini:

«1. Entro sei settimane dalla data di ricevimento della relazione di
valutazione dei rischi, la Commissione presenta al Consiglio un’iniziativa per
sottoporre la nuova sostanza psicoattiva a misure di controllo. (...)

2\. Qualora la Commissione non ritenga necessario presentare un’iniziativa per
sottoporre la nuova sostanza psicoattiva a misure di controllo, un’iniziativa
in tal senso può essere presentata al Consiglio da uno o più Stati membri,
preferibilmente entro sei settimane dalla data in cui la Commissione ha
presentato al Consiglio la relazione.

3\. Il Consiglio, sulla base dell’articolo 34, paragrafo 2, lettera c), [UE],
decide, a maggioranza qualificata e deliberando sull’iniziativa presentata a
norma del paragrafo 1 o 2, se sottoporre la nuova sostanza psicoattiva a
misure di controllo».  
  
---|---  
  
La decisione di esecuzione (UE) 2015/1875

5

|

I considerando 34 e 35 della decisione di esecuzione (UE) 2015/1875 del
Consiglio, dell’8 ottobre 2015, che sottopone a misure di controllo le
sostanze 4-iodo-2,5-dimetossi-N-(2-metossibenzil)fenetilammina (25I-NBOMe),
3,4-dicloro-N-[(1-(dimetilammino)cicloesil)metil]benzamide (AH-7921),
3,4-metilendiossipirovalerone (MDPV) e
2-(etilamino)-2-(3-metossifenil)cicloesanone (metossietamina) (GU L 275, pag.
38), sono così formulati:

|

«(34)

|

Nella sentenza del 16 aprile 2015 nelle cause riunite C‑317/13 e C‑679/13
[(EU:C:2015:223)], la Corte di giustizia dell’Unione europea ha sostenuto che
prima di adottare una decisione di esecuzione ai sensi dell’articolo 8,
paragrafo 3, della decisione 2005/387/GAI, il Consiglio dovrebbe consultare il
Parlamento europeo. La decisione [impugnata] è stata adottata senza tale
consultazione preventiva e, di conseguenza, è inficiata da un vizio di
procedura. La decisione [impugnata] dovrebbe pertanto essere sostituita dalla
presente decisione.  
  
---|---  
  
(35)

|

Al fine di garantire la continuità di misure di controllo in tutta l’Unione
(...), la presente decisione dovrebbe lasciare impregiudicati gli obblighi
degli Stati membri relativamente al termine entro cui sottoporre tali nuove
sostanze psicoattive a misure di controllo e alle sanzioni penali previste
dalle rispettive legislazioni, ai sensi dell’articolo 2 della decisione
[impugnata]».  
  
---|---  
  
6

|

L’articolo 1 di tale decisione prevede quanto segue:

«Le seguenti nuove sostanze psicoattive sono sottoposte a misure di controllo
in tutta l’Unione:

|

a)

|

4-iodo-2,5-dimetossi-N-(2-metossibenzil) fenetilammina (25I-NBOMe);  
  
---|---  
  
b)

|

3,4-dicloro-N-[(1-(dimetilammino)-cicloesil)metil] benzamide (AH-7921);  
  
---|---  
  
c)

|

3,4-metilendiossipirovalerone (MDPV);  
  
---|---  
  
d)

|

2-(etilamino)-2-(3-metossifenil)cicloesanone (metossietamina)».  
  
---|---  
  
7

|

L’articolo 2 della suddetta decisione così dispone:

«La decisione [impugnata] è sostituita, fatti salvi gli obblighi degli Stati
membri relativi al termine entro cui sottoporre le sostanze
4-iodo-2,5-dimetossi-N-(2-metossibenzil)fenetilammina (25I-NBOMe),
3,4-dicloro-N-[(1-(dimetilammino)cicloesil)metil]benzamide (AH-7921),
3,4-metilendiossipirovalerone (MDPV) e
2-(etilamino)-2-(3-metossifenil)cicloesanone (metossietamina), a misure di
controllo e alle sanzioni penali previste dalle rispettive legislazioni, ai
sensi dell’articolo 2 della decisione [impugnata]».  
  
---|---  
  
8

|

Ai sensi dell’articolo 3 della medesima decisione, la stessa è entrata in
vigore il giorno successivo alla pubblicazione nella Gazzetta ufficiale
dell’Unione europea.  
  
---|---  
  
La decisione impugnata

9

|

La decisione impugnata, che fa riferimento al Trattato FUE e alla decisione
2005/387, in particolare all’articolo 8, paragrafo 3, di quest’ultima, al suo
articolo 1 prevede quanto segue:

«Le seguenti nuove sostanze psicoattive sono sottoposte a misure di controllo:

|

a)

|

4-iodo-2,5-dimetossi-N-(2-metossibenzil) fenetilammina (25I-NBOMe);  
  
---|---  
  
b)

|

3,4-dicloro-N-[(1-(dimetilammino)-cicloesil)metil] benzamide (AH-7921);  
  
---|---  
  
c)

|

3,4-metilendiossipirovalerone (MDPV);  
  
---|---  
  
d)

|

2-(etilamino)-2-(3-metossifenil)cicloesanone (metossietamina)».  
  
---|---  
  
10

|

L’articolo 2 della suddetta decisione dispone che gli Stati membri, entro il 2
ottobre 2015, prendono le misure necessarie per sottoporre le sostanze
psicoattive di cui all’articolo 1 della medesima decisione a misure di
controllo e a sanzioni penali, come previsto dalle rispettive legislazioni.  
  
---|---  
  
Conclusioni delle parti

11

|

Il Parlamento chiede che la Corte voglia:

|

—

|

annullare la decisione impugnata;  
  
---|---  
  
—

|

mantenere gli effetti di detta decisione fino alla sua sostituzione con un
nuovo atto, e  
  
---|---  
  
—

|

condannare il Consiglio alle spese.  
  
---|---  
  
12

|

Il Consiglio chiede che la Corte voglia:

|

—

|

pronunciare il non luogo a statuire nella presente causa;  
  
---|---  
  
—

|

in subordine, respingere in quanto infondato il primo motivo dedotto dal
Parlamento, e  
  
---|---  
  
—

|

nel caso in cui la Corte decidesse di annullare la decisione impugnata,
mantenerne gli effetti fino alla sua sostituzione con un nuovo atto.  
  
---|---  
  
Sul ricorso

Sull’oggetto del ricorso

Argomenti delle parti

13

|

Il Consiglio afferma che, poiché la decisione impugnata è stata sostituita ed
abrogata dalla decisione di esecuzione 2015/1875, che è stata adottata dopo
aver consultato il Parlamento e prevede la sottoposizione a misure di
controllo delle medesime sostanze psicoattive indicate nella decisione
impugnata, la Corte deve pronunciare il non luogo a statuire nella presente
causa.  
  
---|---  
  
14

|

Infatti, da giurisprudenza costante della Corte risulterebbe che l’oggetto
della controversia e l’interesse ad agire devono perdurare fino alla pronuncia
della decisione giurisdizionale, il che presupporrebbe che il ricorso possa
procurare, con il suo esito, un beneficio alla parte che l’ha proposto.  
  
---|---  
  
15

|

Oltre a ciò, il Consiglio ritiene che, sebbene la Corte abbia riconosciuto che
l’interesse ad agire del ricorrente può perdurare quando l’illegittimità
dedotta può riprodursi in futuro indipendentemente dalle circostanze della
causa in questione, ciò non avvenga nella fattispecie, poiché il Consiglio ha
già adottato le misure richieste dall’esecuzione delle sentenze
Parlamento/Consiglio (C‑317/13 e C‑679/13, EU:C:2015:223) nonché
Parlamento/Consiglio (C‑540/13, EU:C:2015:224), e ha eliminato
dall’ordinamento giuridico dell’Unione l’illegittimità da cui è viziata la
decisione impugnata.  
  
---|---  
  
Giudizio della Corte

16

|

Poiché il Consiglio fa valere l’abrogazione e la sostituzione della decisione
impugnata con la decisione di esecuzione 2015/1875, occorre ricordare che
l’abrogazione dell’atto impugnato, intervenuta dopo la presentazione del
ricorso, non comporta, di per sé sola, l’obbligo per il giudice dell’Unione di
pronunciare un non luogo a statuire per mancanza di oggetto o per mancanza di
interesse ad agire alla data di pronuncia della sentenza (sentenza Xeda
International e Pace International/Commissione, C‑149/12 P, EU:C:2013:433,
punto 32 e giurisprudenza ivi citata).  
  
---|---  
  
17

|

Nondimeno, come rileva il Consiglio, da giurisprudenza costante della Corte
risulta che l’interesse ad agire di un ricorrente deve sussistere, alla luce
dell’oggetto del ricorso, al momento della presentazione di quest’ultimo, a
pena di irricevibilità. Tale oggetto della controversia deve perdurare, così
come l’interesse ad agire, fino alla pronuncia della decisione
giurisdizionale, pena il non luogo a statuire, il che presuppone che il
ricorso possa procurare, con il suo esito, un beneficio alla parte che l’ha
proposto (v., in tal senso, sentenza Abdulrahim/Consiglio e Commissione,
C‑239/12 P, EU:C:2013:331, punto 61 e giurisprudenza ivi citata).  
  
---|---  
  
18

|

La Corte ne ha inferito che, quando l’atto impugnato ha cessato di produrre
effetti in pendenza del giudizio, essa è tenuta a valutare in concreto la
persistenza dell’interesse ad agire del ricorrente, alla luce, in particolare,
delle conseguenze dell’illegittimità lamentata e della natura del pregiudizio
asseritamente subìto (v., in tal senso, sentenza Abdulrahim/Consiglio e
Commissione, C‑239/12 P, EU:C:2013:331, punti 62 e 65).  
  
---|---  
  
19

|

Tuttavia, si deve rilevare che tale soluzione è stata adottata in cause
riguardanti ricorsi la cui ricevibilità era subordinata alla prova
dell’esistenza di un interesse ad agire in capo al ricorrente, essendo stati
presentati da persone fisiche o giuridiche di cui all’articolo 263, quarto
comma, TFUE.  
  
---|---  
  
20

|

Orbene, il diritto di ricorso del Parlamento, previsto all’articolo 263,
secondo comma, TFUE, al pari del diritto di ricorso degli Stati membri
previsto da questa stessa disposizione, non è subordinato alla prova
dell’esistenza di un interesse ad agire (v., in tal senso, sentenza
Parlamento/Consiglio, C‑355/10, EU:C:2012:516, punto 37).  
  
---|---  
  
21

|

Pertanto, la decisione della Corte di statuire o, al contrario, di dichiarare
il non luogo a statuire nella presente causa non può logicamente dipendere
dalla verifica della persistenza di un interesse ad agire del Parlamento dopo
l’adozione della decisione di esecuzione 2015/1875.  
  
---|---  
  
22

|

Ciò premesso, la Corte ha potuto dichiarare che non vi era più luogo a
statuire sui ricorsi proposti da Stati membri quando, in seguito
all’annullamento o alla revoca dell’atto impugnato, tali Stati avevano
ottenuto il risultato cui miravano i loro ricorsi (v., in tal senso, ordinanza
Germania/Commissione, C‑46/96, EU:C:1997:103, punto 6, nonché sentenze
Italia/Commissione, C‑372/97, EU:C:2004:234, punto 37, e Italia/Commissione,
C‑138/03, C‑324/03 e C‑431/03, EU:C:2005:714, punto 25).  
  
---|---  
  
23

|

Nella fattispecie, si deve necessariamente rilevare che, in ogni caso, la
sostituzione della decisione impugnata con la decisione di esecuzione
2015/1875 ha fatto salvi gli effetti della decisione impugnata nel passato e
non ha dunque prodotto effetti equivalenti a quelli che avrebbe comportato, in
linea di principio, l’annullamento di tale decisione.  
  
---|---  
  
24

|

Risulta infatti dalla lettura del combinato disposto degli articoli 1 e 3 di
tale decisione di esecuzione che l’obbligo da essa previsto di sottoporre a
misure di controllo le sostanze psicoattive in questione è entrato in vigore
solo il giorno successivo alla pubblicazione nella Gazzetta ufficiale
dell’Unione europea. Ne consegue che tale obbligo non è tale da sostituire,
per quanto riguarda il periodo precedente l’entrata in vigore della suddetta
decisione di esecuzione, l’obbligo equivalente previsto dalla decisione
impugnata.  
  
---|---  
  
25

|

Del pari, se è vero che dal considerando 34 e dall’articolo 2 della decisione
di esecuzione 2015/1875 risulta che quest’ultima ha sostituito la decisione
impugnata, nessun elemento di tale decisione di esecuzione indica che tale
sostituzione avrebbe carattere retroattivo.  
  
---|---  
  
26

|

Al contrario dal considerando 35 e dall’articolo 2 della suddetta decisione di
esecuzione risulta che la stessa si applica «fatti salvi» gli obblighi
derivanti dalla decisione impugnata relativamente al termine entro cui
sottoporre le sostanze psicoattive in questione a misure di controllo e a
sanzioni penali, ossia entro il 2 ottobre 2015. Ne consegue che il Consiglio
non ha inteso rimettere in discussione la validità di tali obblighi, quali
risultano dalla decisione impugnata, né ha dimostrato retroattivamente la
validità dei medesimi sulla base della decisione di esecuzione 2015/1875.  
  
---|---  
  
27

|

Occorre peraltro rilevare che il Consiglio ha fatto valere dinanzi alla Corte
soltanto l’abrogazione e la sostituzione della decisione impugnata con la
decisione di esecuzione 2015/1875, senza sostenere che tale sostituzione
avrebbe un effetto ex tunc equivalente a quello di un annullamento della
decisione impugnata.  
  
---|---  
  
28

|

Di conseguenza, risulta che l’entrata in vigore di tale decisione di
esecuzione non ha eliminato tutti gli effetti della decisione impugnata e,
pertanto, non ha reso completamente privo di oggetto il ricorso presentato da
Parlamento nella presente causa.  
  
---|---  
  
29

|

Tale conclusione non può essere infirmata dalla circostanza che il Parlamento
chiede alla Corte, per il caso in cui essa annulli la decisione impugnata, di
mantenere gli effetti di quest’ultima fino a che non verrà sostituita con una
nuova decisione, dato che spetta alla Corte pronunciarsi sulle conseguenze di
un annullamento, senza essere vincolata alle proposte formulate in merito
dalle parti e che, in ogni caso, un’istituzione può validamente tentare di
ottenere una dichiarazione di illegittimità, anche qualora gli effetti
dell’atto impugnato vengano integralmente mantenuti (v., in tal senso,
sentenza Consiglio/Parlamento, C‑284/90, EU:C:1992:154, punto 36).  
  
---|---  
  
30

|

Da quanto precede consegue che occorre statuire sul ricorso proposto dal
Parlamento.  
  
---|---  
  
Nel merito

31

|

A sostegno del suo ricorso il Parlamento deduce due motivi, vertenti,
rispettivamente, sulla scelta di una base giuridica abrogata o illegittima e
sulla violazione di una forma sostanziale a causa della mancata partecipazione
del Parlamento alla procedura d’adozione della decisione impugnata.  
  
---|---  
  
Sul secondo motivo, vertente sulla violazione di una forma sostanziale

– Argomenti delle parti

32

|

Il Parlamento sostiene che il fatto che esso non abbia partecipato
all’adozione della decisione impugnata costituisce violazione di una forma
sostanziale.  
  
---|---  
  
33

|

Esso osserva che la tale decisione avrebbe dovuto essere adottata con la
procedura legislativa ordinaria, sulla base dell’articolo 83, paragrafo 1,
TFUE, e non nell’ambito di una procedura nella quale il Parlamento non è
intervenuto.  
  
---|---  
  
34

|

Il Consiglio riconosce che, a causa della mancata consultazione del
Parlamento, la procedura seguita per adottare la decisione impugnata non era
conforme ai requisiti di cui all’articolo 34, paragrafo 2, lettera c), UE.  
  
---|---  
  
– Giudizio della Corte

35

|

Occorre sottolineare, in via preliminare, che la regolare consultazione del
Parlamento nei casi previsti dalle norme applicabili del diritto dell’Unione
costituisce una formalità sostanziale la cui inosservanza comporta la nullità
dell’atto di cui trattasi (v. sentenze Parlamento/Consiglio, C‑317/13 e
C‑679/13, EU:C:2015:223, punto 63, nonché Parlamento/Consiglio, C‑540/13,
EU:C:2015:224, punto 53 e giurisprudenza ivi citata).  
  
---|---  
  
36

|

Al fine di pronunciarsi sul secondo motivo dedotto dal Parlamento a sostegno
del suo ricorso è dunque necessario stabilire se il Parlamento dovesse essere
consultato prima dell’adozione della decisione impugnata.  
  
---|---  
  
37

|

A tal riguardo si deve ricordare che, secondo costante giurisprudenza della
Corte, la base giuridica di un atto determina la procedura da seguire per
l’adozione del medesimo (v., in tal senso, sentenze Parlamento/Consiglio,
C‑130/10, EU:C:2012:472, punto 80, e Parlamento/Consiglio, C‑658/11,
EU:C:2014:2025, punto 57).  
  
---|---  
  
38

|

Nella fattispecie, se le parti controvertono in merito alla base giuridica
effettivamente utilizzata dal Consiglio per adottare la decisione impugnata,
dal testo di tale decisione risulta chiaramente che la stessa è fondata
sull’articolo 8, paragrafo 3, della decisione 2005/387 (v., per analogia,
sentenza Parlamento/Consiglio, C‑317/13 e C‑679/13, EU:C:2015:223, punti da 28
a 31).  
  
---|---  
  
39

|

Orbene, dalla giurisprudenza della Corte risulta che, l’articolo 8, paragrafo
3, della decisione 2005/387, in forza dell’articolo 9 del Protocollo (n. 36)
sulle disposizioni transitorie, continua a produrre i propri effetti
giuridici, dopo l’entrata in vigore del Trattato di Lisbona, fintanto che non
sia stato abrogato, annullato o modificato, e che, pertanto, esso consente
l’adozione di misure di esecuzione in applicazione della procedura da esso
definita (v., in tal senso, sentenza Parlamento/Consiglio, C‑317/13 e
C‑679/13, EU:C:2015:223, punti 57 e 65).  
  
---|---  
  
40

|

Inoltre, la Corte ha dichiarato che l’articolo 8, paragrafo 3, della decisione
2005/387 deve essere interpretato, conformemente all’articolo 39, paragrafo 1,
UE, nel senso che esso consente al Consiglio di adottare un atto al fine di
sottoporre una nuova sostanza psicoattiva a misure di controllo solo dopo aver
consultato il Parlamento (sentenza Parlamento/Consiglio, C‑317/13 e C‑679/13,
EU:C:2015:223, punto 50).  
  
---|---  
  
41

|

L’abrogazione dell’articolo 39, paragrafo 1, UE ad opera del Trattato di
Lisbona non può rimettere in discussione tale obbligo di consultazione del
Parlamento, dal momento che, da un lato, l’obbligo di interpretare un atto di
diritto derivato in conformità al diritto primario deriva dal principio
ermeneutico generale secondo cui una disposizione deve essere interpretata,
per quanto possibile, in modo da non inficiarne la legittimità e, dall’altro,
che la legittimità di un atto dell’Unione deve essere valutata in funzione
della situazione di fatto e di diritto esistente al momento in cui l’atto è
stato adottato (v., in tal senso, sentenza Parlamento/Consiglio, C‑317/13 e
C‑679/13, EU:C:2015:223, punti 45, 49 e 67).  
  
---|---  
  
42

|

Orbene, è pacifico che la decisione impugnata sia stata adottata dal Consiglio
senza previa consultazione del Parlamento.  
  
---|---  
  
43

|

Ne consegue che il secondo motivo dedotto dal Parlamento è fondato e che,
pertanto, la decisione impugnata deve essere annullata.  
  
---|---  
  
Sul primo motivo, vertente sulla scelta di una base giuridica abrogata o
illegittima

44

|

Poiché il secondo motivo dedotto dal Parlamento è stato accolto e di
conseguenza la decisione impugnata deve essere annullata, non è necessario
esaminare il primo motivo dedotto dal Parlamento a sostegno del suo ricorso.  
  
---|---  
  
Sulla domanda di mantenimento degli effetti della decisione impugnata

45

|

Tanto il Parlamento quanto il Consiglio chiedono alla Corte di mantenere, nel
caso in cui essa annulli la decisione impugnata, gli effetti di quest’ultima
fino alla sua sostituzione con un nuovo atto.  
  
---|---  
  
46

|

A tal riguardo si deve ricordare che, ai sensi dell’articolo 264, secondo
comma, TFUE, la Corte può, ove lo reputi necessario, precisare gli effetti di
un atto annullato che devono essere considerati definitivi.  
  
---|---  
  
47

|

Nel caso di specie, si deve rilevare che il Consiglio, al fine di rimediare al
vizio procedurale che inficiava la decisione impugnata, ha adottato la
decisione di esecuzione 2015/1875 e che quest’ultima ha sostituito, a
decorrere dalla data della sua entrata in vigore, la decisione impugnata.  
  
---|---  
  
48

|

Tuttavia, qualora si pronunciasse l’annullamento della decisione impugnata
senza prevedere il mantenimento dei suoi effetti, creando, in particolare,
incertezza circa la data a decorrere dalla quale gli Stati membri sono tenuti
a sottoporre le sostanze psicoattive a misure di controllo e a sanzioni
penali, ciò potrebbe compromettere l’efficacia del controllo delle sostanze
psicoattive oggetto di tali decisioni e, dunque, la tutela della salute.
Orbene, sebbene il Parlamento chieda l’annullamento di tale decisione a motivo
del fatto che è stata violata una forma sostanziale, esso non ne contesta né
lo scopo né il contenuto.  
  
---|---  
  
49

|

Di conseguenza, gli effetti della decisione impugnata devono essere mantenuti.  
  
---|---  
  
Sulle spese

50

|

Ai sensi dell’articolo 138, paragrafo 1, del regolamento di procedura della
Corte, la parte soccombente è condannata alle spese se ne è stata fatta
domanda. Poiché il Consiglio è rimasto soccombente, occorre condannarlo alle
spese, conformemente alla domanda del Parlamento.  
  
---|---  
|

Per questi motivi, la Corte (Terza Sezione) dichiara e statuisce:  
  
---|---  
|  |

1)

|

La decisione di esecuzione 2014/688/UE del Consiglio, del 25 settembre 2014,
che sottopone a misure di controllo le sostanze
4-iodo-2,5-dimetossi-N-(2-metossibenzil) fenetilammina (25I-NBOMe),
3,4-dicloro-N-[(1-(dimetilammino)cicloesil)metil] benzamide (AH-7921), 3,4-
metilenediossipirovalerone (MDPV) e
2-(etilamino)-2-(3-metossifenil)cicloesanone (metossietamina), è annullata.  
  
---|---  
|  |

2)

|

Gli effetti della decisione di esecuzione 2014/688 sono mantenuti in vigore.  
  
---|---  
|  |

3)

|

Il Consiglio dell’Unione europea è condannato alle spese.  
  
---|---  
|

Firme  
  
---|---  
  
* * *

( * ) Lingua processuale: il francese.

  *[""]: Double quotes
  *[*]: Asterisk
  *[?]: Question mark


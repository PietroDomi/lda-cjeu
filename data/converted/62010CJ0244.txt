  
  
**Cause riunite C ‑244/10 e C‑245/10**

**Mesopotamia Broadcast A/S METV**

**e**

**Roj TV A/S**

**contro**

**Bundesrepublik Deutschland**

(domande di pronuncia pregiudiziale proposte dal Bundesverwaltungsgericht)

«Direttiva 89/552/CEE -- Attivita televisive -- Facolta per uno Stato membro
di vietare sul suo territorio l'attivita di un'emittente televisiva stabilita
in un altro Stato membro -- Motivo fondato sul divieto di arrecare pregiudizio
alla comprensione fra i popoli»

Massime della sentenza

_Libera prestazione dei servizi -- Attivita televisive -- Direttiva 89/552 --
Controllo dell'osservanza delle disposizioni della direttiva -- Controllo
incombente allo Stato membro nel quale hanno origine le trasmissioni --
Deroghe -- Incitamento all'odio basato su differenze di razza, sesso,
religione o nazionalita -- Nozione -- Pregiudizio alla comprensione fra i
popoli -- Inclusione_

_(Direttiva del Consiglio 89/552, come modificata dalla direttiva del
Parlamento europeo e del Consiglio 97/36, art.  22 bis)_

L'art. 22 bis della direttiva 89/552, relativa al coordinamento di determinate
disposizioni legislative, regolamentari e amministrative degli Stati membri
concernenti l'esercizio delle attivita televisive, come modificata dalla
direttiva 97/36, deve essere interpretato nel senso che fatti rientranti in
una regola di diritto nazionale che vieta di arrecare pregiudizio alla
comprensione fra i popoli devono considerarsi riconducibili alla nozione di
«incitamento all'odio basato su differenze di razza, sesso, religione o
nazionalita».

Tale articolo non osta a che uno Stato membro prenda, in applicazione di una
normativa generale quale una legge sulle associazioni, misure nei confronti di
un ente di radiodiffusione televisiva stabilito in un altro Stato membro, per
il motivo che le attivita e gli obiettivi del medesimo ente violano il divieto
di arrecare pregiudizio alla comprensione fra i popoli, purche le suddette
misure non impediscano, il che deve essere verificato dal giudice nazionale,
la ritrasmissione propriamente detta sul territorio dello Stato membro di
ricezione delle trasmissioni televisive realizzate dal suddetto ente a partire
dall'altro Stato membro.

(v. punti 46, 54 e dispositivo)

  
  
  
  
  
  

SENTENZA DELLA CORTE (Terza Sezione)

22 settembre 2011 (*)

«Direttiva 89/552/CEE - Attivita di trasmissione televisiva - Facolta per uno
Stato membro di vietare sul suo territorio l'attivita di un'emittente
televisiva stabilita in un altro Stato membro - Motivo fondato su un
pregiudizio alla comprensione fra i popoli»

Nei procedimenti riuniti C‑244/10 e C‑245/10,

aventi ad oggetto le domande di pronuncia pregiudiziale proposte alla Corte,
ai sensi dell'art. 267 TFUE, dal Bundesverwaltungsgericht (Germania) con
decisioni del 24 febbraio 2010, pervenute in cancelleria il 19 maggio 2010,
nella causa

**Mesopotamia Broadcast A/S METV** (C‑244/10),

  

**Roj TV A/S** (C‑245/10)

contro

**Bundesrepublik Deutschland,**

LA CORTE (Terza Sezione),

composta dal sig. K. Lenaerts, presidente di sezione, dalla sig.ra R. Silva de
Lapuerta (relatore), dai sigg. G. Arestis, J. Malenovský e T. von Danwitz,
giudici,

avvocato generale: sig. Y. Bot

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza del 13 aprile
2011,

considerate le osservazioni presentate:

-        per Mesopotamia Broadcast A/S METV e Roj TV A/S, dall'avv. R. Marx, Rechtsanwalt;

-        per il governo tedesco, dai sigg. T. Henze e N. Graf Vitzthum, in qualita di agenti;

-        per il governo francese, dai sigg. G. de Bergues e S. Menez, in qualita di agenti;

-        per la Commissione europea, dalle sig.re C. Vrignon e S. La Pergola nonche dal sig. G. von Rintelen, in qualita di agenti,

sentite le conclusioni dell'avvocato generale, presentate all'udienza del 5
maggio 2011,

ha pronunciato la seguente

**Sentenza**

1        Le domande di pronuncia pregiudiziale vertono sull'interpretazione
della direttiva del Consiglio 3 ottobre 1989, 89/552/CEE, relativa al
coordinamento di determinate disposizioni legislative, regolamentari e
amministrative degli Stati membri concernenti l'esercizio delle attivita
televisive (GU L 298, pag. 23), come modificata dalla direttiva del Parlamento
europeo e del Consiglio 30 giugno 1997, 97/36/CE (GU L 202, pag. 60; in
prosieguo: la «direttiva»).

2        Tali domande sono state presentate nell'ambito della controversia che
vede opposte, da una parte, la Mesopotamia Broadcast A/S METV (in prosieguo:
la «Mesopotamia Broadcast») e, dall'altra, la Roj TV A/S (in prosieguo: la
«Roj TV»), due societa danesi, alla Repubblica federale di Germania riguardo
alla decisione di divieto dell'attivita in ragione della natura delle
trasmissioni televisive prodotte da tali societa.

  **Contesto normativo**

  _La normativa dell 'Unione_

3        Ai sensi dell'art. 1, lett. b), della direttiva, per «emittente» si
intende «la persona fisica o giuridica che ha la responsabilita editoriale
nella composizione dei palinsesti dei programmi televisivi (…) e che li
trasmette o li fa trasmettere da terzi».

4        L'art. 2 della direttiva dispone quanto segue:

«1.      Ciascuno Stato membro vigila a che tutte le trasmissioni televisive
delle emittenti soggette alla sua giurisdizione rispettino le norme
dell'ordinamento giuridico applicabili alle trasmissioni destinate al pubblico
nel suo territorio.

2.      Ai fini della presente direttiva, sono soggette alla giurisdizione di uno Stato membro:

-        le emittenti televisive stabilite nel suo territorio a norma del paragrafo 3;

(...) 3. Ai fini della presente direttiva un'emittente televisiva si considera
stabilita in uno Stato membro nei seguenti casi:

a)      l'emittente televisiva ha la sede principale in quello Stato membro e
le decisioni editoriali in merito al palinsesto sono prese sul suo territorio;

(…)».

5        Ai sensi dell'art. 2 bis della direttiva:

«1.      Gli Stati membri assicurano la liberta di ricezione e non ostacolano
la ritrasmissione sul proprio territorio di trasmissioni televisive
provenienti da altri Stati membri per ragioni attinenti ai settori coordinati
dalla presente direttiva.

2.      Gli Stati membri possono, in via provvisoria, derogare al paragrafo 1 qualora ricorrano le seguenti condizioni:

a)      una trasmissione televisiva proveniente da un altro Stato membro violi
in misura manifesta, seria e grave l'articolo 22, paragrafi 1 o 2 e/o
l'articolo 22 bis;

b)      nel corso dei dodici mesi precedenti l'emittente televisiva abbia gia
violato almeno due volte le disposizioni di cui alla lettera a);

c)      lo Stato membro interessato abbia notificato per iscritto
all'emittente televisiva e alla Commissione le violazioni rilevate e i
provvedimenti che intende adottare in caso di nuove violazioni;

d)      le consultazioni con lo Stato che effettua la trasmissione e la
Commissione non abbiano consentito di raggiungere una soluzione amichevole
entro un termine di quindici giorni dalla notifica di cui alla lettera c) e
ove persista la pretesa violazione.

Entro due mesi a decorrere dalla notifica del provvedimento adottato dallo
Stato membro, la Commissione adotta una decisione sulla compatibilita del
provvedimento col diritto comunitario. In caso di decisione negativa, chiede
allo Stato membro di revocare senza indugio il provvedimento adottato.

3.      Il paragrafo 2 fa salva l'applicazione di qualsiasi procedimento, rimedio giuridico o sanzione contro tali violazioni nello Stato membro che esercita la propria giurisdizione sull'emittente televisiva interessata». 

6        L'art. 3, nn. 1 e 2, della direttiva dispone quanto segue:

«1.      Gli Stati membri conservano la facolta di richiedere alle emittenti
televisive soggette alla loro giurisdizione di rispettare norme piu
particolareggiate o piu rigorose nei settori disciplinati dalla presente
direttiva.

2.      Gli Stati membri assicurano, con i mezzi appropriati, nell'ambito della loro legislazione, che le emittenti televisive soggette alla loro giurisdizione rispettino effettivamente le disposizioni della presente direttiva». 

7        Gli artt. 22 e 22 bis della direttiva fanno parte del capitolo V di
quest'ultima, intitolato «Tutela dei minori e ordine pubblico». L'art. 22, nn.
1 e 2, della direttiva enuncia quanto segue:

«1.      Gli Stati membri adottano le misure atte a garantire che le
trasmissioni delle emittenti televisive soggette alla loro giurisdizione non
contengano alcun programma che possa nuocere gravemente allo sviluppo fisico,
mentale o morale dei minorenni, in particolare programmi che contengano scene
pornografiche o di violenza gratuita.

2.      I provvedimenti di cui al paragrafo 1 si applicano anche agli altri programmi che possono nuocere allo sviluppo fisico, mentale o morale dei minorenni, a meno che la scelta dell'ora di trasmissione o qualsiasi altro accorgimento tecnico escludano che i minorenni che si trovano nell'area di diffusione assistano normalmente a tali programmi». 

8        L'art. 22 bis della direttiva recita come segue:

«Gli Stati membri fanno si che le trasmissioni non contengano alcun
incitamento all'odio basato su differenze di razza, sesso, religione o
nazionalita».

  **La normativa nazionale**

9        L'art. 9 della Legge fondamentale della Repubblica federale di
Germania (Grundgesetz fur die Bundesrepublik Deutschland; in prosieguo: la
«Legge fondamentale») garantisce, al n. 1, la liberta di associazione e
definisce, al n. 2, le circostanze in cui un'associazione e vietata.
Quest'ultimo paragrafo recita come segue:

«Le associazioni i cui scopi o la cui attivita violano le leggi penali o che
sono contrarie all'ordinamento costituzionale o al principio della
comprensione fra i popoli sono vietate».

10      La legge sulle associazioni 5 agosto 1964 (Gesetz zur Regelung des
offentlichen Vereinsrechts, BGBl. I 1964, pag. 593), come modificata dall'art.
6 della legge 21 dicembre 2007 (BGBl. I 2007, pag. 3198; in prosieguo: il
«Vereinsgesetz»), all'art. 1 dispone quanto segue:

«1.      La costituzione di associazioni e libera (…)

2.      Nessuna misura di mantenimento della sicurezza e dell'ordine pubblico puo essere presa al di fuori della presente legge nei confronti delle associazioni che abusano della liberta di associazione». 

11      Tale legge definisce, all'art. 2, la nozione di associazione nella
maniera seguente:

«1.      Le associazioni contemplate dalla presente legge comprendono tutte le
associazioni, senza considerazione della loro forma giuridica, alle quali una
maggioranza di persone fisiche o giuridiche hanno volontariamente aderito a
lungo termine per uno scopo comune sottoponendosi ad un processo decisionale
organizzato.

2.      Ai sensi della presente legge non costituiscono associazioni:

1.      i partiti politici (…)

2.      i gruppi politici del Bundestag e dei parlamenti dei Lander;

3.      (…)».

12      L'art. 3 della suddetta legge disciplina i divieti che possono colpire
le associazioni nei termini seguenti:

«1.      Un'associazione puo considerarsi vietata (…) solo quando le autorita
che hanno facolta di vietarle hanno stabilito per decreto che i suoi scopi o
la sua attivita violano le leggi penali o che essa e contraria all'ordinamento
costituzionale o al principio della comprensione fra i popoli; il decreto deve
ordinare lo scioglimento dell'associazione (…) Il divieto comporta in linea di
principio il sequestro e la confisca:

1.      del patrimonio dell'associazione;

2.      di crediti verso terzi (…), e

3.      di effetti di terzi nella misura in cui il titolare ha deliberatamente favorito le mire anticostituzionali dell'associazione rimettendogli gli effetti oppure se tali effetti sono destinati a favorire le stesse mire; 

(...) 3. Il divieto si estende, salvo limitazione espressa, a tutte le
organizzazioni integrate all'associazione al punto di avere il ruolo di branca
di quest'ultima dato l'insieme dei rapporti effettivamente intrattenuti
(sotto-organizzazioni). Il divieto si estende alle sotto‑organizzazioni
diverse da quelle territoriali aventi una personalita giuridica autonoma solo
se esse sono espressamente contemplate nel decreto di divieto.

(…)

5.      Le autorita che hanno facolta di emettere un divieto possono fondare quest'ultimo anche su atti di membri dell'associazione se: 

1.      esiste un nesso con l'attivita dell'associazione o col suo oggetto;

2.      gli atti procedono da una decisione concertata, e

3.      le circostanze permettono di considerare che sono tollerati dall'associazione».

13      A norma dell'art. 14 del Vereinsgesetz:

«1.      Le associazioni i cui membri o dirigenti sono per la totalita o la
grande maggioranza cittadini stranieri possono essere vietate (…) con riserva
del n. 2\. Le associazioni i cui membri o i dirigenti sono per la totalita o
la grande maggioranza cittadini di uno Stato membro dell'Unione europea non
sono considerate quali associazioni di cittadini stranieri (…)».

14      L'art. 15 del Vereinsgesetz recita come segue:

«1.      L'art. 14 si applica per analogia alle associazioni con sede
all'estero la cui organizzazione o attivita si estende all'ambito di
applicazione territoriale della presente legge. La responsabilita per il
divieto spetta al Ministro federale dell'Interno.

(...)».

15      L'art. 18 del Vereinsgesetz cosi dispone:

«I divieti che colpiscono associazioni aventi sede fuori dall'ambito di
applicazione geografico della presente legge ma con sotto‑organizzazioni che
vi rientrano si applicano unicamente a queste ultime. Qualora l'associazione
non abbia alcuna organizzazione nell'ambito di applicazione geografico di tale
legge, il divieto riguarda (…) la sua attivita in detto ambito di
applicazione».

  **Fatti e questioni pregiudiziali**

16      La Mesopotamia Broadcast, societa holding di diritto danese con sede
in Danimarca, e titolare di diverse autorizzazioni danesi di emittenza
televisiva. Essa gestisce, fra l'altro, l'emittente televisiva Roj TV,
anch'essa una societa danese. Quest'ultima diffonde via satellite,
essenzialmente, programmi in lingua curda in tutta Europa e nel Medio Oriente,
soprattutto in Turchia. La Roj TV fa produrre trasmissioni, tra l'altro, da
una societa stabilita in Germania.

17      Nel 2006 e nel 2007 autorita facenti capo allo Stato turco hanno adito
il comitato radiotelevisivo danese responsabile in tale Stato membro per
l'applicazione della normativa nazionale di trasposizione delle disposizioni
della direttiva. Le suddette istanze imputano alla Roj TV di promuovere, con
le proprie trasmissioni, le finalita del «Partito dei lavoratori del
Kurdistan» (in prosieguo: il «PKK»), classificato come organizzazione
terroristica dall'Unione europea.

18      Il comitato radiotelevisivo danese ha statuito sui reclami in parola
con decisioni del 3 maggio 2007 e del 23 aprile 2008, stabilendo che la Roj TV
non aveva violato la normativa danese di trasposizione degli artt. 22 e 22 bis
della direttiva. Il suddetto comitato ha rilevato, in particolare, che i
programmi della Roj TV non incitavano all'odio per motivi di razza, sesso,
religione o nazionalita. Esso ha considerato che i programmi di tale societa
si limitavano a trasmettere informazioni ed opinioni e che le immagini
violente trasmesse riflettevano la violenza esistente in Turchia e nei
territori curdi.

19      Con una decisione del 13 giugno 2008, indirizzata alla Mesopotamia
Broadcast e alla Roj TV, il Ministero federale dell'Interno tedesco, ritenendo
che la gestione della catena televisiva Roj TV da parte della Mesopotamia
Broadcast fosse contraria al «principio della comprensione fra i popoli» ai
sensi del Vereinsgesetz, letto in combinato disposto con la Legge
fondamentale, ha vietato alla Mesopotamia Broadcast di attendere, tramite la
Roj TV, a qualsiasi attivita rientrante nell'ambito di applicazione del
Vereinsgesetz. Esso ha del pari imposto alla Roj TV un divieto di attivita.

20      Il 9 luglio 2008, la Mesopotamia Broadcast e la Roj TV hanno adito
entrambe il Bundesverwaltungsgericht al fine di ottenere l'annullamento della
suddetta decisione.

21      Dinanzi a tale giudice le ricorrenti hanno sostenuto che le loro
attivita nel settore della televisione transfrontaliera rientravano nelle
disposizioni della direttiva. In applicazione della normativa in parola,
soltanto il Regno di Danimarca, quale Stato membro in cui sono stabilite la
Mesopotamia Broadcast e la Roj TV, potrebbe esercitare un controllo sulle
suddette attivita. Qualsiasi altro controllo sarebbe, in linea di principio,
vietato. È vero che la direttiva permetterebbe, grazie a misure di deroga, di
procedere ad un doppio controllo. Tuttavia, nelle cause principali, non
sarebbero riuniti i presupposti per l'applicazione di misure siffatte.

22      Il governo federale tedesco ha fatto valere, dinanzi al
Bundesverwaltungsgericht, che le attivita di trasmissione televisiva della
Mesopotamia Broadcast e della Roj TV rientravano nell'ambito di applicazione
del Vereinsgesetz. Si sarebbe dovuto considerare che tali due societa
attendevano, grazie alle loro attivita, alla promozione del PKK in Germania.

23      Il governo federale tedesco ha del pari sostenuto che il motivo del
divieto in parola nella causa principale, fondato sul pregiudizio arrecato al
«principio della comprensione fra i popoli», poggiava sul fatto che i
programmi della Roj TV inciterebbero a risolvere le divergenze tra i Curdi e i
Turchi attraverso la violenza, ivi compreso in Germania, e sosterrebbero gli
sforzi del PKK per reclutare giovani Curdi nella guerriglia contro la
Repubblica di Turchia.

24      Inoltre il governo federale tedesco ha sottolineato che le
disposizioni della direttiva non prendevano in considerazione le regole
generali degli Stati membri in materia penale o di polizia ne il settore del
diritto delle associazioni, anche se tali regole sono idonee a produrre
effetti su attivita di trasmissione televisiva.

25      Il Bundesverwaltungsgericht, dopo aver deciso di visionare una
selezione di sequenze del programma televisivo della Roj TV, ha ritenuto che
quest'ultimo rappresenta manifestamente una posizione di partito preso nei
confronti del PKK, di cui ripercuote in maniera molto ampia l'approccio
militarista e violento, e cio con l'assenso dei dirigenti della Mesopotamia
Broadcast. Tale societa farebbe l'apologia, tramite il suo canale Roj TV,
della lotta armata condotta dal PKK. Il canale in parola non darebbe conto del
conflitto in maniera neutra, ma sosterrebbe il ricorso del PKK ad unita di
guerriglia e ad attentati adottando il punto di vista di quest'ultimo e
diffondendo un culto di eroi e di martiri nei confronti dei combattenti
caduti. La Mesopotamia Broadcast e la Roj TV contribuirebbero in tal modo ad
attizzare gli scontri violenti tra le persone di etnia turca e curda in
Turchia e ad esacerbare le tensioni tra i Turchi ed i Curdi che vivono in
Germania.

26      Il Bundesverwaltungsgericht ha ritenuto che il divieto in parola nella
causa principale poteva fondarsi sul motivo attinente al pregiudizio alla
comprensione fra i popoli ai sensi dell'art. 3, n. 1, del Vereinsgesetz, letto
in combinato disposto con l'art. 9, n. 2, della Legge fondamentale. Questo
giudice pone di conseguenza un interrogativo sul punto se e, all'occorrenza, a
quali condizioni l'applicazione del motivo stesso rientri nei settori
coordinati dalla direttiva.

27      Sulla scorta di tali premesse, il Bundesverwaltungsgericht ha deciso
di sospendere il procedimento e di sottoporre alla Corte la seguente questione
pregiudiziale, identica nei procedimenti C‑244/10 e C‑245/10:

«Se - ed eventualmente a quali condizioni - l'applicazione di una norma
nazionale relativa ad un divieto di associazione per pregiudizio al principio
della comprensione fra i popoli rientri nei settori coordinati dalla direttiva
e, pertanto, sia esclusa a norma dell'art. 2 bis della medesima».

  **Sulla questione pregiudiziale**

28      Con la sua questione, il Bundesverwaltungsgericht chiede, in sostanza,
se l'art. 22 bis della direttiva debba interpretarsi nel senso che osta a che
uno Stato membro prenda, in applicazione di una normativa generale, quale il
Vereinsgesetz in combinato disposto con la Legge fondamentale, misure nei
confronti di un'emittente televisiva stabilita in un altro Stato membro, per
il motivo che le attivita e gli obiettivi dell'emittente in questione violano
il divieto di arrecare pregiudizio alla comprensione fra i popoli.

  _Osservazioni preliminari_

29      Risulta dal titolo della direttiva che quest'ultima riguarda il
coordinamento di determinate disposizioni legislative, regolamentari e
amministrative degli Stati membri concernenti l'esercizio delle attivita
televisive ai fini dell'eliminazione degli ostacoli alla libera diffusione
all'interno dell'Unione.

30      Secondo il primo 'considerando' della direttiva 97/36, la direttiva
89/552 costituisce il contesto giuridico nel quale sono esercitate le attivita
televisive nel mercato interno, mentre il suddetto contesto, conformemente al
quarto 'considerando' della prima direttiva, deve assicurare la libera
circolazione di tali servizi all'interno dell'Unione.

31      Emerge peraltro dall'ottavo, dal nono e dal decimo 'considerando'
della direttiva che gli ostacoli che il legislatore comunitario ha inteso
abolire sono quelli che risultano dalle disparita esistenti tra le
disposizioni degli Stati membri per quanto riguarda l'esercizio dell'attivita
di diffusione e di distribuzione dei programmi televisivi.

32      Ne consegue che i settori coordinati dalla direttiva lo sono solo per
quanto riguarda la trasmissione televisiva vera e propria, come definita
nell'art. 1, lett. a) (v. sentenza 9 luglio 1997, cause riunite C‑34/95,
C‑35/95 e C‑36/95, De Agostini e TV-Shop, Racc. pag. I‑3843, punto 26).

33      Risulta infine dall'ottavo 'considerando' della direttiva 89/552 che
il diritto riconosciuto alla diffusione e alla distribuzione di servizi di
televisione rappresenta anche una specifica manifestazione, nel diritto
comunitario, del principio piu generale della liberta di espressione qual e
sancito dall'art. 10, n. 1, della Convenzione per la salvaguardia dei diritti
dell'uomo e delle liberta fondamentali, firmata a Roma il 4 novembre 1950.
Risulta peraltro dal tenore del quindicesimo 'considerando' della direttiva
97/36 che l'art. F, n. 2, del Trattato UE (divenuto art. 6, n. 2, UE) dispone
che l'Unione riconosce i diritti, le liberta e i principi sanciti nella Carta
dei diritti fondamentali dell'Unione europea cosicche qualsiasi provvedimento
volto a limitare la ricezione e/o a sospendere la ritrasmissione di emittenti
televisive deve essere compatibile con tali principi.

34      Si deve anche ricordare che la direttiva non ha come obiettivo
un'armonizzazione completa delle norme relative ai settori da essa coperti, ma
stabilisce prescrizioni minime per le trasmissioni che sono trasmesse dalla
Comunita europea e che devono essere captate nella medesima (v. sentenza 5
marzo 2009, causa C‑222/07, UTECA, Racc. pag. I‑1407, punto 19 e
giurisprudenza citata).

35      La direttiva stabilisce quindi il principio del riconoscimento, da
parte dello Stato membro di ricezione, della funzione di controllo dello Stato
membro di origine rispetto alle trasmissioni televisive delle emittenti
soggette alla sua giurisdizione. L'art. 2 bis, n. 1, della direttiva dispone
infatti che gli Stati membri assicurano la liberta di ricezione e non
ostacolano la ritrasmissione sul proprio territorio di trasmissioni
provenienti da altri Stati membri per ragioni attinenti ai settori coordinati
dalla medesima.

36      La Corte ha sottolineato in proposito che il controllo
sull'applicazione del diritto dello Stato membro di origine che si applica
alle trasmissioni televisive e sull'osservanza delle disposizioni della
direttiva compete solo allo Stato membro dal quale partono le trasmissioni e
che lo Stato membro di ricezione non e autorizzato ad esercitare un proprio
controllo per ragioni attinenti ai settori coordinati dalla direttiva (v., in
tal senso, sentenze 10 settembre 1996, causa C‑11/95, Commissione/Belgio,
Racc. pag. I‑4115, punti 34 e 86, nonche De Agostini e TV-Shop, cit., punto
27).

37      Tuttavia, deriva dal carattere non esaustivo della direttiva rispetto
a settori rientranti nell'ordine pubblico, nei buoni costumi o nella pubblica
sicurezza che uno Stato membro conserva la facolta di applicare alle attivita
intraprese sul suo territorio da organismi di trasmissione televisiva regole
generalmente applicabili ai settori in parola, nei limiti in cui le stesse non
ostacolino la ritrasmissione propriamente detta, sul suo territorio, delle
trasmissioni televisive provenienti da un altro Stato membro e non
istituiscano un controllo previo di queste ultime.

  _Sull 'interpretazione dell'art. 22 bis della direttiva_

38      Data la questione sottoposta alla Corte, all'occorrenza il punto se il
motivo di divieto, desunto dal pregiudizio alla comprensione fra i popoli,
debba considerarsi incluso nella nozione di «incitamento all'odio basato su
differenze di razza, sesso, religione o nazionalita» ai sensi della direttiva
e, conseguentemente, rientri nei settori coordinati da quest'ultima, e
opportuno osservare anzitutto che la direttiva non contiene alcuna definizione
dei termini di cui all'art. 22 bis della stessa.

39      Inoltre e come rilevato al punto 63 delle conclusioni dell'avvocato
generale, i lavori preparatori delle direttive 89/552 e 97/36 non contengono
indicazioni pertinenti circa il senso e la portata della nozione di
«incitamento all'odio» e confermano che all'art. 22 bis della direttiva il
legislatore dell'Unione ha voluto prevedere un motivo di divieto basato
sull'ordine pubblico diverso da quelli intesi, in particolar modo, alla tutela
dei minori.

40      Ne consegue che la portata dell'art. 22 bis della direttiva deve
essere determinata conformemente al senso abituale nel linguaggio corrente dei
termini impiegati in tale articolo, tenendo conto del contesto in cui essi
sono utilizzati e degli scopi perseguiti dalla direttiva (v. sentenza 10 marzo
2005, causa C‑336/03, easyCar, Racc. pag. I‑1947, punto 21 e giurisprudenza
citata).

41      Per quanto concerne le parole «incitamento» e «odio», occorre rilevare
che esse prendono in considerazione, da una parte, un'azione destinata ad
orientare un determinato comportamento e, dall'altra, un sentimento di
animosita o di ripulsa contro un insieme di persone.

42      Cosi la direttiva, attraverso l'impiego della nozione di «incitamento
all'odio», ha per scopo di prevenire qualsiasi ideologia irrispettosa dei
valori umani, segnatamente iniziative che praticano l'apologia della violenza
con atti terroristici contro una comunita determinata di persone.

43      Circa la nozione di pregiudizio alla «comprensione fra i popoli», come
rilevato al punto 25 della presente sentenza, la Mesopotamia Broadcast e la
Roj TV contribuiscono, secondo il giudice del rinvio, ad attizzare gli scontri
violenti tra le persone di etnia turca e curda in Turchia e ad esacerbare le
tensioni tra i Turchi e i Curdi che vivono in Germania ed arrecano quindi
pregiudizio alla comprensione fra i popoli.

44      Di conseguenza si deve constatare che un comportamento siffatto e
riconducibile alla nozione di «incitamento all'odio».

45      Pertanto, come ha sottolineato l'avvocato generale ai punti 88 e 89
delle sue conclusioni, il rispetto della regola di ordine pubblico enunciata
all'art. 22 bis della direttiva dovra essere verificato dalle autorita
competenti dello Stato membro nella cui competenza rientra l'emittente in
parola, a prescindere dalla presenza sul territorio di tale Stato membro delle
comunita etniche o culturali interessate. Invero, l'applicazione del divieto
di cui al suddetto articolo dipende non dai potenziali effetti della
trasmissione di cui trattasi nello Stato membro di origine o in uno Stato
membro in particolare, ma soltanto dal ricorrere delle due condizioni previste
da tale disposizione, ossia l'incitamento all'odio e motivi di razza, sesso,
religione o nazionalita.

46      Risulta quindi da quanto precede che l'art. 22 bis della direttiva
deve essere interpretato nel senso che fatti come quelli di cui trattasi nelle
cause principali, rientranti in una regola di diritto nazionale che vieta di
arrecare pregiudizio alla comprensione fra i popoli, devono considerarsi
coperti dalla nozione di «incitamento all'odio basato su differenze di razza,
sesso, religione o nazionalita» sancita da tale articolo.

  _Sulla decisione di cui trattasi nella causa principale in rapporto alla
sentenza De Agostini e TV-Shop_

47      Al fine di porre il giudice del rinvio in grado di risolvere la
controversia deferita dinanzi ad esso alla luce dell'interpretazione dell'art.
22 bis desunta supra, occorre riferirsi alla citata sentenza De Agostini e
TV‑Shop, tenendo conto del rapporto tra le disposizioni della direttiva stessa
in materia di pubblicita televisiva e sponsorizzazione e le regole nazionali
diverse da quelle che contemplano specificamente la diffusione e la
distribuzione dei programmi.

48      Invero, secondo quanto sottolineato dalla Corte ai punti 33 e 34 della
suddetta sentenza, la direttiva, anche se prevede che gli Stati membri
garantiscano la liberta di ricezione e non ostacolino la ritrasmissione sul
loro territorio di trasmissioni televisive provenienti da altri Stati membri
per ragioni relative alla pubblicita televisiva e alla sponsorizzazione, non
ha tuttavia l'effetto di escludere completamente ed automaticamente
l'applicazione delle regole in parola. Cosi, la direttiva non osta in linea di
principio all'applicazione di una normativa nazionale che persegua in generale
un obiettivo di tutela dei consumatori, senza tuttavia istituire un secondo
controllo delle trasmissioni televisive oltre a quello che lo Stato membro da
cui proviene la trasmissione e tenuto ad effettuare.

49      La Corte ha del pari precisato, al punto 38 della medesima sentenza,
che la direttiva non osta a che uno Stato membro, applicando una normativa
generale relativa alla tutela dei consumatori contro la pubblicita
ingannevole, adotti provvedimenti nei confronti di un inserzionista a motivo
di una pubblicita televisiva trasmessa da un altro Stato membro, purche tali
provvedimenti non impediscano la ritrasmissione in se e per se sul suo
territorio delle trasmissioni televisive provenienti dall'altro Stato membro
suddetto.

50      Tale ragionamento e ugualmente applicabile a normative di uno Stato
membro che non vertono specificamente sulla diffusione e sulla distribuzione
dei programmi e che, in maniera generale, perseguono un obiettivo di ordine
pubblico, senza tuttavia impedire la ritrasmissione propriamente detta sul suo
territorio delle trasmissioni televisive provenienti da un altro Stato membro.

51      Emerge in proposito dal fascicolo trasmesso alla Corte dal giudice del
rinvio e dalle spiegazioni fornite dal governo tedesco nel dibattimento orale
dinanzi alla Corte che il Vereinsgesetz non riguarda in modo speciale gli enti
di radiodiffusione televisiva, ne la diffusione o la distribuzione di
programmi televisivi in quanto tali, ma concerne in maniera generale le
attivita delle associazioni. Inoltre il dispositivo della decisione del
Ministero federale dell'Interno del 13 giugno 2008, fondata sulla legge in
parola letta in combinato disposto con la Legge fondamentale, comporta undici
elementi. In particolare, risulta da tale decisione che l'utilizzo
dell'antenna televisiva Roj TV da parte della Mesopotamia Broadcast poneva in
non cale il principio della comprensione tra i popoli, che la Mesopotamia
Broadcast non poteva piu agire nell'ambito di applicazione territoriale del
Vereinsgesetz tramite l'antenna della Roj TV, che l'attivita di quest'ultima
disconosceva il principio della comprensione fra i popoli, che l'emittente
televisiva Roj TV non poteva piu agire nell'ambito di applicazione
territoriale del Vereinsgesetz e che la suddetta emittente era vietata
nell'ambito di applicazione territoriale della medesima legge.

52      Il governo tedesco ha segnatamente precisato, nelle sue osservazioni
scritte nonche nella sua difesa orale dinanzi alla Corte, che, se e vero che
tutte le attivita dell'ente di radiodiffusione di cui trattasi nella causa
principale erano vietate in Germania, tuttavia tale Stato membro non sarebbe
in grado di prevenire le eventuali ripercussioni in Germania delle
trasmissioni televisive realizzate all'estero. Cosi, la ricezione e l'uso
privato del programma della Roj TV non sarebbero vietati e rimarrebbero in
pratica effettivamente possibili. In particolare, il suddetto Stato membro ha
indicato che, se e vero che esso non impedisce le ritrasmissioni sul suo
territorio in provenienza dalla Danimarca delle trasmissioni televisive
realizzate dall'ente di cui trattasi, e pero illegittima qualsiasi attivita
organizzata dalla Roj TV o a suo vantaggio esercitata sul territorio della
Repubblica federale di Germania per effetto del divieto di attivita emesso con
la decisione del Ministero federale dell'Interno del 13 giugno 2008. Sarebbero
pertanto vietate, in Germania, la produzione di trasmissioni nonche
l'organizzazione di manifestazioni consistenti in proiezioni di trasmissioni
della Roj TV in uno spazio pubblico, segnatamente in uno stadio, al pari delle
attivita di sostegno che si svolgessero nel territorio tedesco.

53      Misure del tipo di quelle menzionate al punto precedente non
costituiscono un ostacolo alla ritrasmissione propriamente detta, ma spetta al
giudice del rinvio determinare gli effetti concreti derivanti dalla decisione
di divieto di cui trattasi nella causa principale quanto alle trasmissioni
televisive realizzate dalle ricorrenti nella causa principale a partire da un
altro Stato membro, verificando se la suddetta decisione non impedisca la
ritrasmissione propriamente detta sul territorio dello Stato membro di
ricezione delle trasmissioni suddette.

54      Alla luce dell'insieme delle precedenti considerazioni, occorre
risolvere la questione sollevata dichiarando che l'art. 22 bis della direttiva
deve essere interpretato nel senso che fatti come quelli di cui trattasi nelle
cause principali, rientranti in una regola di diritto nazionale che vieta di
arrecare pregiudizio alla comprensione fra i popoli, devono considerarsi
riconducibili alla nozione di «incitamento all'odio basato su differenze di
razza, sesso, religione o nazionalita». Tale articolo non osta a che uno Stato
membro prenda, in applicazione di una normativa generale quale il
Vereinsgesetz, misure nei confronti di un ente di radiodiffusione televisiva
stabilito in un altro Stato membro, per il motivo che le attivita e gli
obiettivi del medesimo ente violano il divieto di arrecare pregiudizio alla
comprensione fra i popoli, purche le suddette misure non impediscano, il che
deve essere verificato dal giudice nazionale, la ritrasmissione propriamente
detta sul territorio dello Stato membro di ricezione delle trasmissioni
televisive realizzate dal suddetto ente a partire dall'altro Stato membro.

  **Sulle spese**

55      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**L 'art. 22 bis della direttiva del Consiglio 3 ottobre 1989, 89/552/CEE,
relativa al coordinamento di determinate disposizioni legislative,
regolamentari e amministrative degli Stati membri concernenti l'esercizio
delle attivita televisive, come modificata dalla direttiva del Parlamento
europeo e del Consiglio 30 giugno 1997, 97/36/CE, deve essere interpretato nel
senso che fatti come quelli di cui trattasi nelle cause principali, rientranti
in una regola di diritto nazionale che vieta di arrecare pregiudizio alla
comprensione fra i popoli, devono considerarsi riconducibili alla nozione di
«incitamento all'odio basato su differenze di razza, sesso, religione o
nazionalita». Tale articolo non osta a che uno Stato membro prenda, in
applicazione di una normativa generale quale la legge sulle associazioni
(Gesetz zur Regelung des offentlichen Vereinsrechts) 5 agosto 1964, come
modificata dall'art. 6 della legge 21 dicembre 2007, misure nei confronti di
un ente di radiodiffusione televisiva stabilito in un altro Stato membro, per
il motivo che le attivita e gli obiettivi del medesimo ente violano il divieto
di arrecare pregiudizio alla comprensione fra i popoli, purche le suddette
misure non impediscano, il che deve essere verificato dal giudice nazionale,
la ritrasmissione propriamente detta sul territorio dello Stato membro di
ricezione delle trasmissioni televisive realizzate dal suddetto ente a partire
dall'altro Stato membro.**

Firme

* * *

* Lingua processuale: il tedesco. 




**Causa C ‑197/10**

**Uni o de Pagesos de Catalunya**

**contro**

**Administraci on del Estado**

(domanda di pronuncia pregiudiziale proposta dal Tribunal Supremo)

«Politica agricola comune -- Regolamento (CE) n. 1782/2003 -- Regime di
pagamento unico -- Diritti al pagamento a partire dalla riserva nazionale --
Presupposti per la concessione -- Agricoltori che iniziano ad esercitare
un'attivita agricola -- Carattere ipotetico della questione pregiudiziale --
Irricevibilita»

Massime della sentenza

_Questioni pregiudiziali -- Competenza della Corte -- Limiti -- Questioni di
carattere generale o ipotetico -- Verifica della propria competenza da parte
della Corte -- Questione pregiudiziale di carattere ipotetico --
Irricevibilita_

_(Art.  267 TFUE; regolamento del Consiglio n. 1782/2003, art. 42)_

La procedura instaurata dall'art. 267 TFUE e uno strumento di cooperazione fra
la Corte e i giudici nazionali, per mezzo del quale la prima fornisce ai
secondi gli elementi d'interpretazione del diritto dell'Unione necessari per
risolvere le controversie dinanzi ad essi pendenti.

Nell'ambito di siffatta cooperazione le questioni relative al diritto
dell'Unione godono di una presunzione di rilevanza. Il rigetto, da parte della
Corte, di una domanda proposta da un giudice nazionale e quindi possibile
soltanto qualora appaia in modo manifesto che l'interpretazione del diritto
dell'Unione richiesta non ha alcun rapporto con la realta effettiva o
l'oggetto della causa principale, qualora la questione sia di tipo ipotetico
o, ancora, qualora la Corte non disponga degli elementi in fatto e in diritto
necessari per rispondere in modo utile alle questioni che le sono sottoposte.
La funzione assegnata alla Corte nell'ambito dei procedimenti di pronuncia
pregiudiziale consiste, infatti, nel contribuire all'amministrazione della
giustizia negli Stati membri e non nell'esprimere pareri consultivi su
questioni generali o ipotetiche.

Si deve dichiarare irricevibile a causa della sua natura ipotetica una domanda
di pronuncia pregiudiziale vertente sull'interpretazione dell'art. 42, n. 3,
del regolamento n. 1782/2003, che stabilisce norme comuni relative ai regimi
di sostegno diretto nell'ambito della politica agricola comune e istituisce
taluni regimi di sostegno a favore degli agricoltori, presentata nell'ambito
di un ricorso diretto ad ottenere l'annullamento di un atto legislativo di
diritto interno che si propone di stabilire la disciplina nazionale di base
applicabile a taluni regimi di aiuto previsti dal menzionato regolamento,
considerato che detto atto legislativo e stato abrogato e che il giudice del
rinvio non ha fornito alla Corte elementi tali da consentirle di cogliere
l'interesse reale e concreto che ciononostante siffatta domanda riveste per la
causa principale.

(v. punti 16-18, 23, 25)

  
  
  
  
  
  

SENTENZA DELLA CORTE (Prima Sezione)

15 settembre 2011 (*)

«Politica agricola comune - Regolamento (CE) n. 1782/2003 - Regime di
pagamento unico - Diritti al pagamento a partire dalla riserva nazionale -
Presupposti per la concessione - Agricoltori che iniziano ad esercitare
un'attivita agricola - Carattere ipotetico della questione pregiudiziale -
Irricevibilita»

Nel procedimento C‑197/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Tribunal Supremo (Spagna), con decisione 18
marzo 2010, pervenuta in cancelleria il 23 aprile 2010, nella causa

**Uni o de Pagesos de Catalunya**

contro

**Administraci on del Estado,**

con l'intervento di:

**Coordinadora de Organizaciones de Agricultores y Ganaderos - Iniciativa
Rural del Estado Español,**

LA CORTE (Prima Sezione),

composta dal sig. A. Tizzano, presidente di sezione, dai sigg. J.-J. Kasel, A.
Borg Barthet (relatore), E. Levits e dalla sig.ra M. Berger, giudici,

avvocato generale: sig.ra J. Kokott

cancelliere: sig.ra M. Ferreira, amministratore principale

vista la fase scritta del procedimento e in seguito all'udienza del 9 giugno
2011,

considerate le osservazioni presentate:

-        per la Coordinadora de Organizaciones de Agricultores y Ganaderos - Iniciativa Rural del Estado Español, dagli avv.ti R. Granizo Palomeque e I. Hernandez Urranburu, abogados, 

-        per il governo spagnolo, dai sigg. M. Muñoz Perez e A. Rubio Gonzalez, in qualita di agenti,

-        per il governo tedesco, dal sig. N. Graf Vitzthum, in qualita di agente,

-        per il governo greco, dalle sig.re G. Skiani, S. Papaioannou e X. Basakou, in qualita di agenti,

-        per il governo austriaco, dal sig. E. Riedl, in qualita di agente,

-        per la Commissione europea, dalla sig.ra H. Tserepa‑Lacombe e dal sig. F. Jimeno Fernandez, in qualita di agenti,

sentite le conclusioni dell'avvocato generale, presentate all'udienza del 7
luglio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 42, n. 3, del regolamento (CE) del Consiglio 29 settembre 2003, n.
1782, che stabilisce norme comuni relative ai regimi di sostegno diretto
nell'ambito della politica agricola comune e istituisce taluni regimi di
sostegno a favore degli agricoltori e che modifica i regolamenti (CEE) n.
2019/93, (CE) n. 1452/2001, (CE) n. 1453/2001, (CE) n. 1454/2001, (CE) n.
1868/94, (CE) n. 1251/1999, (CE) n. 1254/1999, (CE) n. 1673/2000, (CEE) n.
2358/71 e (CE) n. 2529/2001 (GU L 270, pag. 1).

2        Tale domanda e stata proposta nell'ambito di un ricorso proposto
dall'Unio de Pagesos de Catalunya (Unione degli agricoltori della Catalogna)
diretto ad ottenere l'annullamento del regio decreto 2 novembre 2007, n.
1470/2007, sull'applicazione dei pagamenti diretti nel settore
dell'agricoltura e dell'allevamento (BOE n. 264 del 3 novembre 2007, pag.
45104).

  **Contesto normativo**

  _Il diritto dell 'Unione_

 Il regolamento n. 1782/2003

3        Ai sensi dell'art. 42, nn. 3‑5, del regolamento n. 1782/2003:

«3.      Gli Stati membri possono utilizzare la riserva nazionale per
attribuire a titolo prioritario importi di riferimento agli agricoltori che
hanno iniziato l'attivita agricola dopo il 31 dicembre 2002, o nel 2002 ma
senza ricevere alcun pagamento diretto in tale anno, secondo criteri obiettivi
e in modo tale da garantire la parita di trattamento tra gli agricoltori ed
evitare distorsioni del mercato e della concorrenza.

4.      Gli Stati membri utilizzano la riserva nazionale per calcolare, secondo criteri obiettivi e in modo tale da garantire la parita di trattamento tra gli agricoltori ed evitare distorsioni del mercato e della concorrenza, gli importi di riferimento per gli agricoltori che si trovano in una situazione particolare, definita dalla Commissione secondo la procedura di cui all'articolo 144, paragrafo 2. 

5.      Gli Stati membri possono utilizzare la riserva nazionale per calcolare, secondo criteri obiettivi e in modo tale da garantire la parita di trattamento tra gli agricoltori ed evitare distorsioni del mercato e della concorrenza, gli importi di riferimento per gli agricoltori in superfici sottoposte a programmi di ristrutturazione e/o sviluppo connessi con una forma di pubblico intervento al fine di evitare l'abbandono delle terre e/o compensare svantaggi specifici per gli agricoltori in tali superfici». 

 Il regolamento (CE) n. 1698/2005

4        Ai sensi dell'art. 20, lett. a), del regolamento (CE) del Consiglio
20 settembre 2005, n. 1698, sul sostegno allo sviluppo rurale da parte del
Fondo europeo agricolo per lo sviluppo rurale (FEASR) (GU L 277, pag. 1):

«Il sostegno alla competitivita dei settori agricolo e forestale si esplica
attraverso le seguenti misure:

a)      misure intese a promuovere la conoscenza e sviluppare il potenziale
umano, in particolare:

      (…)

      ii)      insediamento di giovani agricoltori;

      (…)»

5        L'art. 22, n. 1, lett. a), del medesimo regolamento dispone che:

«Il sostegno di cui all'articolo 20, lettera a), punto ii), e concesso ad
agricoltori:

a)      di eta inferiore a 40 anni che si insediano per la prima volta in
un'azienda agricola in qualita di capo dell'azienda».

  _La normativa nazionale_

6        Conformemente all'art. 1, il regio decreto n. 1470/2007 si propone di
stabilire la normativa di base applicabile a taluni regimi di aiuti comunitari
previsti dal regolamento n. 1782/2003.

7        L'art. 9, n. 2, del citato regio decreto stabilisce in particolare
quanto segue:

«Hanno diritto al pagamento unico a partire dalla riserva nazionale, sempreche
soddisfino le condizioni previste:

(…)

b)      i giovani agricoltori che abbiano realizzato il loro primo
insediamento nell'ambito di un programma di sviluppo rurale istituito in base
al regolamento (CE) n. 1698/2005 (...), e che rientrino in uno dei settori di
cui all'allegato VI del regolamento (CE) n. 1782/2003 (...), ad eccezione
della produzione di sementi, e non abbiano gia ricevuto diritti di pagamento
unico risultanti dalla riserva nazionale».

8        Il regio decreto n. 1470/2007 e stato abrogato il 4 ottobre 2008 dal
regio decreto 3 ottobre 2008, n. 1612/2008, a sua volta abrogato dal regio
decreto 13 novembre 2009, n. 1680/2009; tuttavia il contenuto del decreto in
esame e stato ripreso in entrambi tali successivi decreti.

  **Causa principale e questione pregiudiziale**

9        Il 27 ottobre 2008 l'Unio de Pagesos de Catalunya ha proposto,
dinanzi al Tribunal Supremo (Corte suprema spagnola), un ricorso
amministrativo avverso il regio decreto n. 1470/2007. A sostegno di detto
ricorso ha sostenuto, in particolare, che l'art. 9, n. 2, lett. b), del
menzionato decreto sarebbe contrario all'art. 42, n. 3, del regolamento n.
1782/2003, poiche violerebbe il principio della parita di trattamento fra gli
agricoltori.

10      Il giudice del rinvio considera che l'art. 9, n. 2, lett. b), del
decreto in parola instauri una disparita di trattamento fra gli agricoltori,
dal momento che richiede ai giovani agricoltori di aver realizzato il loro
primo insediamento nell'ambito di un programma di sviluppo rurale istituito in
base al regolamento n. 1698/2005 al fine di poter beneficiare del regime di
pagamento unico.

11      Tale giudice ritiene pertanto che la soluzione della controversia
dinanzi ad esso pendente dipenda dall'interpretazione dell'art. 42, n. 3, del
regolamento n. 1782/2003, poiche quest'ultima inciderebbe in modo diretto
sulla validita della disposizione nazionale contestata. Esso fa parimenti
presente che, sebbene il regio decreto n. 1470/2007 sia stato abrogato, il suo
contenuto e stato incorporato nei regi decreti nn. 1612/2008 e 1680/2009. Il
giudice del rinvio aggiunge che la disposizione contestata rimane in vigore
per altri eventuali ricorsi vertenti sulla medesima questione di cui potrebbe
essere investito in futuro.

12      Alla luce di tali premesse, il Tribunal Supremo ha deciso di
sospendere il procedimento e di sottoporre alla Corte la seguente questione
pregiudiziale:

«Se l'art. 9, n. 2, lett. b), del regio decreto 2 novembre 2007, n. 1470/2007,
che subordina la possibilita di ottenere diritti al pagamento unico risultanti
dalla riserva nazionale alla circostanza che si tratti di giovani agricoltori
che abbiano realizzato il loro primo insediamento nell'ambito di un programma
di sviluppo rurale istituito in base al regolamento n. 1698/2005, sia conforme
all'art. 42, n 3, del regolamento n. 1782/2003».

  **Sulla ricevibilit a della domanda di pronuncia pregiudiziale**

13      Il governo spagnolo, nelle sue osservazioni scritte, sostiene che la
domanda di pronuncia pregiudiziale deve essere dichiarata irricevibile alla
luce dell'abrogazione del regio decreto n. 1470/2007, dal momento che la
risposta della Corte alla questione sottopostale sarebbe priva di rilevanza
per dirimere la controversia pendente dinanzi al Tribunal Supremo.

14      A tale proposito detto governo richiama la giurisprudenza del Tribunal
Supremo, in base alla quale «poiche il ricorso contro disposizioni generali e
uno strumento procedurale volto a rimuovere dall'ordinamento giuridico le
norme emanate dai detentori del potere regolamentare quando siano contrarie al
diritto, e non di statuire sulle domande individuali che possono derivare da
uno specifico rapporto giuridico fra il singolo ricorrente e
l'amministrazione, detto ricorso perde il suo significato allorche, al momento
di prendere la decisione, la disposizione regolamentare sia stata espunta, in
qualsivoglia altro modo, dall'ordinamento giuridico».

15      Il governo spagnolo afferma che il Tribunal Supremo ha del resto gia
giudicato privo di oggetto un precedente ricorso proposto dall'Unio de Pagesos
de Catalunya contro il regio decreto n. 1617/2005, abrogato dal regio decreto
n. 1470/2007. Tale giudice, inoltre, avrebbe considerato che il ricorso per
annullamento presentato da un'altra associazione di agricoltori avverso il
regio decreto n. 1470/2007 risultava ormai sprovvisto di oggetto e, di
conseguenza, avrebbe archiviato siffatto ricorso, argomentando che il regio
decreto n. 1470/2007 era stato abrogato dal regio decreto n. 1612/2008.

16      Secondo una costante giurisprudenza la procedura instaurata dall'art.
267 TFUE e uno strumento di cooperazione fra la Corte e i giudici nazionali,
per mezzo del quale la prima fornisce ai secondi gli elementi
d'interpretazione del diritto dell'Unione necessari per risolvere le
controversie dinanzi ad essi pendenti (v., in particolare, sentenze 16 luglio
1992, causa C‑83/91, Meilicke, Racc. pag. I‑4871, punto 22; 5 febbraio 2004,
causa C‑380/01, Schneider, Racc. pag. I‑1389, punto 20, e 24 marzo 2009, causa
C‑445/06, Danske Slagterier, Racc. pag. I‑2119, punto 65).

17      Nell'ambito di siffatta cooperazione le questioni relative al diritto
dell'Unione godono di una presunzione di rilevanza. Il rigetto, da parte della
Corte, di una domanda proposta da un giudice nazionale e quindi possibile
soltanto qualora appaia in modo manifesto che l'interpretazione del diritto
dell'Unione richiesta non ha alcun rapporto con la realta effettiva o
l'oggetto della causa principale, qualora la questione sia di tipo ipotetico
o, ancora, qualora la Corte non disponga degli elementi in fatto e in diritto
necessari per rispondere in modo utile alle questioni che le sono sottoposte
(v., in particolare, sentenze 5 dicembre 2006, cause riunite C‑94/04 e
C‑202/04, Cipolla e a., Racc. pag. I‑11421, punto 25, nonche 1° giugno 2010,
cause riunite C‑570/07 e C‑571/07, Blanco Perez e Chao Gomez, Racc. pag.
I‑4629, punto 36).

18      La funzione assegnata alla Corte nell'ambito dei procedimenti di
pronuncia pregiudiziale consiste, infatti, nel contribuire all'amministrazione
della giustizia negli Stati membri e non nell'esprimere pareri consultivi su
questioni generali o ipotetiche (v., in particolare, sentenze 12 giugno 2003,
causa C‑112/00, Schmidberger, Racc. pag. I‑5659, punto 32; 8 settembre 2009,
causa C‑478/07, Budĕjovický Budvar, Racc. pag. I‑7721, punto 64, e 11 marzo
2010, causa C‑384/08, Attanasio Group, Racc. pag. I‑2055, punto 28).

19      Nella fattispecie, dalla decisione di rinvio risulta che il Tribunal
Supremo considera che, nonostante l'abrogazione delle disposizioni del regio
decreto n. 1470/2007, la questione se l'art. 42, n. 3, del regolamento n.
1782/2003 osti al menzionato decreto resta pertinente, e cio in quanto i regi
decreti nn. 1612/2008 e 1680/2009 ne hanno ripreso il tenore letterale,
cosicche esso potrebbe essere investito di altri ricorsi vertenti su tale
medesima questione.

20      Nella sua risposta alla lettera del 21 gennaio 2011, con cui la Corte,
in applicazione dell'art. 104, n. 5, del suo regolamento di procedura, gli ha
chiesto di precisare se l'abrogazione del regio decreto n. 1470/2007 e la
giurisprudenza fatta valere dal governo spagnolo nelle sue osservazioni
scritte incidessero sulla rilevanza della domanda di pronuncia pregiudiziale,
il Tribunal Supremo ha ribadito che l'annullamento del regio decreto n.
1470/2007 non rimetteva in discussione la ricevibilita della sua domanda di
pronuncia pregiudiziale. In proposito, tale giudice ha rammentato, da un lato,
che il contenuto dell'art. 9, n. 2, lett. b), del regio decreto n. 1470/2007
era stato ripreso nei decreti successivi, cosicche esso potrebbe essere
investito di altri ricorsi vertenti su tale medesima questione. D'altro lato,
il Tribunal Supremo ha indicato che la giurisprudenza richiamata dal governo
spagnolo non risultava pertinente nel caso di specie, dato che l'abrogazione
del regio decreto n. 1470/2007 non era sopravvenuta nel corso del procedimento
dinanzi ad esso pendente e che i decreti nn. 1612/2008 e 1680/2009 prevedono
condizioni identiche per l'accesso dei giovani agricoltori ai diritti al
pagamento a partire dalla riserva nazionale.

21      In tale contesto e necessario constatare che l'interesse del Tribunal
Supremo alla risposta che la Corte fornira alla questione sottoposta non e
attinente alla controversia dinanzi ad esso pendente, ma alla circostanza che
potrebbe essere investito di eventuali ricorsi diretti all'annullamento di
disposizioni simili.

22      Occorre del resto rilevare che ne il Tribunal Supremo nella sua
lettera del 2 marzo 2011, ne le parti nel corso dell'udienza sono stati in
grado di chiarire nello specifico perche la causa principale non fosse
divenuta priva di oggetto a seguito dell'abrogazione del regio decreto n.
1470/2007. Si deve parimenti notare che, considerato il fascicolo presentato
alla Corte, la domanda di pronuncia pregiudiziale appare di natura ipotetica.

23      Orbene, quando una domanda di pronuncia pregiudiziale presenta tale
natura, spetta al giudice del rinvio fornire alla Corte elementi che le
consentano di cogliere l'interesse reale e concreto che ciononostante siffatta
domanda riveste per la causa principale.

24      Nella fattispecie in esame occorre nondimeno constatare che il
Tribunal Supremo si e limitato ad affermare, nella sua lettera del 2 marzo
2011, che la giurisprudenza invocata dal governo spagnolo non e applicabile al
ricorso della controversia principale, che «permane attuale», senza tuttavia
fornire chiarimenti precisi a riguardo.

25      Di conseguenza, si deve dichiarare la presente domanda di pronuncia
pregiudiziale irricevibile a causa della sua natura ipotetica.

  **Sulle spese**

26      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Prima Sezione) dichiara:

**La domanda di pronuncia pregiudiziale proposta dal Tribunal Supremo
(Spagna), con decisione 18 marzo 2010, e irricevibile a causa del suo
carattere ipotetico.**

Firme

* * *

* Lingua processuale: lo spagnolo. 


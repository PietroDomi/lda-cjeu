

SENTENZA DELLA CORTE (Terza Sezione)

24 novembre 2011 (*)

«Inadempimento di uno Stato - Principio generale della responsabilita degli
Stati membri per violazione del diritto dell'Unione da parte di un loro organo
giurisdizionale di ultimo grado - Esclusione di qualsiasi responsabilita dello
Stato per interpretazione delle norme di diritto o per valutazione di fatti e
prove da parte di un organo giurisdizionale di ultimo grado - Limitazione, da
parte del legislatore nazionale, della responsabilita dello Stato ai casi di
dolo o colpa grave dell'organo giurisdizionale medesimo»

Nella causa C‑379/10,

avente ad oggetto il ricorso per inadempimento, ai sensi dell'art. 258 TFUE,
proposto il 29 luglio 2010,

**Commissione europea** , rappresentata dalla sig.ra L. Pignataro e dal sig.
M. Nolin, in qualita di agenti, con domicilio eletto in Lussemburgo,

ricorrente,

contro

**Repubblica italiana** , rappresentata dalla sig.ra G. Palmieri, in qualita
di agente, assistita dal sig. G. De Bellis, avvocato dello Stato, con
domicilio eletto in Lussemburgo,

convenuta,

LA CORTE (Terza Sezione),

composta dal sig. K. Lenaerts, presidente di sezione, dal sig. J. Malenovský,
dalla sig.ra R. Silva de Lapuerta, dai sigg. T. von Danwitz (relatore) e D.
Švaby, giudici,

avvocato generale: sig. N. Jaaskinen

cancelliere: sig. A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il proprio ricorso, la Commissione europea chiede alla Corte di
dichiarare che:

-        escludendo qualsiasi responsabilita dello Stato italiano per i danni arrecati ai singoli a seguito di una violazione del diritto dell'Unione imputabile ad un organo giurisdizionale nazionale di ultimo grado, qualora tale violazione risulti da interpretazione di norme di diritto o di valutazione di fatti e prove effettuata dall'organo giurisdizionale medesimo, e 

-        limitando tale responsabilita ai soli casi di dolo o colpa grave,

ai sensi dell'art. 2, commi 1 e 2, della legge 13 aprile 1988, n. 117, sul
risarcimento dei danni cagionati nell'esercizio delle funzioni giudiziarie e
sulla responsabilita civile dei magistrati (GURI n. 88, del 15 aprile 1988,
pag. 3; in prosieguo: la «legge n. 117/88»), la Repubblica italiana e venuta
meno agli obblighi ad essa incombenti in forza del principio generale della
responsabilita degli Stati membri per violazioni del diritto dell'Unione da
parte di un proprio organo giurisdizionale di ultimo grado.

  **Contesto normativo nazionale**

2        Ai sensi del suo art. 1, la legge n. 117/88 si applica «a tutti gli
appartenenti alle magistrature ordinaria, amministrativa, contabile, militare
e speciali che esercitano l'attivita giudiziaria, indipendentemente dalla
natura delle funzioni, nonche agli estranei che partecipano all'esercizio
della funzione giudiziaria».

3        L'art. 2 di tale legge cosi recita:

«1.      Chi ha subito un danno ingiusto per effetto di un comportamento, di
un atto o di un provvedimento giudiziario posto in essere dal magistrato con
dolo o colpa grave nell'esercizio delle sue funzioni ovvero per diniego di
giustizia puo agire contro lo Stato per ottenere il risarcimento dei danni
patrimoniali e anche di quelli non patrimoniali che derivino da privazione
della liberta personale.

2.      Nell'esercizio delle funzioni giudiziarie non puo dar luogo a responsabilita l'attivita di interpretazione di norme di diritto ne quella di valutazione del fatto e delle prove. 

3.      Costituiscono colpa grave:

a)      la grave violazione di legge determinata da negligenza inescusabile;

b)      l'affermazione, determinata da negligenza inescusabile, di un fatto la
cui esistenza e incontrastabilmente esclusa dagli atti del procedimento;

c)      la negazione, determinata da negligenza inescusabile, di un fatto la
cui esistenza risulta incontrastabilmente dagli atti del procedimento;

d)      l'emissione di provvedimento concernente la liberta della persona
fuori dei casi consentiti dalla legge oppure senza motivazione».

  **Fatti**

4        L'art. 2 della legge n. 117/88 ha costituito oggetto, a seguito di un
rinvio pregiudiziale, della sentenza 13 giugno 2006, causa C‑173/03, Traghetti
del Mediterraneo (Racc. pag. I‑5177).

5        In tale sentenza la Corte ha affermato, ai punti 33‑37, quanto segue:

«33      Considerazioni (…) connesse alla necessita di garantire ai singoli
una protezione giurisdizionale effettiva dei diritti che il diritto
comunitario conferisce loro, ostano (…) a che la responsabilita dello Stato
non possa sorgere per il solo motivo che una violazione del diritto
comunitario imputabile ad un organo giurisdizionale nazionale di ultimo grado
risulti dall'interpretazione delle norme di diritto effettuata da tale organo
giurisdizionale.

34      Da un lato, infatti, l'interpretazione delle norme di diritto rientra
nell'essenza vera e propria dell'attivita giurisdizionale poiche, qualunque
sia il settore di attivita considerato, il giudice, posto di fronte a tesi
divergenti o antinomiche, dovra normalmente interpretare le norme giuridiche
pertinenti - nazionali e/o comunitarie - al fine di decidere la controversia
che gli e sottoposta.

35      Dall'altro lato, non si puo escludere che una violazione manifesta del
diritto comunitario vigente venga commessa, appunto, nell'esercizio di una
tale attivita interpretativa, se, per esempio, il giudice da a una norma di
diritto sostanziale o procedurale comunitario una portata manifestamente
erronea, in particolare alla luce della pertinente giurisprudenza della Corte
in tale materia (v., a questo riguardo, sentenza 30 settembre 2003, causa
C‑224/01, Kobler, Racc. pag. I‑10239, punto 56), o se interpreta il diritto
nazionale in modo da condurre, in pratica, alla violazione del diritto
comunitario vigente.

36      Come rilevato dall'avvocato generale al paragrafo 52 delle sue
conclusioni, escludere, in simili circostanze, ogni responsabilita dello Stato
a causa del fatto che la violazione del diritto comunitario deriva da
un'operazione di interpretazione delle norme giuridiche effettuata da un
organo giurisdizionale equivarrebbe a privare della sua stessa sostanza il
principio sancito dalla Corte nella citata sentenza Kobler. Tale constatazione
vale, a maggior ragione, per gli organi giurisdizionali di ultimo grado,
incaricati di assicurare a livello nazionale l'interpretazione uniforme delle
norme giuridiche.

37      Si deve giungere ad analoga conclusione nel caso di una legislazione
che escluda, in maniera generale, la sussistenza di una qualunque
responsabilita dello Stato allorquando la violazione imputabile ad un organo
giurisdizionale di tale Stato risulti da una valutazione dei fatti e delle
prove».

  **Il procedimento precontenzioso**

6        In data 10 febbraio 2009 la Commissione inviava una lettera alla
Repubblica italiana in cui dichiarava che, escludendo qualsiasi responsabilita
dello Stato italiano per i danni arrecati ai singoli a seguito di una
violazione del diritto dell'Unione imputabile a un organo giurisdizionale
nazionale di ultimo grado, qualora tale violazione risulti
dall'interpretazione di norme di diritto o di valutazione di fatti e prove
effettuate dall'organo giurisdizionale medesimo, e limitando tale
responsabilita ai soli casi di dolo o colpa grave, ai sensi dell'art. 2, commi
1 e 2, della legge n. 117/88, la Repubblica italiana era venuta meno agli
obblighi ad essa incombenti in considerazione del principio generale di
responsabilita degli Stati membri per violazione del diritto dell'Unione da
parte di un proprio organo giurisdizionale di ultimo grado.

7        Il 9 ottobre seguente la Commissione trasmetteva alla Repubblica
italiana una lettera di diffida che restava senza risposta.

8        Con lettera del 22 marzo 2010 la Commissione faceva pervenire alla
Repubblica italiana un parere motivato, invitandola ad adottare le misure
necessarie per conformarvisi entro il termine di due mesi a decorrere dalla
sua ricezione. Atteso che tale parere motivato restava parimenti senza
risposta, la Commissione decideva di proporre alla Corte il presente ricorso.

  **Sul ricorso**

  _Argomenti delle parti_

9        La Commissione deduce che le menzionate disposizioni della legge n.
117/88, che hanno gia costituito oggetto di esame da parte della Corte nella
citata sentenza Traghetti del Mediterraneo, sono incompatibili con la
giurisprudenza della Corte relativa alla responsabilita degli Stati membri per
violazione del diritto dell'Unione da parte di un proprio organo
giurisdizionale di ultimo grado, in particolare con la menzionata sentenza
Kobler.

10      A sostegno del ricorso la Commissione deduce, sostanzialmente, due
addebiti. Da un lato, contesta alla Repubblica italiana di avere escluso, ai
sensi dell'art. 2, secondo comma, della legge n. 117/88, qualsiasi
responsabilita dello Stato italiano per i danni causati a singoli dalla
violazione del diritto dell'Unione da parte di un proprio organo
giurisdizionale di ultimo grado, qualora tale violazione derivi da
un'interpretazione di norme di diritto o dalla valutazione di fatti e prove
effettuate dall'organo giurisdizionale medesimo. Dall'altro, la Commissione
contesta alla Repubblica italiana di aver limitato, in casi diversi
dall'interpretazione di norme di diritto o dalla valutazione di fatti e prove,
la possibilita di invocare tale responsabilita ai soli casi di dolo o colpa
grave, il che non sarebbe conforme ai principi elaborati dalla giurisprudenza
della Corte.

11      L'istituzione fa valere, a tal riguardo, che, al punto 42 della
menzionata sentenza Traghetti del Mediterraneo, la Corte, richiamandosi alla
citata sentenza Kobler, ha rammentato che la responsabilita dello Stato per i
danni arrecati ai singoli a causa di una violazione del diritto dell'Unione
imputabile ad un organo giurisdizionale nazionale di ultimo grado puo sorgere
solamente per violazione manifesta del diritto vigente compiuta da tale organo
giurisdizionale. La Commissione ricorda che tale violazione manifesta viene
valutata, in particolare, alla luce di determinati criteri, quali il grado di
chiarezza e di precisione della norma violata, il carattere scusabile ovvero
inescusabile dell'errore di diritto commesso, ed e presunta, in ogni caso,
quando la decisione interessata interviene ignorando manifestamente la
giurisprudenza della Corte in materia. Inoltre, a parere della Commissione,
non puo escludersi che il diritto nazionale precisi tali criteri, criteri che
non possono, in nessun caso, imporre requisiti piu rigorosi di quelli
derivanti dalla condizione della manifesta violazione del diritto vigente.

12      La Commissione deduce che, nella menzionata sentenza Traghetti del
Mediterraneo, la Corte ha affermato, da un lato, che il diritto dell'Unione
osta ad una legislazione nazionale che escluda, in maniera generale, la
responsabilita dello Stato membro interessato per i danni arrecati ai singoli
a seguito di una violazione del diritto dell'Unione imputabile a un organo
giurisdizionale di ultimo grado, qualora tale violazione derivi da
un'interpretazione di norme di diritto o da una valutazione di fatti e prove
operate dall'organo giurisdizionale medesimo. L'istituzione ricorda,
dall'altro, che la Corte ha parimenti dichiarato l'incompatibilita di una
limitazione di tale responsabilita ai soli casi di dolo o colpa grave del
giudice, ove una tale limitazione conduca ad escludere la sussistenza della
responsabilita dello Stato membro interessato in altri casi in cui sia stata
accertata una violazione manifesta del diritto vigente.

13      La Commissione aggiunge che dalla motivazione e dal dispositivo della
menzionata sentenza Traghetti del Mediterraneo emerge, conseguentemente, che
la Corte ha ritenuto che la normativa italiana in questione determinasse, al
tempo stesso, un'esclusione della responsabilita dello Stato nel settore
dell'interpretazione delle norme di diritto o della valutazione di fatti e
prove nonche una limitazione della responsabilita negli altri settori di
attivita giurisdizionale, quali la nomina di tutori o le dichiarazioni di
incapacita. In tal senso, nella causa da cui e scaturita la detta sentenza, la
Corte avrebbe, da un lato, respinto l'interpretazione sostenuta dalla
Repubblica italiana all'udienza, secondo cui la legge n. 117/88 conterrebbe
unicamente una clausola limitativa della responsabilita per tutti i settori
dell'attivita giurisdizionale, e, dall'altro, rilevato l'incompatibilita con
il diritto dell'Unione delle disposizioni di cui trattasi.

14      Il tenore dell'art. 2 della legge n. 117/88 sarebbe d'altronde
inequivocabile a tal riguardo, in quanto la nozione di «colpa grave»
figurerebbe ai commi 1 e 3 di tale articolo, ma non al secondo comma del
medesimo.

15      Per quanto attiene al secondo addebito, la Commissione deduce che la
giurisprudenza della suprema Corte di cassazione, fermo restando che essa non
riguarda disposizioni connesse con l'interpretazione del diritto dell'Unione,
ha interpretato la nozione di «colpa grave» in termini estremamente
restrittivi, il che, in contrasto con i principi elaborati dalla
giurisprudenza della Corte, determina una limitazione della responsabilita
dello Stato italiano, anche in casi diversi dall'interpretazione di norme di
diritto o dalla valutazione di fatti e prove.

16      A tal riguardo, la Commissione richiama due sentenze di detto giudice,
pronunciate, rispettivamente, in data 5 luglio 2007, n. 15227, e 18 marzo
2008, n. 7272, secondo cui tale nozione sarebbe stata interpretata,
sostanzialmente, in termini tali da coincidere con il «carattere
manifestamente aberrante dell'interpretazione» effettuata dal magistrato. In
tal senso, la Commissione menziona, in particolare, la massima della seconda
delle menzionate sentenze in cui la suprema Corte di cassazione avrebbe
affermato che i presupposti previsti dall'art. 2, terzo comma, lett. a), della
legge n. 117/88 sussistono «allorquando, nel corso dell'attivita
giurisdizionale, (...) si sia concretizzata una violazione evidente,
grossolana e macroscopica della norma stessa ovvero una lettura di essa in
termini contrastanti con ogni criterio logico o l'adozione di scelte aberranti
nella ricostruzione della volonta del legislatore o la manipolazione
assolutamente arbitraria del testo normativo».

17      A parere della Commissione, la responsabilita dello Stato italiano per
violazione del diritto dell'Unione da parte di uno dei propri organi
giurisdizionali di ultimo grado non puo essere quindi fatta valere negli
stessi termini stabiliti dalla giurisprudenza della Corte e risulta, in
pratica, difficilmente invocabile.

18      Conseguentemente, sembrerebbe che, malgrado la pronuncia della
menzionata sentenza Traghetti del Mediterraneo, il testo della legge n. 117/88
sia stato mantenuto inalterato e che la suprema Corte di cassazione non abbia
modificato il proprio orientamento giurisprudenziale restrittivo, e cio
nonostante il fatto che detta sentenza abbia operato una «rielaborazione
evidente» della normativa di cui trattasi.

19      La Repubblica italiana contesta l'inadempimento addebitatole.

20      A suo parere, la Commissione interpreta erroneamente la legge n.
117/88. L'art. 2 di detta legge conterrebbe unicamente una clausola limitativa
della responsabilita, a prescindere dall'attivita giurisdizionale in
questione. Infatti, i presupposti fissati al primo comma dell'art. 2 della
legge medesima, precisati, con riguardo alla nozione di «colpa grave», al
successivo terzo comma, si applicherebbero parimenti nell'ambito del secondo
comma dell'articolo stesso, relativo all'interpretazione di norme di diritto
ed alla valutazione di fatti e prove.

21      Contrariamente a quanto sostenuto dalla Commissione, nella menzionata
sentenza Traghetti del Mediterraneo la Corte non avrebbe respinto
l'interpretazione dell'art. 2 della legge n. 117/88 sostenuta dalla Repubblica
italiana, bensi si sarebbe limitata a rispondere alla questione pregiudiziale
formulata dal giudice del rinvio.

22      Inoltre, in tale sentenza, la Corte non si sarebbe espressamente
pronunciata sull'incompatibilita della legge n. 117/88 con il diritto
dell'Unione. Orbene, la legge italiana non sarebbe di per se in contrasto con
la giurisprudenza della Corte, atteso che ai giudici nazionali sarebbe
consentito procedere ad un'interpretazione di tale legge conforme ai requisiti
del diritto dell'Unione e, in particolare, a quelli fissati nelle menzionate
sentenze Kobler e Traghetti del Mediterraneo. Infatti, la nozione di «colpa
grave» contenuta nella normativa italiana in esame coinciderebbe, in effetti,
con la condizione della «violazione grave e manifesta del diritto
dell'Unione», quale definita dalla giurisprudenza della Corte.

23      La Repubblica italiana deduce che un inadempimento potrebbe essere
dichiarato solamente qualora la giurisprudenza nazionale interpretasse la
legge n. 117/88 in termini non conformi a tali requisiti. Orbene, la
Commissione non sarebbe stata in grado di dimostrare l'esistenza,
successivamente alla pronuncia della menzionata sentenza Traghetti del
Mediterraneo, di sentenze della suprema Corte di cassazione che accolgano
un'interpretazione dell'art. 2 della legge n. 117/88 che presenti un
collegamento con il diritto dell'Unione ne, tanto meno, di sentenze che
accolgano un'interpretazione di tale legge differente da quella sostenuta dal
governo italiano.

24      Infatti, le due sentenze della suprema Corte successive alla citata
sentenza Traghetti del Mediterraneo, richiamate dalla Commissione, non
riguarderebbero una violazione dei principi del diritto dell'Unione. Inoltre,
dette sentenze dimostrerebbero che la suprema Corte di cassazione ha inteso il
terzo comma, dell'art. 2 della legge n. 177/88 quale strumento interpretativo
del precedente secondo comma e che quest'ultimo comma non puo essere pertanto
inteso nel senso che costituisca una clausola di esclusione della
responsabilita.

25      A sostegno di tale argomento, la Repubblica italiana sottolinea che la
menzionata sentenza della suprema Corte di cassazione del 18 marzo 2008 non fa
alcun riferimento all'art. 2, secondo comma, della legge n. 117/88, laddove,
secondo la tesi sostenuta dalla Commissione, l'applicazione di tale
disposizione avrebbe peraltro consentito alla suprema Corte di respingere il
ricorso nella causa oggetto della sentenza stessa. Dalla mancata menzione di
detto secondo comma dell'art. 2 deriverebbe che tale disposizione non puo
essere, in realta, intesa nel senso che costituisca una clausola di esclusione
della responsabilita.

26      L'errore di interpretazione della Commissione sarebbe parimenti
evidenziato dall'affermazione, contenuta nella citata sentenza della suprema
Corte di cassazione del 5 luglio 2007, secondo cui le «ipotesi specifiche»
previste dall'art. 2 della legge n. 177/88, «hanno quale comune fattore» una
negligenza inescusabile. Ne conseguirebbe che tale articolo dovrebbe essere
complessivamente inteso nel senso che subordina il sorgere della
responsabilita dello Stato al compimento di una negligenza di tal genere da
parte del giudice nazionale.

  _Giudizio della Corte_

27      Si deve rilevare, in limine, che la Repubblica italiana non contesta
l'applicabilita dell'art. 2 della legge n. 117/88 alle azioni di
responsabilita proposte da singoli nei confronti dello Stato italiano per
violazione del diritto dell'Unione da parte di uno dei suoi organi
giurisdizionali di ultimo grado.

28      Le parti dissentono, tuttavia, sulla questione della conformita di
tale articolo con il diritto dell'Unione e, in particolare, con la
giurisprudenza della Corte.

29      Come rammentato da costante giurisprudenza, nell'ambito del
procedimento per inadempimento ex art. 258 TFUE, se e pur vero che incombe
alla Commissione dimostrare l'esistenza del preteso inadempimento, spetta allo
Stato membro convenuto, una volta che la Commissione abbia fornito elementi
sufficienti a dimostrare la veridicita dei fatti contestati, confutare in modo
sostanziale e dettagliato i dati forniti e le conseguenze che ne derivano (v.
sentenze 22 settembre 1988, causa 272/86, Commissione/Grecia, Racc. pag. 4875,
punto 21; 7 luglio 2009, causa C‑369/07, Commissione/Grecia, Racc. pag.
I‑5703, punto 75, e 6 ottobre 2009, causa C‑335/07, Commissione/Finlandia,
Racc. pag. I‑9459, punto 47).

30      Si deve rilevare che, al di fuori dei casi di dolo e di diniego di
giustizia, l'art. 2, primo comma, della legge n. 117/88 prevede che la
responsabilita dello Stato italiano per violazione del diritto dell'Unione puo
sorgere qualora un magistrato abbia commesso «colpa grave» nell'esercizio
delle proprie funzioni. Quest'ultima nozione viene definita nel successivo
terzo comma, lett. a), quale «grave violazione di legge determinata da
negligenza inescusabile». Ai sensi del secondo comma del medesimo articolo,
nell'esercizio delle funzioni giudiziarie non puo dar luogo a responsabilita
l'interpretazione di norme di diritto ne la valutazione dei fatti e delle
prove.

31      In primo luogo, la Commissione contesta alla Repubblica italiana di
escludere, per effetto dell'art. 2, secondo comma, della legge n. 117/88,
qualsiasi responsabilita dello Stato italiano per i danni causati a singoli
derivanti da una violazione del diritto dell'Unione compiuta da uno dei suoi
organi giurisdizionali di ultimo grado, qualora tale violazione derivi
dall'interpretazione di norme di diritto o dalla valutazione dei fatti e delle
prove effettuate dal giudice medesimo.

32      A sostegno di tale primo addebito la Commissione deduce che tale
disposizione costituisce una clausola di esclusione di responsabilita autonoma
rispetto al disposto di cui ai commi 1 e 3 del medesimo art. 2\.

33      Si deve ricordare, a tal riguardo, che, ai sensi dell'art. 2 della
legge n. 117/88, la normativa italiana in materia di responsabilita dello
Stato per i danni causati nell'esercizio delle funzioni giudiziarie prevede,
da un lato, ai commi 1 e 3 di tale articolo, che tale responsabilita e
limitata ai casi di dolo, di colpa grave e di diniego di giustizia, e,
dall'altro, al secondo comma dell'articolo stesso, che «non puo dar luogo a
responsabilita l'attivita di interpretazione di norme di diritto ne quella di
valutazione del fatto e delle prove». Dall'esplicito tenore di quest'ultima
disposizione emerge che tale responsabilita resta esclusa, in via generale,
nell'ambito dell'interpretazione del diritto e della valutazione dei fatti e
delle prove.

34      Negli stessi termini il giudice del rinvio ha d'altronde esposto
l'art. 2 della legge n. 117/88 nelle questioni pregiudiziali sottoposte alla
Corte nella causa da cui e scaturita la menzionata sentenza Traghetti del
Mediterraneo, come emerge dal punto 20 della medesima.

35      Orbene, ai punti 33‑40 di tale sentenza, la Corte ha affermato che il
diritto dell'Unione osta ad una legislazione nazionale che escluda, in maniera
generale, la responsabilita dello Stato membro per i danni arrecati ai singoli
a seguito di una violazione del diritto dell'Unione imputabile a un organo
giurisdizionale di ultimo grado per il motivo che la violazione controversa
risulti da un'interpretazione delle norme giuridiche o da una valutazione dei
fatti e delle prove operate da tale organo giurisdizionale.

36      La Repubblica italiana deduce, richiamandosi alle due sentenze della
suprema Corte di cassazione menzionate supra al punto 16, che
l'interpretazione dell'art. 2 della legge n. 117/88 operata dalla Commissione
e erronea.

37      Tuttavia, a prescindere dal significato da attribuire al fatto che la
motivazione della sentenza della suprema Corte di cassazione del 18 marzo 2008
non fa riferimento all'art. 2, secondo comma, della legge n. 117/88 nonche al
passo della sentenza della Corte medesima del 5 luglio 2007, secondo cui le
«ipotesi specifiche» previste all'art. 2 di tale legge hanno quale «comune
fattore» una negligenza inescusabile, si deve rilevare che, a fronte
dell'esplicito tenore dell'art. 2, secondo comma, di tale legge, lo Stato
membro convenuto non ha fornito alcun elemento in grado di dimostrare
validamente che, nell'ipotesi di violazione del diritto dell'Unione da parte
di uno dei propri organi giurisdizionali di ultimo grado, tale disposizione
venga interpretata dalla giurisprudenza quale semplice limite posto alla sua
responsabilita qualora la violazione risulti dall'interpretazione delle norme
di diritto o dalla valutazione dei fatti e delle prove effettuate dall'organo
giurisdizionale medesimo, e non quale esclusione di responsabilita.

38      Il primo addebito della Commissione deve essere conseguentemente
accolto.

39      In secondo luogo, la Commissione contesta alla Repubblica italiana di
limitare, in casi diversi dall'interpretazione delle norme di diritto o dalla
valutazione di fatti e di prove, la possibilita di invocare la responsabilita
dello Stato italiano per violazione del diritto dell'Unione da parte di uno
dei propri organi giurisdizionali di ultimo grado ai soli casi di dolo o di
colpa grave, il che non sarebbe conforme ai principi elaborati dalla
giurisprudenza della Corte. A tal riguardo, la Commissione sostiene,
segnatamente, che la nozione di «colpa grave», di cui all'art. 2, commi 1 e 3,
della legge n. 117/88, viene interpretata dalla suprema Corte di cassazione in
termini coincidenti con il «carattere manifestamente aberrante
dell'interpretazione» effettuata dal magistrato e non con la nozione di
«violazione manifesta del diritto vigente» postulata dalla Corte ai fini del
sorgere della responsabilita dello Stato per violazione del diritto
dell'Unione.

40      Si deve ricordare, a tal riguardo, che, secondo costante
giurisprudenza della Corte, tre sono le condizioni in presenza delle quali uno
Stato membro e tenuto al risarcimento dei danni causati ai singoli per
violazione del diritto dell'Unione al medesimo imputabile, vale a dire che la
norma giuridica violata sia preordinata a conferire diritti ai singoli, che si
tratti di violazione sufficientemente caratterizzata e, infine, che esista un
nesso causale diretto tra la violazione dell'obbligo incombente allo Stato e
il danno subito dai soggetti lesi (v. sentenze 5 marzo 1996, cause riunite
C‑46/93 e C‑48/93, Brasserie du pecheur e Factortame, Racc. pag. I‑1029, punto
51; 4 luglio 2000, causa C‑424/97, Haim, Racc. pag. I‑5123, punto 36, nonche
24 marzo 2009, causa C‑445/06, Danske Slagterier, Racc. pag. I‑2119, punto
20).

41      La responsabilita dello Stato per i danni causati dalla decisione di
un organo giurisdizionale nazionale di ultimo grado che violi una norma di
diritto dell'Unione e disciplinata dalle stesse condizioni, ove la Corte ha
tuttavia precisato che, in tale contesto, la seconda di dette condizioni
dev'essere intesa nel senso che consenta di invocare la responsabilita dello
Stato solamente nel caso eccezionale in cui il giudice abbia violato in
maniera manifesta il diritto vigente (v. sentenza Kobler, cit., punti 52 e
53).

42      Dalla giurisprudenza della Corte emerge, inoltre, che, se e pur vero
che non si puo escludere che il diritto nazionale precisi i criteri relativi
alla natura o al grado di una violazione, criteri da soddisfare affinche possa
sorgere la responsabilita dello Stato in un'ipotesi di tal genere, tali
criteri non possono, in nessun caso, imporre requisiti piu rigorosi di quelli
derivanti dalla condizione di una manifesta violazione del diritto vigente (v.
sentenza Traghetti del Mediterraneo, cit., punto 44 nonche la giurisprudenza
ivi citata).

43      Nella specie, si deve rilevare che la Commissione ha fornito, alla
luce, segnatamente, degli argomenti riassunti supra al punto 16, elementi
sufficienti da cui emerge che la condizione della «colpa grave», di cui
all'art. 2, commi 1 e 3, della legge n. 117/88, che deve sussistere affinche
possa sorgere la responsabilita dello Stato italiano, viene interpretata dalla
suprema Corte di cassazione in termini tali che finisce per imporre requisiti
piu rigorosi di quelli derivanti dalla condizione di «violazione manifesta del
diritto vigente».

44      In risposta a tale argomento della Commissione la Repubblica italiana
si limita, sostanzialmente, ad affermare, da un lato, che le sentenze della
suprema Corte di cassazione menzionate supra al punto 16 non riguardano una
violazione del diritto dell'Unione e, dall'altro, che l'art. 2 della legge n.
117/88 puo essere oggetto di interpretazione conforme al diritto dell'Unione
medesimo e che la nozione di «colpa grave» di cui al detto articolo e, in
realta, equivalente a quella di «violazione manifesta del diritto vigente».

45      Orbene, indipendentemente dalla questione se la nozione di «colpa
grave», ai sensi della legge n. 117/88, malgrado il rigoroso contesto in cui
essa si colloca all'art. 2, terzo comma, della legge medesima, possa essere
effettivamente interpretata, nell'ipotesi di violazione del diritto
dell'Unione da parte di un organo giurisdizionale di ultimo grado dello Stato
membro convenuto, in termini tali da corrispondere al requisito di «violazione
manifesta del diritto vigente» fissato dalla giurisprudenza della Corte, si
deve rilevare che la Repubblica italiana non ha richiamato, in ogni caso,
nessuna giurisprudenza che, in detta ipotesi, vada in tal senso e non ha
quindi fornito la prova richiesta quanto al fatto che l'interpretazione
dell'art. 2, commi 1 e 3, di tale legge accolta dai giudici italiani sia
conforme alla giurisprudenza della Corte.

46      Alla luce della giurisprudenza citata supra al punto 29, si deve
concludere che la Repubblica italiana non ha confutato in termini
sufficientemente sostanziali e dettagliati l'addebito contestatole dalla
Commissione, secondo cui la normativa italiana limita, in casi diversi
dall'interpretazione di norme di diritto o dalla valutazione dei fatti e delle
prove, la responsabilita dello Stato italiano per violazione del diritto
dell'Unione da parte di uno dei propri organi giurisdizionali di ultimo grado
in modo non conforme ai principi elaborati dalla giurisprudenza della Corte.

47      Alla luce delle suesposte considerazioni, il secondo addebito della
Commissione deve essere accolto ed il ricorso dalla medesima proposto deve
ritenersi fondato.

48      Conseguentemente si deve dichiarare che:

-        escludendo qualsiasi responsabilita dello Stato italiano per i danni arrecati ai singoli a seguito di una violazione del diritto dell'Unione imputabile a un organo giurisdizionale nazionale di ultimo grado, qualora tale violazione risulti da interpretazione di norme di diritto o di valutazione di fatti e prove effettuate dall'organo giurisdizionale medesimo, e 

-        limitando tale responsabilita ai soli casi di dolo o colpa grave,

ai sensi dell'art. 2, commi 1 e 2, della legge n. 117/88, la Repubblica
italiana e venuta meno agli obblighi ad essa incombenti in forza del principio
generale di responsabilita degli Stati membri per violazione del diritto
dell'Unione da parte di uno dei propri organi giurisdizionali di ultimo grado.

  **Sulle spese**

49      Ai sensi dell'art. 69, n. 2, del regolamento di procedura, la parte
soccombente e condannata alle spese, se ne e stata fatta domanda. Poiche la
Commissione ha concluso in tal senso, la Repubblica italiana, rimasta
soccombente, deve essere condannata alle spese.

Per questi motivi, la Corte (Terza Sezione) dichiara e statuisce:

1)       **La Repubblica italiana,**

-         **escludendo qualsiasi responsabilit a dello Stato italiano per i danni arrecati ai singoli a seguito di una violazione del diritto dell'Unione imputabile a un organo giurisdizionale nazionale di ultimo grado, qualora tale violazione risulti da interpretazione di norme di diritto o da valutazione di fatti e prove effettuate dall'organo giurisdizionale medesimo, e**

-         **limitando tale responsabilit a ai soli casi di dolo o colpa grave,**

**ai sensi dell 'art. 2, commi 1 e 2, della legge 13 aprile 1988, n. 117, sul
risarcimento dei danni cagionati nell'esercizio delle funzioni giudiziarie e
sulla responsabilita civile dei magistrati, e venuta meno agli obblighi ad
essa incombenti in forza del principio generale di responsabilita degli Stati
membri per violazione del diritto dell'Unione da parte di uno dei propri
organi giurisdizionali di ultimo grado. **

2)       **La Repubblica italiana e condannata alle spese.**

Firme

* * *

* Lingua processuale: l'italiano. 


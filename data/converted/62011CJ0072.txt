

**Causa C ‑72/11**

**Procedimento penale**

**a carico di**

**Mohsen Afrasiabi e altri**

(domanda di pronuncia pregiudiziale proposta dall'Oberlandesgericht
Dusseldorf)

«Politica estera e di sicurezza comune -- Misure restrittive adottate nei
confronti della Repubblica islamica dell'Iran al fine di impedire la
proliferazione nucleare -- Regolamento (CE) n. 423/2007 -- Art. 7, nn. 3 e 4
-- Fornitura e installazione di un forno di sinterizzazione in Iran -- Nozione
di "messa a disposizione indiretta" di "una risorsa economica" a favore di una
persona, di un'entita o di un organismo di cui agli allegati IV e V del citato
regolamento -- Nozione di "elusione" del divieto di messa a disposizione»

Massime della sentenza

1.         _Unione europea -- Politica estera e di sicurezza comune -- Misure restrittive nei confronti dell'Iran_

_(Regolamento del Consiglio n.  423/2007, art. 7, n. 3)_

2.         _Unione europea -- Politica estera e di sicurezza comune -- Misure restrittive nei confronti dell'Iran_

_(Regolamento del Consiglio n.  423/2007, art. 7, n. 4)_

1.        L'art. 7, n. 3, del regolamento n. 423/2007, concernente misure restrittive nei confronti dell'Iran, deve essere interpretato nel senso che il divieto di messa a disposizione indiretta di una risorsa economica, ai sensi dell'art. 1, lett. i), del citato regolamento, comprende gli atti relativi alla fornitura e all'installazione in Iran di un forno di sinterizzazione in grado di funzionare, ma non ancora pronto all'impiego, in favore di un terzo che, agendo in nome, sotto il controllo o la direzione di una persona, di un'entita o di un organismo di cui agli allegati IV e V del citato regolamento, intende sfruttare tale forno per produrre, a beneficio di una tale persona o entita oppure di un tale organismo, beni che possono contribuire alla proliferazione nucleare in detto Stato. 

Infatti, tenuto conto della natura preventiva delle misure restrittive
adottate nei confronti della Repubblica islamica dell'Iran, il criterio
pertinente, ai fini dell'applicazione della nozione di «risorse economiche»,
nel contesto del divieto di cui all'art. 7, n. 3, consiste nella possibilita
che l'attivita interessata sia utilizzata per procurare fondi, beni o servizi
che possono contribuire alla proliferazione nucleare in Iran. Non e dunque
necessario, ai fini dell'applicazione del citato art. 7, n. 3, che una
siffatta risorsa sia immediatamente utilizzabile a partire dal compimento
dell'atto in questione.

(v. punti 45-47, 57, dispositivo 1)

2.        L'art. 7, n. 4, del regolamento n. 423/2007, concernente misure restrittive nei confronti dell'Iran, deve essere interpretato nel senso che: 

- comprende le attivita che, sotto un'apparenza formale che consente loro di sottrarsi agli elementi costitutivi di una violazione dell'art. 7, n. 3, del citato regolamento, hanno nondimeno per obiettivo o per risultato, diretto o indiretto, di vanificare il divieto sancito da quest'ultima disposizione; 

- i termini «consapevolmente» e «deliberatamente» comportano gli elementi cumulativi della conoscenza e della volonta, i quali ricorrono quando la persona che partecipa a un'attivita avente un tale obiettivo o un tale risultato lo persegue deliberatamente o, perlomeno, considera che la sua partecipazione possa avere tale obiettivo o tale risultato e ne accetta la possibilita. 

(v. punto 68, dispositivo 2)

  
  
  
  
  
  

SENTENZA DELLA CORTE (Terza Sezione)

21 dicembre 2011 (*)

«Politica estera e di sicurezza comune - Misure restrittive adottate nei
confronti della Repubblica islamica dell'Iran al fine di impedire la
proliferazione nucleare - Regolamento (CE) n. 423/2007 - Art. 7, nn. 3 e 4 -
Fornitura e installazione di un forno di sinterizzazione in Iran - Nozione di
"messa a disposizione indiretta" di "una risorsa economica" a favore di una
persona, di un'entita o di un organismo di cui agli allegati IV e V del citato
regolamento - Nozione di "elusione" del divieto di messa a disposizione»

Nel procedimento C‑72/11,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Oberlandesgericht Dusseldorf (Germania), con
decisione 11 febbraio 2011, pervenuta in cancelleria il 18 febbraio 2011, nel
procedimento penale a carico di

**Mohsen Afrasiabi,**

**Behzad Sahabi,**

**Heinz Ulrich Kessel,**

LA CORTE (Terza Sezione),

composta dal sig. K. Lenaerts (relatore), presidente di sezione, dai sigg. J.
Malenovský, E. Juhasz, G. Arestis e T. von Danwitz, giudici,

avvocato generale: sig. Y. Bot

cancelliere: sig. K. Malacek, amministratore

vista la fase scritta del procedimento e in seguito all'udienza del 5 ottobre
2011,

considerate le osservazioni presentate:

-        per il Generalbundesanwalt beim Bundesgerichtshof, dai sigg. R. Griesbaum e S. Morweiser nonche dalla sig.ra S. Heine, in qualita di agenti, 

-        per il sig. Afrasiabi, dall'avv. K. Aminyan, Rechtsanwalt,

-        per il sig. Kessel, dall'avv. T. Elsner, Rechtsanwalt,

-        per il governo francese, dal sig. E. Ranaivoson, in qualita di agente,

-        per il governo italiano, dalla sig.ra G. Palmieri, in qualita di agente, assistita dal sig. P. Gentili, avvocato dello Stato,

-        per la Commissione europea, dai sigg. F. Erlbacher, M. Konstantinidis e T. Scharf, in qualita di agenti,

sentite le conclusioni dell'avvocato generale, presentate all'udienza del 16
novembre 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 7, nn. 3 e 4, del regolamento (CE) del Consiglio 19 aprile 2007, n.
423, concernente misure restrittive nei confronti dell'Iran (GU L 103, pag.
1).

2        Tale domanda e stata presentata nell'ambito di un procedimento penale
a carico dei sigg. Afrasiabi, Sahabi e Kessel (in prosieguo, congiuntamente:
gli «imputati»), sospettati di aver violato le citate disposizioni del
regolamento n. 423/2007 per aver partecipato alla fornitura e
all'installazione, in Iran, di un forno di sinterizzazione per ceramica
proveniente dalla Germania.

  **Contesto normativo**

  _Il diritto internazionale_

3        Per fare pressione sulla Repubblica islamica dell'Iran affinche
quest'ultima ponga fine alle sue attivita nucleari che presentano un rischio
di proliferazione e allo sviluppo di sistemi di lancio di armi nucleari, il 23
dicembre 2006 il Consiglio di sicurezza delle Nazioni Unite ha adottato, sul
fondamento dell'art. 41 del capitolo VII della Carta delle Nazioni Unite, la
risoluzione 1737 (2006), la quale istituisce una serie di misure restrittive
nei confronti di tale Stato.

4        Ai sensi dei punti 2 e 12 della citata risoluzione, il Consiglio di
sicurezza delle Nazioni Unite:

«2.       _Decide_ , in questo contesto, che l'Iran deve sospendere senza
ulteriori dilazioni le sue attivita nucleari che presentano un rischio di
proliferazione (…)

(…)

12.       _Decide_ che tutti gli Stati dovranno congelare i fondi, le risorse finanziarie ed economiche ubicati nel loro territorio alla data di adozione della presente risoluzione o in un momento successivo, che siano di proprieta o sotto il controllo delle persone o entita di cui all'allegato, nonche quelli di altre persone o entita che il Consiglio o il Comitato [per le sanzioni] considerano come coinvolte, direttamente associate o che sostengono attivita nucleari dell'Iran che presentano un rischio di proliferazione e lo sviluppo di sistemi di lancio per armi nucleari, o da persone o entita che agiscono per loro conto o sotto la loro direzione, o da entita da loro detenute o controllate, anche con mezzi illeciti (…), e _decide inoltre_ che tutti gli Stati dovranno impegnarsi per impedire che i fondi, le attivita finanziarie o le risorse economiche siano resi disponibili dai loro cittadini o da qualsiasi persona o entita che si trovi all'interno dei loro territori o vengano utilizzati a vantaggio di tali persone o entita». 

  _Il diritto dell 'Unione_

 La posizione comune 2007/140/PESC

5        Al fine di attuare la risoluzione 1737 (2006), il Consiglio
dell'Unione europea ha adottato la posizione comune 27 febbraio 2007,
2007/140/PESC, concernente misure restrittive nei confronti dell'Iran (GU L
61, pag. 49).

6        Ai sensi del primo e nono 'considerando' della citata posizione
comune:

«(1)  Il 23 dicembre 2006 il Consiglio di sicurezza delle Nazioni Unite ha
adottato la risoluzione 1737 (2006) ["UNSCR 1737 (2006)"], che esorta l'Iran a
sospendere senza ulteriori dilazioni alcune attivita nucleari sensibili in
termini di proliferazione e introduce talune misure restrittive nei confronti
dell'Iran.

(…)

(9)       L'UNSCR 1737 (2006) prevede inoltre che sia imposto un congelamento
dei fondi e delle attivita finanziarie e risorse economiche di altro tipo
appartenenti, posseduti, detenuti o controllati, direttamente o
indirettamente, da persone o entita indicate dal Consiglio di sicurezza o dal
comitato [per le sanzioni] come persone o entita che partecipano, sono
direttamente associate o danno il loro sostegno ad attivita nucleari sensibili
in termini di proliferazione o allo sviluppo di sistemi di lancio di armi
nucleari dell'Iran, o da persone o entita che agiscono per loro conto o sotto
la loro direzione, o da entita possedute o controllate da esse, anche
attraverso mezzi illeciti; essa impone inoltre l'obbligo che nessun fondo,
attivita finanziaria o risorsa economica sia messo a disposizione o sia
utilizzato a beneficio di dette persone o entita».

7        L'art. 5, n. 2, di detta posizione comune enuncia quanto segue:

«Nessun fondo o risorsa economica e messo a disposizione ne va a beneficio,
direttamente o indirettamente, delle persone e delle entita di cui al
paragrafo 1».

 Il regolamento n. 423/2007

8        Sul fondamento della posizione comune 2007/140/PESC, il Consiglio ha
adottato il regolamento n. 423/2007, entrato in vigore il 20 aprile 2007.

9        Ai sensi del terzo 'considerando' del citato regolamento:

«Poiche [le] misure [restrittive previste dalla posizione comune
2007/140/PESC] rientrano nell'ambito di applicazione del trattato che
istituisce la Comunita europea, la loro attuazione richiede una normativa
comunitaria, nella misura in cui esse riguardano la Comunita, al fine di
garantirne l'applicazione uniforme da parte degli operatori economici di tutti
gli Stati membri».

10      L'art. 1, lett. i), di tale regolamento stabilisce, in particolare,
che:

«Solo ai fini del presente regolamento, si applicano le seguenti definizioni:

(…)

i) "risorse economiche": le attivita di qualsiasi tipo, materiali o
immateriali, mobili o immobili, che non sono fondi ma che possono essere
utilizzate per ottenere fondi, beni o servizi».

11      L'art. 7, nn. 3 e 4, del regolamento n. 423/2007 stabilisce quanto
segue:

«3.      Nessun fondo o risorsa economica e messo a disposizione, direttamente
o indirettamente, delle persone fisiche o giuridiche, delle entita o degli
organismi di cui agli allegati IV e V o utilizzato a loro beneficio.

4.      È vietato partecipare, consapevolmente e deliberatamente, ad attivita aventi l'obiettivo o il risultato di eludere, direttamente o indirettamente, le misure di cui ai paragrafi 1, 2 e 3». 

12      Ai sensi dell'art. 12, n. 2, del medesimo regolamento, «[i] divieti di
cui all'art. 5, paragrafo 1, lettera c) e all'articolo 7, paragrafo 3, non
comportano alcun genere di responsabilita per le persone fisiche o giuridiche
o le entita interessate se esse non sapevano, e non avevano alcun motivo
ragionevole di sospettare, che le loro azioni avrebbero violato tali divieti».

13      L'allegato II del regolamento n. 423/2007, intitolato «Prodotti e
tecnologie di cui all'articolo 3», identifica, alla voce II.A2.005, i «[f]orni
per trattamento termico in atmosfera controllata, come segue: Forni in grado
di funzionare a temperature superiori a 400°C».

14      Tra le persone giuridiche, entita e organismi indicati all'allegato
IV, titolo A, del citato regolamento, figura, al punto 10 di tale allegato, il
gruppo «Shahid Hemmat Industrial Group (SHIG)», con le seguenti indicazioni:
«Altre informazioni: a) entita sotto il controllo dell'AIO [Aerospace
Industries Organisation (Organizzazione delle industrie aerospaziali)]; b)
partecipa al programma iraniano riguardante i missili balistici».

15      L'art. 16, n. 1, di tale regolamento cosi dispone:

«Gli Stati membri stabiliscono norme sulle sanzioni applicabili alle
violazioni del presente regolamento e adottano tutte le misure necessarie per
garantirne l'attuazione. Le sanzioni previste devono essere efficaci,
proporzionate e dissuasive».

16      Il 23 aprile 2007 il Consiglio ha adottato la posizione comune
2007/246/PESC, che modifica la posizione comune 2007/140/PESC (GU L 106, pag.
67). Il 5 giugno 2007 esso ha adottato il regolamento (CE) n. 618/2007, che
modifica il regolamento n. 423/2007 (GU L 143, pag. 1). Il regolamento n.
618/2007, entrato in vigore il 6 giugno 2007, non ha modificato le
disposizioni del regolamento n. 423/2007 pertinenti per la causa principale.

17      Il 26 luglio 2010 il Consiglio ha adottato la decisione 2010/413/PESC,
concernente misure restrittive nei confronti dell'Iran e che abroga la
posizione comune 2007/140/PESC (GU L 195, pag. 39). Il 25 ottobre 2010 esso ha
adottato il regolamento (UE) n. 961/2010, concernente misure restrittive nei
confronti dell'Iran e che abroga il regolamento (CE) n. 423/2007 (GU L 281,
pag. 1). Il regolamento n. 961/2010, entrato in vigore il 27 ottobre 2010, al
suo art. 16, nn. 3 e 4, enuncia divieti corrispondenti a quelli previsti
dall'art. 7, nn. 3 e 4, del regolamento n. 423/2007.

  _Il diritto nazionale_

18      Le infrazioni agli atti dell'Unione quali il regolamento n. 423/2007
sono penalmente perseguibili in forza dell'art. 34 della legge sul commercio
estero (Außenwirtschaftsgesetz).

  **Fatti principali e questioni pregiudiziali**

19      Il procedimento penale a carico degli imputati si basa sugli atti
d'accusa del Generalbundesanwalt beim Bundesgerichtshof (il Procuratore
Generale Federale presso la Corte Federale di Giustizia; in prosieguo: il
«Generalbundesanwalt») in data 19 marzo e 27 luglio 2010, i quali contengono
le seguenti allegazioni fattuali.

20      Almeno a partire dalla fine degli anni 90, la Repubblica islamica
dell'Iran e impegnata nello sviluppo di missili a lungo raggio che potrebbero
essere utilizzati come sistemi di lancio di armi di distruzione di massa. La
costruzione di detti missili richiederebbe l'utilizzo di forni di
sinterizzazione sottovuoto per l'applicazione di rivestimenti in materiale
refrattario sulle componenti di guida e sull'ogiva degli stessi. L'entita
competente per lo sviluppo del programma tecnologico di missili iraniano
sarebbe l'AIO e le sue sotto-organizzazioni, tra cui il SHIG, in qualita di
centrale di committenza.

21      Al piu tardi nella primavera del 2004, il sig. Afrasiabi sarebbe stato
incaricato, in Iran, dal direttore di un centro segreto di ricerca per la
produzione di missili, di acquistare un forno di sinterizzazione per ceramica
per il SHIG. Egli avrebbe agito in veste di dirigente della societa per azioni
Emen Survey Engineering Co. Teheran (in prosieguo: la «Emen Survey») al fine
di procedere ad acquisti per conto di tale societa nonche a beneficio del SHIG
e dell'industria di missili iraniana. In data imprecisata, egli sarebbe
entrato in contatto, in Germania, con il sig. Sahabi, suo conoscente di lunga
data, al fine di procurarsi un forno di sinterizzazione sottovuoto, dal
momento che il sig. Sahabi, in qualita di ingegnere, disponeva delle
conoscenze tecniche necessarie riguardo ai «processi ceramici».

22      Il sig. Sahabi, che da anni intratteneva rapporti d'affari con il sig.
Kessel, direttore dell'impresa di produzione tedesca FCT Systeme GmbH (in
prosieguo: la «FCT»), avrebbe messo in contatto il sig. Afrasiabi con
quest'ultima. Gli imputati si sarebbero accordati sulla fornitura, entro la
primavera del 2004, da parte della FCT alla Emen Survey di un forno di
sinterizzazione sottovuoto completo di accessori. Il sig. Sahabi sarebbe stato
incaricato di coordinare lo sviluppo del progetto in Germania e di fungere da
intermediario tra i sigg. Kessel e Afrasiabi. Egli avrebbe, inoltre, fornito
consiglio a questi ultimi in merito al progetto di contratto di fornitura e
alla determinazione delle modalita di pagamento.

23      Il 20 luglio 2006 il sig. Kessel avrebbe chiesto all'Ufficio federale
tedesco dell'economia e del controllo delle esportazioni (Bundesamt fur
Wirtschaft und Ausfuhrkontrolle; in prosieguo: il «BAFA») un'autorizzazione
all'esportazione per la fornitura di un forno di sinterizzazione alla Emen
Survey. Entro tale data, egli avrebbe appreso che con tale forno, la Emen
Survey intendeva sinterizzare componenti di missili destinati a un utente
finale del programma di missili iraniano. Egli avrebbe dissimulato tali
informazioni al BAFA, il quale, non conoscendole, il 16 gennaio 2007 avrebbe
inviato alla FCT una decisione secondo la quale l'esportazione del forno era
da ritenere non soggetta ad autorizzazione (cosiddetta decisione «zero»).

24      Tenuto conto dell'entrata in vigore del regolamento n. 423/2007, in
particolare dell'inserimento dell'AIO e del SHIG tra le entita citate agli
allegati IV e V dello stesso regolamento nonche della menzione del forno di
sinterizzazione nell'allegato II di detto regolamento, la decisione «zero» del
BAFA sarebbe divenuta caduca, e di cio sarebbe stato informato il sig. Kessel.
I sigg. Kessel e Afrasiabi avrebbero appreso che, dietro la Emen Survey, in
qualita di utente finale dei prodotti da fabbricare, in realta si nascondeva
un'impresa di armamenti il cui approvvigionamento di materiale idoneo per
missili sarebbe stato vietato a partire dall'entrata in vigore del regolamento
n. 423/2007.

25      La consegna del forno da parte della FCT alla Emen Survey sarebbe
avvenuta il 20 luglio 2007. Nel marzo del 2008 il sig. Kessel, conformemente
all'accordo concluso con il sig. Afrasiabi, avrebbe inviato due tecnici a
Teheran, i quali avrebbero installato il forno, ma non il software necessario
per metterlo in funzione.

26      Il 13 marzo 2008 il BAFA avrebbe informato la FCT che la Emen Survey
era sospettata di procedere ad acquisti per il programma tecnologico di
missili iraniano. Il sig. Kessel avrebbe allora rinunciato a rendere operativo
il forno della Emen Survey. Di conseguenza, l'avvio della produzione per il
SHIG, pianificato dal sig. Afrasiabi, sarebbe in definitiva fallito.

27      Il giudice del rinvio, che e chiamato a pronunciarsi sul merito
dell'apertura del procedimento penale, ha dubbi sull'interpretazione da dare
all'art. 7, nn. 3 e 4, del regolamento n. 423/2007.

28      In primo luogo, esso si chiede se una risorsa economica possa
considerarsi messa a disposizione, ai sensi dell'art. 7, n. 3, del regolamento
n. 423/2007, di un'entita indicata da quest'ultimo, quando la detta risorsa
permane in possesso di terzi che intendono servirsene per produrre beni che
saranno trasmessi a tale entita soltanto dopo essere stati ultimati.

29      In secondo luogo, il giudice del rinvio si chiede se il divieto di
elusione, ai sensi dell'art. 7, n. 4, del regolamento n. 423/2007, riguardi
esclusivamente comportamenti, diversi dalla violazione della norma che
sancisce il divieto di messa a disposizione, adottati per dare un'apparenza
formale di legalita a un'azione non conforme a tale norma, o se invece esso
riguardi qualsiasi azione avente il risultato o l'obiettivo di effettuare una
«messa a disposizione» vietata.

30      Secondo la prima interpretazione, gli elementi costitutivi di una
violazione dell'art. 7, n. 3, del regolamento n. 423/2007 e quelli di una
violazione all'art. 7, n. 4, del citato regolamento si escluderebbero a
vicenda. La seconda interpretazione, a parere del giudice del rinvio,
potrebbe, da un lato, suscitare dubbi riguardo alla sua compatibilita con i
principi di diritto dell'Unione di determinatezza, di prevedibilita e della
certezza del diritto, e, dall'altro, essere contraria al tenore letterale di
quest'ultima disposizione.

31      In terzo luogo, il giudice del rinvio nutre dubbi circa l'elemento
soggettivo coperto dai termini «consapevolmente» e «deliberatamente», di cui
all'art. 7, n. 4, del regolamento n. 423/2007. Esso sottolinea, da un lato,
che, nel diritto penale tedesco, l'elemento della volonta implica
necessariamente quello della conoscenza, di modo che il termine
«consapevolmente» non avrebbe un significato autonomo rispetto al termine
«deliberatamente». Pertanto, l'elusione dovrebbe essere perseguibile quando
avviene consapevolmente o deliberatamente.

32      Dall'altro lato, il giudice del rinvio si chiede se il termine
«deliberatamente» significhi «intenzionalmente», di modo che il divieto di
elusione riguarderebbe soltanto i comportamenti che l'autore adotta sapendo
con certezza che essi hanno per obiettivo o per risultato l'elusione dei
divieti di cui all'art. 7, n. 3, del regolamento n. 423/2007, oppure se tale
termine ricomprenda piu ampiamente qualsiasi azione con riferimento alla quale
l'autore ritiene possibile e accetta la possibilita che essa miri ad ottenere
o provochi un'elusione del divieto di messa a disposizione. Al riguardo, tanto
la versione inglese dell'art. 7, n. 4, del regolamento n. 423/2007 quanto la
versione tedesca dell'art. 16, n. 4, del regolamento n. 961/2010 tenderebbero
a confermare la prima interpretazione di detto termine, giacche esse
utilizzano, rispettivamente, le espressioni «intentionally» e «absichtlich»,
che possono essere tradotte con il termine «intenzionalmente».

33      In tate contesto, l'Oberlandsgericht Dusseldorf (Corte d'appello di
Dusseldorf) ha deciso di sospendere il procedimento e di sottoporre alla Corte
le seguenti questioni pregiudiziali:

«1)      Se, ai fini della messa a disposizione ai sensi dell'art. 7, n. 3,
del regolamento (…) n. 423/2007, sia necessario che la risorsa economica possa
essere utilizzata immediatamente, dalla persona/dall'entita iscritta
sull'elenco, per ottenere fondi o servizi. Se invece l'art. 7, n. 3, del
regolamento (…) n. 423/2007 debba essere interpretato nel senso che rientra
nel divieto di messa a disposizione indiretta anche la fornitura e
l'installazione presso un terzo in Iran di una risorsa economica funzionale,
ma non ancora utilizzabile (nella fattispecie, un forno sottovuoto) con il
quale tale terzo intenda successivamente avviare la produzione di beni per una
delle persone giuridiche, delle entita o degli organismi citati negli allegati
IV e V del regolamento.

2)      Se l'art. 7, n. 4, del regolamento (…) n. 423/2007 debba essere
interpretato nel senso che puo sussistere elusione unicamente se l'autore
adegua formalmente - seppure solo in apparenza - il suo comportamento ai
divieti di cui all'art. 7, nn. 1‑3, del regolamento (…) n. 423/2007, in modo
tale che anche secondo la piu ampia interpretazione possibile esso non rientri
piu nell'ambito di applicazione delle norme che sanciscono il divieto, e se
quindi gli elementi costitutivi dei divieti di elusione e di messa a
disposizione si escludano a vicenda. In caso affermativo: se un comportamento
che non rientri (ancora) nel divieto della messa a disposizione (indiretta)
possa comunque costituire un'elusione ai sensi dell'art. 7, n. 4, del
regolamento n. 423/2007.

      O se, piuttosto, l'art. 7, n. 4, del regolamento (…) n. 423/2007 costituisca una clausola residuale alla quale ricondurre qualsiasi comportamento che in definitiva sia volto a mettere una risorsa economica a disposizione di una persona o di un'entita iscritta nell'elenco. 

3)      Se l'elemento soggettivo "consapevolmente e deliberatamente" di cui
all'art. 7, n. 4, del regolamento (…) n. 423/2007 richieda da un lato la
conoscenza effettiva di un'azione avente l'obiettivo o il risultato di eludere
il divieto di mettere a disposizione una risorsa, ma anche, d'altro lato, un
elemento aggiuntivo relativo alla volonta, quanto meno nel senso che l'autore
della violazione accetti in ogni caso la possibilita di eludere il divieto.
Oppure se lo scopo dell'autore debba proprio essere quello di eludere il
divieto, agendo pertanto intenzionalmente.

      O se invece non occorra la consapevolezza di aggirare il divieto, ma sia sufficiente ritenere che l'autore dell'infrazione ritenga possibile l'elusione del divieto e la accetti». 

  **Sulle questioni pregiudiziali**

  _Considerazioni preliminari_

34      In via preliminare, occorre precisare che l'art. 7 del regolamento n.
423/2007, ai nn. 3 e 4, interessati dalla presente domanda di pronuncia
pregiudiziale, prevede due diverse misure di divieto. Il n. 3 vieta di mettere
a disposizione, direttamente o indirettamente, delle persone, delle entita o
degli organi di cui agli allegati IV e V del citato regolamento, fondi o
risorse economiche, nonche di utilizzarli a loro beneficio. Il n. 4 vieta di
partecipare consapevolmente e deliberatamente ad attivita aventi l'obiettivo o
il risultato di eludere, direttamente o indirettamente, in particolare, la
misura di divieto di cui al n. 3\.

35      Ciascuna di tali misure ha una portata propria nel senso che la
trasgressione di una di esse puo, come tale, servire da fondamento autonomo
per l'imposizione di sanzioni, anche penali, sulla base del diritto nazionale
applicabile, conformemente all'art. 16, n. 1, del regolamento n. 423/2007.

36      L'art. 12, n. 2, del regolamento n. 423/2007, dal quale si deduce
l'elemento soggettivo di una responsabilita, eventualmente penale, in caso di
violazione della misura di divieto di cui all'art. 7, n. 3, del citato
regolamento, conferma che il legislatore dell'Unione delinea la violazione di
tale misura come una violazione autonoma rispetto a quella corrispondente a
una violazione della misura di divieto di cui all'art. 7, n. 4, di detto
regolamento.

  _Sulla prima questione_

37      Con la sua prima questione, il giudice del rinvio chiede, in sostanza,
se la nozione di «messa a disposizione», ai sensi dell'art. 7, n. 3, del
regolamento n. 423/2007, esige che la risorsa economica interessata, vale a
dire, nella causa principale, un forno di sinterizzazione sottovuoto, possa
essere utilizzata immediatamente da una persona, un'entita o un organismo di
cui agli allegati IV e V del citato regolamento per ottenere fondi o servizi o
se invece in tale nozione rientri la fornitura e l'installazione in Iran di
una siffatta risorsa in grado di funzionare, ma non ancora utilizzabile, a
favore di un terzo che intenda successivamente avviare la produzione, mediante
tale risorsa, di beni a favore di una siffatta persona o entita oppure di un
siffatto organismo.

38      In via preliminare, occorre osservare che un forno di sinterizzazione
quale quello di cui trattasi nella causa principale costituisce un'«attivita»,
ai sensi della definizione della nozione di «risorse economiche» formulata in
senso molto ampio all'art. 1, lett. i), del regolamento n. 423/2007.

39      Fatta tale precisazione preliminare, occorre sottolineare che il
divieto di cui all'art. 7, n. 3, del regolamento n. 423/2007 e espresso in
termini di particolare ampiezza, come testimonia l'uso delle locuzioni
«direttamente o indirettamente» (v., per analogia, sentenze 11 ottobre 2007,
causa C‑117/06, Mollendorf e Mollendorf‑Niehuus, Racc. pag. I‑8361, punto 50,
nonche 29 giugno 2010, causa C‑550/09, E e F, Racc. pag. I‑6213, punto 66).

40      Del pari, l'espressione «messo a disposizione» contenuta in tale
disposizione ha un'accezione ampia, che non si riferisce ad una specifica
qualificazione giuridica, ma ricomprende ogni atto il cui compimento sia
necessario per consentire a una persona di ottenere il potere di disporre del
bene di cui trattasi (v., per analogia, citate sentenze Mollendorf e
Mollendorf‑Niehuus, punto 51, nonche E e F, punto 67).

41      Come affermano il Generalbundesanwalt, i governi francese e italiano
nonche la Commissione europea, si deve quindi considerare che gli atti
consistenti, con partenza da uno Stato membro, nella fornitura e
nell'installazione in Iran, a favore di una persona, di un bene quale quello
di cui trattasi nella causa principale, al pari degli atti relativi, in
particolare, alla preparazione e al monitoraggio della fornitura o
dell'installazione di tale bene o anche all'organizzazione di contatti tra gli
interessati, possono rientrare nella nozione di «messa a disposizione», ai
sensi dell'art. 7, n. 3, del regolamento n. 423/2007.

42      Il giudice del rinvio fa riferimento, nella sua questione, alla
situazione in cui una risorsa economica, quale un forno di sinterizzazione,
sia stata fornita e installata in Iran, in grado di funzionare, ma non ancora
utilizzabile.

43      A tal riguardo, occorre sottolineare che il regolamento n. 423/2007
garantisce, ai sensi del suo terzo 'considerando', l'attuazione della
posizione comune 2007/140/PESC, adottata al fine di realizzare nell'Unione
europea gli obiettivi della risoluzione 1737 (2006), e mira quindi ad attuare
quest'ultima (v., per analogia, citate sentenze Mollendorf e
Mollendorf‑Niehuus, punto 54, nonche E e F, punto 72). Occorre pertanto tenere
conto del testo e dell'oggetto della citata risoluzione ai fini
dell'interpretazione di detto regolamento.

44      Orbene, tanto la risoluzione 1737 (2006), in particolare i suoi punti
2 e 12, quanto la posizione comune 2007/140/PESC, in particolare i suoi
'considerando' primo e nono, indicano in modo inequivocabile che le misure
restrittive adottate nei confronti della Repubblica islamica dell'Iran hanno
una vocazione preventiva nel senso che esse mirano a evitare il «rischio di
proliferazione» nucleare in tale Stato. Conformemente all'economia e alla
finalita generali della normativa tanto internazionale quanto dell'Unione
nella quale si inserisce l'art. 7, n. 3, del regolamento n. 423/2007,
l'esistenza di un siffatto rischio deve essere valutata al momento del
compimento degli atti di cui trattasi.

45      Tenuto conto, precisamente, della natura preventiva delle misure
restrittive adottate nei confronti della Repubblica islamica dell'Iran, la
nozione di «risorse economiche», ai fini del regolamento n. 423/2007, e
definita all'art. 1, lett. i), del citato regolamento come riguardante tutte
le attivita, diverse dai fondi, che «possono essere utilizzate» per ottenere,
segnatamente, beni idonei a contribuire alla proliferazione nucleare in Iran.

46      Sembra dunque che il criterio pertinente, ai fini dell'applicazione di
tale nozione, in particolare nel contesto del divieto di cui all'art. 7, n. 3,
del regolamento n. 423/2007, consista nella possibilita che l'attivita
interessata sia utilizzata per procurare fondi, beni o servizi che possono
contribuire alla proliferazione nucleare in Iran, che la risoluzione 1737
(2006), la posizione comune 2007/140/PESC e il regolamento n. 423/2007 mirano
a contrastare.

47      Tenuto conto del fatto che una risorsa, ai sensi dell'art. 1, lett.
i), del regolamento n. 423/2007, in una situazione come quella di cui alla
causa principale, implica, di per se stessa, un rischio di sviamento a
sostegno della proliferazione nucleare in Iran (v., per analogia, sentenze 29
aprile 2010, causa C‑340/08, M e a., Racc. pag. I‑3913, punto 57, nonche E e
F, cit., punto 77), non e dunque necessario, ai fini dell'applicazione del
citato art. 7, n. 3, che una siffatta risorsa sia immediatamente utilizzabile
a partire dal compimento dell'atto in questione.

48      La risorsa economica rappresentata da un forno di sinterizzazione
quale quello di cui trattasi nella causa principale corrisponde quindi, ai
fini, in particolare, dell'applicazione dell'art. 7, n. 3, del regolamento n.
423/2007, al potenziale di utilizzo che esso offre per la fabbricazione di
componenti di missili nucleari e, dunque, per il contributo alla
proliferazione nucleare in Iran, e cio a prescindere dal fatto che esso non
sia immediatamente operativo a seguito delle operazioni di fornitura e di
installazione di cui e stato oggetto.

49      Ne consegue che la circostanza che un tale forno, una volta installato
in Iran, non fosse ancora pronto all'impiego, non puo, di per se, indurre ad
escludere l'esistenza di una messa a disposizione di una risorsa economica, ai
sensi del combinato disposto degli artt. 1, lett. i), e 7, n. 3, del
regolamento n. 423/2007.

50      Come risulta espressamente dalla seconda parte della sua prima
questione, il giudice del rinvio si riferisce piu specificamente alla nozione
di «messa a disposizione indiretta» di una risorsa economica, ai sensi
dell'art. 7, n. 3, del regolamento n. 423/2007. Secondo le indicazioni
contenute nella decisione di rinvio, una siffatta specificazione trova una
spiegazione nel fatto che il forno di sinterizzazione di cui trattasi nella
causa principale sarebbe stato fornito e installato presso la Emen Survey,
diretta all'epoca dei fatti dal sig. Afrasiabi. Se e vero che il nome di tale
persona non figura negli allegati IV e V del citato regolamento, si ricava
tuttavia dagli atti d'accusa del Generalbundesanwalt che essa ha agito per il
SHIG, entita citata all'allegato IV, titolo A, punto 10, del citato
regolamento, e ha inteso successivamente avviare la produzione, mediante tale
forno, di componenti di missili nucleari per la citata entita.

51      Al riguardo, si deve rilevare che, nel suo nono 'considerando', la
posizione comune 2007/140/PESC - che il regolamento n. 423/2007 mira ad
attuare - indica, al pari del punto 12 della risoluzione 1737 (2006), una
serie di elementi che giustificano l'iscrizione di altre persone o entita,
accanto alle persone o alle entita che il Consiglio di sicurezza delle Nazioni
Unite o il Comitato per le sanzioni ha indicato come partecipanti alla
proliferazione nucleare in Iran, in quanto direttamente associate o perche
forniscono un sostegno a quest'ultima. Tra detti elementi rientra il fatto che
la persona o l'entita in questione abbia agito a nome, sotto il controllo o la
direzione di una persona o di un'entita indicata dal Consiglio di sicurezza
delle Nazioni Unite o dal Comitato per le sanzioni.

52      Tali stessi elementi risultano pertinenti anche al fine di valutare se
una fornitura di una risorsa economica, effettuata a favore di una persona o
di un'entita non citata agli allegati IV e V del regolamento n. 423/2007,
corrisponda a una «mess[a] a disposizione indiretta», ai sensi dell'art. 7, n.
3, del citato regolamento, di una persona o di un'entita citata in tali
allegati, ai fini dell'applicazione del divieto enunciato in tale disposizione
e delle sanzioni che il diritto nazionale applicabile associa alla
trasgressione di tale divieto.

53      Di conseguenza, qualora il sig. Afrasiabi, nella causa principale,
abbia agito a nome, sotto il controllo o la direzione del SHIG e abbia inteso
sfruttare il bene di cui trattasi in favore di quest'ultimo, circostanza che
spetta al giudice del rinvio verificare, detto giudice potrebbe legittimamente
concludere per l'esistenza di una messa a disposizione indiretta di una
risorsa economica, ai sensi dell'art. 7, n. 3, del regolamento n. 423/2007.

54      Si deve quindi precisare, da un lato, che tanto l'obiettivo perseguito
dal regolamento n. 423/2007 quanto la necessita di assicurare l'effetto utile
del citato regolamento nella lotta contro la proliferazione nucleare in Iran
impongono di includere nell'ambito del divieto previsto all'art. 7, n. 3, di
detto regolamento, l'insieme delle persone coinvolte in atti vietati da tale
disposizione.

55      Dall'altro lato, si deve precisare che l'art. 12, n. 2, del
regolamento n. 423/2007 non attribuisce «alcun genere» di responsabilita, ivi
compresa, quindi, di natura penale, alle persone che non sapevano e non
avevano alcun motivo ragionevole di sospettare che le loro azioni avrebbero
violato il divieto di messa a disposizione previsto all'art. 7, n. 3, del
citato regolamento.

56      Di conseguenza, spettera, se del caso, al giudice del rinvio valutare
se, al momento del compimento degli atti oggetto della causa principale,
ciascun imputato sapeva o, almeno, avrebbe dovuto ragionevolmente sospettare
che tali atti sarebbero stati contrari a un siffatto divieto.

57      Alla luce delle considerazioni sin qui svolte, si deve risolvere la
prima questione sollevata dichiarando che l'art. 7, n. 3, del regolamento n.
423/2007 deve essere interpretato nel senso che il divieto di messa a
disposizione indiretta di una risorsa economica, ai sensi dell'art. 1, lett.
i), del citato regolamento, comprende gli atti relativi alla fornitura e
all'installazione in Iran di un forno di sinterizzazione in grado di
funzionare, ma non ancora pronto all'impiego, in favore di un terzo che,
agendo a nome, sotto il controllo o la direzione di una persona, di un'entita
o di un organismo di cui agli allegati IV e V del citato regolamento, intende
sfruttare tale forno per produrre, a beneficio di una tale persona o entita
oppure di un tale organismo, beni che possono contribuire alla proliferazione
nucleare in detto Stato.

  _Sulla seconda e terza questione_

58      Con la sua seconda e terza questione, che occorre esaminare
congiuntamente, il giudice del rinvio chiede che venga interpretato l'art. 7,
n. 4, del regolamento n. 423/2007. In particolare, esso vuole sapere, da un
lato, se gli elementi costitutivi di una violazione dell'art. 7, n. 3, di
detto regolamento e quelli di una violazione del citato art. 7, n. 4, si
escludano a vicenda nel senso che un atto rientra nel divieto di elusione
contenuto in quest'ultima disposizione soltanto qualora esso non rientri, per
la sua apparenza formale, nell'ambito del divieto di cui al citato art. 7, n.
3, o se invece il citato divieto di elusione comprenda qualsiasi azione che in
definitiva sia volta a mettere una risorsa economica a disposizione di una
persona, di un'entita o di un organismo indicati da tale regolamento.

59      Dall'altro lato, il giudice del rinvio intende ottenere precisazioni
in merito ai termini «consapevolmente» e «deliberatamente» utilizzati all'art.
7, n. 4, del regolamento n. 423/2007.

60      Al riguardo, si deve osservare, in primo luogo, che, menzionando,
all'art. 7, n. 4, del regolamento n. 423/2007, le attivita aventi l'obiettivo
o il risultato di «eludere», direttamente o indirettamente, in particolare, la
misura di divieto di cui al n. 3 del citato art. 7, il legislatore dell'Unione
si riferisce alle attivita che hanno per obiettivo o per risultato di
sottrarre il loro autore all'applicazione della citata misura di divieto (v.,
per analogia, sentenze 3 dicembre 1974, causa 33/74, van Binsbergen, Racc.
pag. 1299, punto 13; 10 gennaio 1985, causa 229/83, Association des Centres
distributeurs Leclerc e Thouars Distribution, Racc. pag. 1, punto 27, nonche 5
ottobre 1994, causa C‑23/93, TV10, Racc. pag. I‑4795, punto 21). Siffatte
attivita sono diverse dagli atti che violerebbero formalmente il divieto di
messa a disposizione di cui al citato n. 3\.

61      Soltanto una lettura del genere, secondo la quale l'art. 7, n. 4, del
regolamento n. 423/2007 si riferisce ad attivita che non potrebbero essere
percepite come atti di messa a disposizione vietati dall'art. 7, n. 3, di
detto regolamento, e idonea a garantire alla prima disposizione un effetto
utile e una portata autonoma rispetto alla seconda nel contesto della lotta
contro la proliferazione nucleare in Iran.

62      Come affermano, in sostanza, il Generalbundesanwalt, i governi
francese e italiano al pari della Commissione, il divieto di cui all'art. 7,
n. 4, del regolamento n. 423/2007 deve essere inteso come comprendente le
attivita che, sulla base di elementi oggettivi, sotto un'apparenza formale che
consente loro di sottrarsi agli elementi costitutivi di una violazione
dell'art. 7, n. 3, del citato regolamento (v., per analogia, sentenze 14
dicembre 2000, causa C‑110/99, Emsland‑Starke, Racc. pag. I‑11569, punto 52,
nonche 21 febbraio 2006, causa C‑255/02, Halifax e a., Racc. pag. I‑1609,
punti 74 e 75), sembrano avere nondimeno, in quanto tali o a causa della loro
eventuale connessione con altre attivita, per obiettivo o per risultato,
diretto o indiretto, di vanificare il divieto sancito dal citato art. 7, n.
3\.

63      Per quanto riguarda, in secondo luogo, l'elemento soggettivo della
partecipazione di cui all'art. 7, n. 4, del regolamento n. 423/2007, si deve,
anzitutto, precisare, al pari del governo italiano e della Commissione, che,
per giurisprudenza costante, deriva, in particolare, dall'esigenza di
un'applicazione uniforme del diritto dell'Unione che i termini di una
disposizione di tale diritto, la quale non contenga alcun espresso richiamo al
diritto degli Stati membri ai fini della determinazione del suo senso e della
sua portata devono di norma essere oggetto, nell'intera Unione, di
un'interpretazione autonoma e uniforme (v. sentenza 18 ottobre 2011, causa
C‑34/10, Brustle, non ancora pubblicata nella Raccolta, punto 25 e
giurisprudenza ivi citata).

64      Inoltre, come osservato dal governo italiano e dalla Commissione,
l'utilizzo della congiunzione coordinante «e» nella citata disposizione
dimostra in modo inequivocabile il carattere cumulativo degli elementi
corrispondenti, rispettivamente, ai termini «consapevolmente» e
«deliberatamente».

65      In terzo luogo, tenuto conto delle divergenze, sottolineate dal
giudice del rinvio, tra le versioni linguistiche dell'art. 7, n. 4, del
regolamento n. 423/2007, alcune delle quali contengono, come osserva
l'avvocato generale al paragrafo 80 delle sue conclusioni, il termine
«intenzionalmente» o «volontariamente» in luogo del termine «deliberatamente»,
al fine di garantire l'uniformita dell'interpretazione di detta disposizione,
occorre procedere a tale interpretazione in funzione dell'economia generale e
della finalita della normativa di cui essa fa parte (v. sentenza M e a., cit.,
punti 44 e 49).

66      I termini «consapevolmente» e «deliberatamente» comportano, ai fini
dell'art. 7, n. 4, del regolamento n. 423/2007, da un lato, l'elemento della
conoscenza e, dall'altro, l'elemento della volonta.

67      Tali due elementi cumulativi della conoscenza e della volonta
sussistono quando la persona che partecipa a un'attivita di cui all'art. 7, n.
4, del regolamento n. 423/2007 persegue deliberatamente l'obiettivo o il
risultato, diretto o indiretto, di elusione connesso a tale attivita. Essi
ricorrono altresi quando la persona in questione ritiene che la sua
partecipazione a una siffatta attivita possa avere tale obiettivo o tale
risultato e accetti detta possibilita.

68      Alla luce delle considerazioni sin qui svolte, occorre risolvere la
seconda e terza questione sollevata dichiarando che l'art. 7, n. 4, del
regolamento n. 423/2007 deve essere interpretato nel senso che:

-        comprende le attivita che, sotto un'apparenza formale che consente loro di sottrarsi agli elementi costitutivi di una violazione dell'art. 7, n. 3, del citato regolamento, hanno nondimeno per obiettivo o per risultato, diretto o indiretto, di vanificare il divieto sancito da quest'ultima disposizione; 

-        i termini «consapevolmente» e «deliberatamente» comportano gli elementi cumulativi della conoscenza e della volonta, i quali ricorrono quando la persona che partecipa a un'attivita avente un tale obiettivo o un tale risultato lo persegue deliberatamente o, perlomeno, considera che la sua partecipazione possa avere tale obiettivo o tale risultato e ne accetta la possibilita. 

  **Sulle spese**

69      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

1)       **L 'art. 7, n. 3, del regolamento (CE) del Consiglio 19 aprile 2007,
n. 423, concernente misure restrittive nei confronti dell'Iran, deve essere
interpretato nel senso che il divieto di messa a disposizione indiretta di una
risorsa economica, ai sensi dell'art. 1, lett. i), del citato regolamento,
comprende gli atti relativi alla fornitura e all'installazione in Iran di un
forno di sinterizzazione in grado di funzionare, ma non ancora pronto
all'impiego, in favore di un terzo che, agendo a nome, sotto il controllo o la
direzione di una persona, di un'entita o di un organismo di cui agli allegati
IV e V del citato regolamento, intende sfruttare tale forno per produrre, a
beneficio di una tale persona o entita oppure di un tale organismo, beni che
possono contribuire alla proliferazione nucleare in detto Stato.**

2)       **L 'art. 7, n. 4, del regolamento n. 423/2007 deve essere
interpretato nel senso che:**

-         **comprende le attivit a che, sotto un'apparenza formale che consente loro di sottrarsi agli elementi costitutivi di una violazione dell'art. 7, n. 3, del citato regolamento, hanno nondimeno per obiettivo o per risultato, diretto o indiretto, di vanificare il divieto sancito da quest'ultima disposizione;**

-         **i termini «consapevolmente» e «deliberatamente» comportano gli elementi cumulativi della conoscenza e della volonta, i quali ricorrono quando la persona che partecipa a un'attivita avente un tale obiettivo o un tale risultato lo persegue deliberatamente o, perlomeno, considera che la sua partecipazione possa avere tale obiettivo o tale risultato e ne accetta la possibilita.**

Firme

* * *

* Lingua processuale: il tedesco. 
  *[""]: Double quotes
  *[*]: Asterisk
  *[?]: Question mark




**Causa C ‑138/10**

**DP grup EOOD**

**contro**

**Direktor na Agentsia «Mitnitsi»**

(domanda di pronuncia pregiudiziale proposta dall'Administrativen sad
Sofia‑grad)

«Unione doganale -- Dichiarazione in dogana -- Accettazione di tale
dichiarazione da parte dell'autorita doganale -- Invalidazione di una
dichiarazione in dogana gia accettata -- Conseguenze sulle misure repressive»

Massime della sentenza

_Unione doganale -- Dichiarazioni in dogana -- Controllo a posteriori_

_(Regolamento del Consiglio n.  2913/92, art. 66, come modificato dal
regolamento del Consiglio n. 1791/2006)_

Le disposizioni del diritto dell'Unione in materia doganale devono essere
interpretate nel senso che un dichiarante non puo chiedere ad un organo
giurisdizionale l'annullamento della dichiarazione in dogana da lui
predisposta, qualora quest'ultima sia stata accettata dall'autorita doganale.
Per contro, in presenza dei presupposti stabiliti dall'art. 66 del regolamento
n. 2913/92, che istituisce un codice doganale comunitario, come modificato dal
regolamento n. 1791/2006, detto dichiarante puo chiedere all'autorita
summenzionata di invalidare tale dichiarazione, e cio anche dopo che
l'autorita medesima abbia concesso lo svincolo della merce. Al termine della
sua valutazione, e fatta salva la possibilita di un ricorso giurisdizionale,
l'autorita doganale deve respingere la domanda del dichiarante con decisione
motivata, oppure procedere all'invalidazione richiesta.

(v. punto 48 e dispositivo)

  

  
  
  
  
  
  

SENTENZA DELLA CORTE (Prima Sezione)

15 settembre 2011 (*)

«Unione doganale - Dichiarazione in dogana - Accettazione di tale
dichiarazione da parte dell'autorita doganale - Invalidazione di una
dichiarazione in dogana gia accettata - Conseguenze sulle misure repressive»

Nel procedimento C‑138/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Administrativen sad Sofia‑grad (Bulgaria),
con decisione 8 marzo 2010, pervenuta in cancelleria il 15 marzo 2010, nella
causa

**DP grup EOOD**

contro

**Direktor na Agentsia «Mitnitsi»,**

LA CORTE (Prima Sezione),

composta dal sig. A. Tizzano, presidente di sezione, dai sigg. J.‑J. Kasel, A.
Borg Barthet, M. Ilešič (relatore) e dalla sig.ra M. Berger, giudici,

avvocato generale: sig. P. Cruz Villalon

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 17 marzo
2011,

considerate le osservazioni presentate:

-        per il Direktor na Agentsia «Mitnitsi», dal sig. V. Tanov nonche dalle sig.re S. Valkova, N. Yotsova e S. Yordanova, in qualita di agenti; 

-        per il governo bulgaro, dalla sig.ra E. Petranova e dal sig. T. Ivanov, in qualita di agenti;

-        per il governo ceco, dai sigg. M. Smolek e V. Štencel, in qualita di agenti;

-        per il governo spagnolo, dal sig. M. Muñoz Perez, in qualita di agente;

-        per il governo dei Paesi Bassi, dalle sig.re C. Wissels e M. Noort, in qualita di agenti;

-        per la Commissione europea, dalla sig.ra P. Mihaylova e dal sig. B.‑R. Killmann, in qualita di agenti,

sentite le conclusioni dell'avvocato generale, presentate all'udienza del 9
giugno 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 4, punto 5, 8, n. 1, primo trattino, 62, 63 e 68 del regolamento
(CEE) del Consiglio 12 ottobre 1992, n. 2913, che istituisce un codice
doganale comunitario (GU L 302, pag. 1), come modificato dal regolamento (CE)
del Consiglio 20 novembre 2006, n. 1791 (GU L 363, pag. 1; in prosieguo: il
«codice doganale»).

2        Tale domanda e stata presentata nell'ambito di una controversia
pendente tra la DP grup EOOD (in prosieguo: la «DP grup») e il Direktor na
Agentsia «Mitnitsi» (direttore dell'agenzia delle dogane), avente ad oggetto
un ricorso proposto da tale societa ai fini dell'annullamento di una
dichiarazione in dogana presentata per suo conto.

  **Contesto normativo**

  _Il codice doganale_

3        Il sesto 'considerando' del codice doganale recita come segue:

«[C]onsiderando che, tenuto conto della grande importanza che il commercio
esterno ha per la Comunita, occorre sopprimere o per lo meno limitare, per
quanto possibile, le formalita e i controlli doganali».

4        L'art. 4 del codice doganale enuncia quanto segue:

«Ai fini del presente codice, s'intende per:

(…)

5)      decisione: qualsiasi atto amministrativo, relativo alla normativa
doganale, che deliberi su un caso particolare [ed abbia] effetti giuridici per
una o piu persone determinate o determinabili; con questo termine si intende,
tra l'altro, un'informazione vincolante a norma dell'articolo 12;

(…)

17)      dichiarazione in dogana: atto con il quale una persona manifesta,
nelle forme e modalita prescritte, la volonta di vincolare una merce ad un
determinato regime doganale;

(…)».

5        L'art. 59, n. 1, di tale codice dispone quanto segue:

«Le merci destinate ad essere vincolate ad un regime doganale devono essere
dichiarate per il regime doganale prescelto».

6        L'art. 62 del medesimo codice prevede quanto segue:

«1.      Le dichiarazioni fatte per iscritto devono essere compilate su un
formulario conforme al modello ufficiale all'uopo previsto. Esse devono essere
firmate e contenere tutte le indicazioni necessarie per l'applicazione delle
disposizioni che disciplinano il regime doganale per il quale le merci sono
dichiarate.

2.      Devono essere allegati alla dichiarazione tutti i documenti la cui presentazione e necessaria per consentire l'applicazione delle disposizioni che disciplinano il regime doganale per il quale le merci sono dichiarate». 

7        Ai sensi dell'art. 63 del codice doganale:

«Le dichiarazioni rispondenti alle condizioni di cui all'articolo 62 sono
immediatamente accettate dall'autorita doganale, se le merci cui si
riferiscono sono presentate in dogana».

8        L'art. 66 di tale codice recita come segue:

«1.      Su richiesta del dichiarante, l'autorita doganale invalida una
dichiarazione gia accettata quando il dichiarante fornisce la prova che la
merce e stata dichiarata per errore per il regime doganale indicato nella
dichiarazione o che, in seguito a circostanze particolari, non e piu
giustificato il vincolo della merce al regime doganale per il quale e stata
dichiarata.

Tuttavia, quando l'autorita doganale ha informato il dichiarante di voler
procedere alla visita delle merci, la richiesta d'invalidare la dichiarazione
puo essere accolta solo dopo tale visita.

2.      Una volta concesso lo svincolo delle merci, la dichiarazione non puo piu essere invalidata, tranne nei casi definiti conformemente alla procedura del comitato. 

3.      L'invalidazione della dichiarazione non pregiudica l'applicazione delle disposizioni repressive in vigore».

9        L'art. 68 del codice doganale dispone quanto segue:

«Per controllare le dichiarazioni da essa accettate, l'autorita doganale puo
procedere:

a)      ad una verifica documentale riguardante, nella fattispecie, la
dichiarazione e i documenti ad essa allegati. L'autorita doganale puo chiedere
al dichiarante di presentarle altri documenti per controllare l'esattezza
delle indicazioni figuranti nella dichiarazione;

b)      alla visita delle merci e, ove occorra, ad un prelievo di campioni per
analisi o per un controllo approfondito».

10      L'art. 71 di tale codice prevede quanto segue:

«1.      I risultati della verifica della dichiarazione servono di base per
l'applicazione delle disposizioni che disciplinano il regime doganale al quale
le merci sono vincolate.

2.      Quando non si proceda alla verifica della dichiarazione, l'applicazione delle disposizioni di cui al paragrafo 1 viene effettuata in base alle indicazioni figuranti nella dichiarazione». 

  _Il regolamento di applicazione_

11      Il regolamento (CEE) della Commissione 2 luglio 1993, n. 2454, che
fissa talune disposizioni d'applicazione del regolamento n. 2913/92 (GU L 253,
pag. 1), come modificato dal regolamento (CE) della Commissione 28 febbraio
2007, n. 214 (GU L 62, pag. 6; in prosieguo: il «regolamento di
applicazione»), prevede, all'art. 199, n. 1, quanto segue:

«Fatta salva l'eventuale applicazione di disposizioni repressive, la
presentazione in un ufficio doganale di una dichiarazione firmata dal
dichiarante o dal suo rappresentante [comporta assunzione di responsabilita],
conformemente alle disposizioni vigenti, per quanto riguarda:

-        l'esattezza delle indicazioni riportate nella dichiarazione,

-        l'autenticita dei documenti acclusi,

e

-        l'osservanza di tutti gli obblighi inerenti al vincolo delle merci in causa al regime considerato».

12      L'art. 251 di tale regolamento dispone quanto segue:

«In deroga all'articolo 66, paragrafo 2, del codice [doganale] la
dichiarazione in dogana puo essere invalidata dopo la concessione dello
svincolo alle seguenti condizioni:

(…)».

  **Causa principale e questioni pregiudiziali**

13      In data 13 marzo 2007 la DP grup ha presentato dinanzi al Mitnichesko
byuro Kremikovtsi (Ufficio doganale di Kremikovtsi) a Sofia (Bulgaria),
tramite un mandatario, una dichiarazione in dogana riguardante l'importazione
dal Brasile di «cosce di tacchino disossate e congelate, trattate con pepe
bianco», al fine di immetterle in libera pratica.

14      Tale dichiarazione in dogana e stata accettata dall'amministrazione
doganale il giorno stesso. Un funzionario doganale vi ha apposto una firma ed
ha annotato sul retro del documento quanto segue:

«Effettuato controllo documentale per il riquadro n. 44 ai sensi dell'art. 218
del [regolamento di applicazione]. Il numero della tariffa doganale di cui al
riquadro n. 33 corrisponde alla denominazione della merce di cui al riquadro
n. 31 ed alla [tariffa integrata delle Comunita europee istituita all'art. 2
del regolamento (CEE) del Consiglio 23 luglio 1987, n. 2658, relativo alla
nomenclatura tariffaria e statistica ed alla tariffa doganale comune (GU L
256, pag. 1)]. Valore doganale stabilito a norma dell'art. 29 del codice
doganale. Nessun trattamento preferenziale delle merci. I presupposti per la
contemporanea immissione in libera pratica doganale e fiscale risultano
soddisfatti. Verbale relativo ad un controllo doganale approfondito effettuato
all'aeroporto di Sofia (n. 120/13.03.2007). Sussistendo il sospetto di
inesatta classificazione doganale, sono stati prelevati campioni per un esame
di laboratorio da parte del Laboratorio Chimico Centrale (…)».

15      Nel verbale n. 120/13.03.2007, relativo al controllo sulle merci, si
precisa, al punto 13, che la merce presentata corrisponde per tipo e quantita
a quella indicata nella dichiarazione in dogana e che sono stati prelevati
campioni per un'analisi di laboratorio.

16      L'importo dei dazi all'importazione calcolato in base alla voce
tariffaria dichiarata dalla DP grup, vale a dire BGN 22 646,88, e stato
iscritto nella relativa casella della dichiarazione in dogana.

17      In data 25 marzo 2007 l'amministrazione doganale ha concesso lo
svincolo della merce importata.

18      Fondandosi sui risultati della perizia, l'amministrazione doganale ha
comunicato alla DP grup, con lettera del 17 aprile 2007, che considerava
inesatta la classificazione doganale di tale merce e che cio costituiva una
violazione della legislazione doganale.

19      Di conseguenza, l'amministrazione doganale ha constatato l'esistenza
di crediti supplementari, vale a dire una somma di BGN 49 754,31 a titolo dei
dazi doganali e una somma di BGN 11 293,75 a titolo dell'imposta sul valore
aggiunto, nonche interessi di mora su tali importi, ed ha invitato la DP grup
a procedere al pagamento di tali somme.

20      La DP grup ha proposto un ricorso dinanzi all'Administrativen sad
Sofia‑grad, chiedendo l'annullamento della dichiarazione in dogana del 13
marzo 2007 a motivo del fatto che i dazi all'importazione ivi indicati, per un
importo complessivo di BGN 22 646,88, erano stati calcolati in maniera errata.

21      Dalla decisione di rinvio risulta che la DP grup ha sostenuto dinanzi
a tale giudice che la dichiarazione in dogana in questione nella causa
principale costituisce un atto amministrativo impugnabile con un ricorso.
Infatti detta societa, pur riconoscendo di non aver indicato la voce
tariffaria corretta, ritiene che tale voce sia stata «confermata»
dall'amministrazione doganale, essendo stata accettata da quest'ultima in
virtu della firma apposta dal funzionario al momento dell'accettazione della
dichiarazione sopra menzionata. La dichiarazione in dogana costituirebbe
pertanto una dichiarazione di volonta espressa da parte dell'autorita doganale
e comporterebbe diritti e doveri per il dichiarante, il che le conferirebbe la
natura di atto impugnabile.

22      A sostegno del suo ricorso, la DP grup ha affermato che la voce
tariffaria inesatta indicata nella dichiarazione in dogana controversa nella
causa principale comporta la nullita della dichiarazione stessa. Essa ha fatto
altresi valere che i dazi doganali calcolati sulla base della dichiarazione
illegittima contravvenivano alle finalita della normativa doganale bulgara e
arrecavano cosi un danno alla societa medesima.

23      In data 21 luglio 2008 l'Administrativen sad Sofia‑grad ha adottato
un'ordinanza che ha dichiarato l'irricevibilita del ricorso per mancanza di un
atto amministrativo impugnabile, in quanto, ad avviso di tale giudice, la
dichiarazione in dogana predisposta dal dichiarante e accettata dall'autorita
doganale non costituirebbe un atto impugnabile in sede giurisdizionale.

24      La DP grup ha proposto un ricorso avverso tale ordinanza dinanzi al
Varhoven administrativen sad (Corte suprema amministrativa), il quale ha
affermato che, pur essendo stata predisposta dal dichiarante stesso, la
dichiarazione in dogana controversa nella causa principale costituisce, per i
motivi esposti al punto 21 della presente sentenza, un atto amministrativo
individuale che incide indubbiamente sugli interessi del dichiarante. Il
Varhoven administrativen sad, le cui statuizioni relative all'interpretazione
e all'applicazione della legge sono, in base al diritto bulgaro, vincolanti
nell'ambito della successiva trattazione della causa, ha rinviato quest'ultima
alla stessa sezione dell'Administrativen sad Sofia‑grad, ai fini della
prosecuzione del procedimento.

25      Il giudice del rinvio ritiene che la soluzione della causa principale
dipenda dall'interpretazione delle disposizioni del diritto dell'Unione in
materia doganale applicabili e che tale causa sollevi, in particolare, la
questione relativa alla portata e al contenuto del controllo della conformita
delle dichiarazioni in dogana alle condizioni previste dall'art. 62 del codice
doganale e, piu concretamente, la questione se l'autorita doganale sia tenuta,
nell'ambito di tale controllo, a verificare l'esattezza della voce tariffaria
indicata da un dichiarante.

26      Il giudice del rinvio precisa inoltre che, qualora la voce indicata
non sia esatta e non sia stata in seguito oggetto di una rettifica ai sensi
dell'art. 65 del codice doganale, l'autorita doganale ha il diritto di
infliggere sanzioni al dichiarante per l'illecito doganale commesso e,
segnatamente, di sequestrare la merce e compiere atti di disposizione su di
essa con le modalita procedimentali stabilite a tal fine dalla normativa
nazionale. Secondo tale giudice, il ricorso proposto mira chiaramente ad
evitare conseguenze giuridiche pregiudizievoli per la DP grup, quali quelle
sopra esposte.

27      Alla luce di tali fatti, l'Administrativen sad Sofia‑grad ha deciso di
sospendere il procedimento e di sottoporre alla Corte le seguenti questioni
pregiudiziali:

«1)      Se, nelle circostanze di cui alla causa principale, l'art. 63 del
[codice doganale] debba essere interpretato nel senso che esso obbliga
l'autorita doganale ad effettuare unicamente una verifica della rispondenza
della dichiarazione in dogana alle condizioni fissate dall'art. 62 di tale
[codice], da attuarsi mediante un semplice controllo dei documenti nella
misura stabilita dall'art. 68 di quest'ultimo, e ad adottare unicamente sulla
base dei documenti presentati una decisione in merito all'accettazione della
dichiarazione, nel caso in cui sia sorto un dubbio quanto all'esattezza del
codice tariffario doganale della merce e si renda necessaria la perizia di un
esperto ai fini della determinazione di tale codice.

2)      Se, nelle circostanze di cui alla causa principale, la decisione
dell'autorita doganale in merito all'accettazione immediata della
dichiarazione in dogana, secondo quanto previsto dall'art. 63 del [codice
doganale], debba essere considerata quale decisione di un'autorita doganale ai
sensi dell'art. 4, punto 5, di tale [codice], in combinato disposto con l'art.
8, n. 1, primo trattino, di quest'ultimo, e cio con riferimento all'intero
contenuto della dichiarazione doganale rilasciata, nel caso in cui allo stesso
tempo risultino le seguenti circostanze:

a)      la decisione dell'autorita doganale in merito all'accettazione della
dichiarazione in dogana e stata adottata unicamente sulla base dei documenti
presentati insieme a quest'ultima;

b)      al momento dell'esecuzione delle necessarie verifiche prima
dell'accettazione della dichiarazione in dogana sussisteva il sospetto che il
codice tariffario doganale dichiarato per la merce non fosse esatto;

c)      al momento dell'esecuzione delle necessarie verifiche prima
dell'accettazione della dichiarazione in dogana, le informazioni in merito al
contenuto della merce presentata, rilevanti ai fini dell'esatta determinazione
del codice tariffario doganale, erano incomplete;

d)      al momento della verifica prima dell'accettazione della dichiarazione
in dogana era stato prelevato un campione per la predisposizione di una
perizia ai fini dell'esatta determinazione del codice tariffario doganale
della merce.

3)      Se, nelle circostanze di cui alla causa principale, l'art. 63 del
[codice doganale], debba essere interpretato:

a)      nel senso che esso consente che venga contestata in sede
giurisdizionale la legittimita dell'accettazione della dichiarazione in dogana
dopo lo svincolo della merce, oppure

b)      nel senso che l'accettazione della dichiarazione in dogana non e
impugnabile, poiche attraverso essa viene unicamente attestata la
presentazione delle merci dinanzi all'autorita doganale e viene determinato il
momento di insorgenza dell'obbligazione doganale all'importazione e poiche
essa non costituisce una decisione di un'autorita doganale in merito alle
questioni riguardanti l'esatta classificazione doganale e l'entita dei dazi
dovuti sulla base di tale dichiarazione».

  **Sulle questioni pregiudiziali**

28      Si deve rammentare che, nell'ambito del procedimento ex art. 267 TFUE,
spetta soltanto al giudice nazionale, cui e stata sottoposta la controversia e
che deve assumersi la responsabilita dell'emananda decisione giurisdizionale,
valutare, alla luce delle particolari circostanze della causa, sia la
necessita di una pronuncia pregiudiziale per essere in grado di emettere la
propria sentenza, sia la rilevanza delle questioni che sottopone alla Corte
(v., segnatamente, sentenze 2 aprile 2009, causa C‑459/07, Elshani, Racc. pag.
I‑2759, punto 40, e 16 dicembre 2010, causa C‑339/09, Skoma‑Lux, Racc. pag.
I‑13251, punto 21).

29      Spetta tuttavia alla Corte, nell'ambito di tale procedimento, fornire
al giudice nazionale una risposta utile che gli consenta di dirimere la
controversia di cui e investito. In tale prospettiva, spetta alla Corte, se
necessario, riformulare le questioni che le sono sottoposte. Inoltre, la Corte
ha il compito di interpretare tutte le disposizioni del diritto dell'Unione
che possano essere utili ai giudici nazionali al fine di dirimere le
controversie per cui sono stati aditi, anche qualora tali disposizioni non
siano espressamente indicate nelle questioni ad essa sottoposte da detti
giudici (v. in tal senso, segnatamente, sentenze 8 marzo 2007, causa C‑45/06,
Campina, Racc. pag. I‑2089, punti 30 e 31; 26 giugno 2008, cause riunite
C‑329/06 e C‑343/06, Wiedemann e Funk, Racc. pag. I‑4635, punto 45, nonche 14
ottobre 2010, causa C‑243/09, Fuß, Racc. pag. I‑9849\.

30      A tale riguardo, da un lato, dalla decisione del giudice del rinvio
risulta che il ricorso di cui esso e investito mira all'annullamento della
dichiarazione in dogana controversa nella causa principale, e non
all'annullamento dell'accettazione di tale dichiarazione in quanto tale.
Dall'altro lato, dal fascicolo risulta che la DP grup ha chiesto
l'annullamento di tale dichiarazione dopo che l'amministrazione doganale aveva
concesso lo svincolo della merce di cui si discute nella causa principale.

31      Considerate tali circostanze, il giudice del rinvio mira, attraverso
le questioni sollevate, a stabilire se le disposizioni del diritto dell'Unione
in materia doganale debbano essere interpretate nel senso che un dichiarante
puo, dopo la concessione dello svincolo della merce da parte dell'autorita
doganale, chiedere ad un giudice l'annullamento della dichiarazione in dogana
relativa a tale merce.

32      Per risolvere le questioni cosi riformulate occorre considerare la
natura e la portata della dichiarazione in dogana.

33      Come risulta dall'art. 59, n. 1, del codice doganale, il diritto
doganale dell'Unione sancisce il principio secondo il quale tutte le merci
destinate ad essere vincolate ad un regime doganale devono essere oggetto di
una dichiarazione.

34      La determinazione degli elementi necessari all'applicazione della
normativa doganale alle merci viene quindi effettuata non sulla base delle
constatazioni dell'autorita doganale, bensi sulla base delle informazioni
fornite dal dichiarante.

35      La dichiarazione in dogana costituisce di conseguenza, come risulta
dall'art. 4, punto 17, del codice doganale, l'atto con il quale il dichiarante
manifesta, nelle forme e modalita prescritte, la volonta di vincolare una
merce ad un determinato regime doganale. Pertanto tale dichiarazione, per la
sua natura di atto unilaterale, non costituisce una «decisione» ai sensi
dell'art. 4, punto 5, di detto codice.

36      Per quanto riguarda le dichiarazioni in dogana fatte per iscritto,
l'art. 68 di tale codice conferisce all'autorita doganale la facolta di
verificare le informazioni fornite dal dichiarante.

37      In vista della finalita - espressa al sesto 'considerando' del codice
doganale - di limitare per quanto possibile le formalita e i controlli
doganali, tale codice non impone all'autorita doganale di effettuare
sistematicamente le verifiche suddette. Pertanto, ai sensi dell'art. 71, n. 2,
del medesimo codice, quando non si proceda alla verifica della dichiarazione
in dogana, l'applicazione delle disposizioni che disciplinano il regime
doganale al quale le merci sono vincolate viene effettuata sulla base delle
indicazioni figuranti in tale dichiarazione.

38      Il sistema appena descritto, il quale non prevede che le dichiarazioni
in dogana siano sistematicamente sottoposte a verifica, presuppone che il
dichiarante fornisca all'autorita doganale informazioni esatte e complete.
L'art. 199, n. 1, primo trattino, del regolamento di applicazione stabilisce
infatti che la presentazione in un ufficio doganale di una dichiarazione
firmata dal dichiarante o dal suo rappresentante comporta assunzione di
responsabilita, conformemente alle disposizioni vigenti, per quanto riguarda
l'esattezza delle indicazioni riportate nella dichiarazione.

39      A tale riguardo, e importante sottolineare che, come precisato
dall'avvocato generale al paragrafo 29 delle sue conclusioni e contrariamente
alla tesi sostenuta dalla DP grup dinanzi al giudice del rinvio, quando
l'autorita doganale accetta una dichiarazione in dogana firmata dal
dichiarante o dal suo rappresentante, l'art. 63 del codice doganale le impone
di limitarsi a verificare il rispetto delle condizioni previste da tale
disposizione e dall'art. 62 del medesimo codice. Di conseguenza, al momento
dell'accettazione di una dichiarazione in dogana, l'autorita suddetta non si
pronuncia sull'esattezza delle informazioni fornite dal dichiarante, di cui
quest'ultimo si assume la responsabilita. Risulta infatti dal tenore letterale
dell'art. 68 del codice citato che l'accettazione della dichiarazione non
priva l'autorita doganale della possibilita di verificare in un momento
successivo, eventualmente anche dopo lo svincolo delle merci, l'esattezza di
tali informazioni.

40      L'obbligo del dichiarante di fornire informazioni esatte si estende
altresi alla determinazione della sottovoce corretta al momento della
classificazione doganale della merce (v., per analogia, sentenza 23 maggio
1989, causa 378/87, Top Hit Holzvertrieb/Commissione, Racc. pag. 1359, punto
26), ferma la possibilita per il dichiarante in questione, in caso di dubbio,
di chiedere preventivamente all'autorita doganale un'informazione tariffaria
vincolante ai sensi dell'art. 12 del codice doganale.

41      L'obbligo di cui sopra comporta come corollario il principio
dell'irrevocabilita della dichiarazione in dogana una volta che questa sia
stata accettata, principio le cui eccezioni sono rigorosamente disciplinate
dalla normativa dell'Unione in materia.

42      Pertanto, anche se il codice doganale non prevede la possibilita per
il dichiarante di ottenere l'annullamento della dichiarazione in dogana da lui
predisposta, l'art. 66, n. 1, primo comma, del medesimo codice gli consente di
chiedere all'autorita doganale di invalidare una dichiarazione gia accettata
da quest'ultima, a condizione che egli fornisca la prova che la merce e stata
dichiarata erroneamente per il regime doganale indicato in tale dichiarazione
o che, in seguito a circostanze particolari, non e piu giustificato il vincolo
della merce al regime doganale per il quale essa e stata dichiarata.

43      L'art. 66, n. 2, del codice doganale prevede che, una volta concesso
lo svincolo delle merci, la dichiarazione non possa piu essere invalidata,
tranne in taluni casi. Tali casi sono definiti all'art. 251 del regolamento di
applicazione.

44      Dal tenore letterale di detto art. 66 risulta che, qualora il
dichiarante chieda di propria iniziativa l'invalidazione della dichiarazione
in dogana, la sua domanda deve essere indirizzata all'autorita doganale e non
agli organi giurisdizionali.

45      Al termine della sua valutazione, e fatta salva la possibilita di un
ricorso giurisdizionale, tale autorita deve quindi respingere la domanda del
dichiarante con decisione motivata, oppure procedere all'invalidazione
richiesta (v., per analogia, sentenza 20 ottobre 2005, causa C‑468/03,
Overland Footwear, Racc. pag. I‑8937, punto 50).

46      Quanto al fatto che, secondo il giudice del rinvio, il ricorso
proposto dalla DP grup mira ad evitare che eventuali sanzioni siano inflitte a
tale societa a motivo dell'illecito attinente all'erronea classificazione
doganale della merce importata, compiuta in sede di predisposizione della
dichiarazione in dogana oggetto della causa principale, e sufficiente rilevare
che, ai sensi dell'art. 66, n. 3, del codice doganale, l'invalidazione della
dichiarazione non pregiudica l'applicazione delle disposizioni repressive in
vigore.

47      Per quanto riguarda inoltre le istruzioni fornite al giudice del
rinvio dal Varhoven administrativen sad, occorre ricordare come la Corte abbia
statuito che il diritto dell'Unione osta a che un organo giurisdizionale
nazionale, al quale spetti decidere a seguito di un rinvio ad esso fatto da un
organo giurisdizionale di grado superiore adito in sede d'impugnazione, sia
vincolato, conformemente alle norme di procedura nazionali, da valutazioni
formulate in diritto dall'istanza superiore, qualora esso giudice ritenga,
alla luce dell'interpretazione da lui richiesta alla Corte, che tali
valutazioni non siano conformi al diritto dell'Unione (sentenza 5 ottobre
2010, causa C‑173/09, Elchinov, Racc. pag. I‑8889, punto 32).

48      Alla luce delle considerazioni che precedono, occorre risolvere le
questioni sollevate dichiarando che le disposizioni del diritto dell'Unione in
materia doganale devono essere interpretate nel senso che un dichiarante non
puo chiedere ad un organo giurisdizionale l'annullamento della dichiarazione
in dogana da lui predisposta, qualora quest'ultima sia stata accettata
dall'autorita doganale. Per contro, in presenza dei presupposti stabiliti
dall'art. 66 del codice doganale, detto dichiarante puo chiedere all'autorita
summenzionata di invalidare tale dichiarazione, e cio anche dopo che
l'autorita medesima abbia concesso lo svincolo della merce. Al termine della
sua valutazione, e fatta salva la possibilita di un ricorso giurisdizionale,
l'autorita doganale deve respingere la domanda del dichiarante con decisione
motivata, oppure procedere all'invalidazione richiesta.

  **Sulle spese**

49      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

**Le disposizioni del diritto dell 'Unione in materia doganale devono essere
interpretate nel senso che un dichiarante non puo chiedere ad un organo
giurisdizionale l'annullamento della dichiarazione in dogana da lui
predisposta, qualora quest'ultima sia stata accettata dall'autorita doganale.
Per contro, in presenza dei presupposti stabiliti dall'art. 66 del regolamento
(CEE) del Consiglio 12 ottobre 1992, n. 2913, che istituisce un codice
doganale comunitario, come modificato dal regolamento (CE) del Consiglio 20
novembre 2006, n. 1791, detto dichiarante puo chiedere all'autorita
summenzionata di invalidare tale dichiarazione, e cio anche dopo che
l'autorita medesima abbia concesso lo svincolo della merce. Al termine della
sua valutazione, e fatta salva la possibilita di un ricorso giurisdizionale,
l'autorita doganale deve respingere la domanda del dichiarante con decisione
motivata, oppure procedere all'invalidazione richiesta.**

Firme

* * *

* Lingua processuale: il bulgaro. 


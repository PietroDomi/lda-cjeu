  
  
**Causa C ‑93/10**

**Finanzamt Essen-NordOst**

**contro**

**GFKL Financial Services AG**

(domanda di pronuncia pregiudiziale proposta dal Bundesfinanzhof)

«Sesta direttiva IVA -- Artt. 2, punto 1, e 4 -- Ambito di applicazione --
Nozioni di "prestazioni di servizi effettuate a titolo oneroso" e di "attivita
economica" -- Cessione di crediti in sofferenza -- Prezzo della cessione
inferiore al valore nominale dei crediti -- Accollo da parte del cessionario
delle azioni di recupero dei crediti e del rischio di insolvenza dei debitori»

Massime della sentenza

_Disposizioni tributarie -- Armonizzazione delle legislazioni -- Imposte sulla
cifra d'affari -- Sistema comune d'imposta sul valore aggiunto -- Prestazioni
di servizi a titolo oneroso -- Nozione_

_(Direttiva del Consiglio 77/388, artt.  2, punto 1, e 4)_

Gli artt. 2, punto 1, e 4 della sesta direttiva 77/388, in materia di
armonizzazione delle legislazioni degli Stati membri relative alle imposte
sulla cifra di affari, devono essere interpretati nel senso che un operatore
che acquisti, a proprio rischio, crediti in sofferenza ad un prezzo inferiore
al loro valore nominale non effettua una prestazione di servizi a titolo
oneroso, ai sensi di detto art. 2, punto 1, e non compie un'attivita economica
che ricade nella sfera di applicazione di tale direttiva qualora la differenza
tra il valore nominale dei crediti ed il loro prezzo di acquisto rifletta il
valore economico effettivo dei crediti medesimi al momento della loro
cessione.

Infatti, in simili circostanze, il cessionario dei crediti non riceve alcun
corrispettivo da parte del cedente, dato che la differenza tra il valore
nominale dei crediti ceduti ed il prezzo di acquisto dei medesimi riflette il
valore economico effettivo di tali crediti al momento della loro cessione, su
cui incide lo stato di sofferenza dei crediti stessi e l'accresciuto rischio
di insolvenza dei debitori.

(v. punti 22, 25-26 e dispositivo)

  
  
  
  
  
  

SENTENZA DELLA CORTE (Terza Sezione)

27 ottobre 2011 (*)

«Sesta direttiva IVA - Artt. 2, punto 1, e 4 - Ambito di applicazione -
Nozioni di "prestazioni di servizi effettuate a titolo oneroso" e di "attivita
economica" - Cessione di crediti in sofferenza - Prezzo della cessione
inferiore al valore nominale dei crediti - Accollo da parte del cessionario
delle azioni di recupero dei crediti e del rischio di insolvenza dei debitori»

Nel procedimento C‑93/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Bundesfinanzhof (Germania), con decisione 10
dicembre 2009, pervenuta in cancelleria il 17 febbraio 2010, nella causa

**Finanzamt Essen-NordOst**

contro

**GFKL Financial Services AG,**

LA CORTE (Terza Sezione),

composta dal sig. K. Lenaerts, presidente di sezione, dal sig. J. Malenovský,
dalla sig.ra R. Silva de Lapuerta (relatore), dai sigg. G. Arestis e D. Švaby,
giudici,

avvocato generale: sig. N. Jaaskinen

cancelliere: sig. K. Malacek, amministratore

vista la fase scritta del procedimento e in seguito all'udienza del 12 maggio
2011,

considerate le osservazioni presentate:

-        per la GFKL Financial Services AG, dagli avv.ti A. Bartsch e B. Keller, Rechtsanwalte;

-        per il governo tedesco, dai sigg. T. Henze e C. Blaschke, in qualita di agenti;

-        per l'Irlanda, dal sig. D. O'Hagan e sig.ra G. Clohessy, in qualita di agenti;

-        per la Commissione europea, dal sig. D. Triantafyllou, in qualita di agente,

sentite le conclusioni dell'avvocato generale, presentate all'udienza del 14
luglio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 2, punto 1, 4, 11, parte A, n. 1, lett. a), nonche 13, parte B,
lett. d), punti 2 e 3, della sesta direttiva del Consiglio 17 maggio 1977,
77/388/CEE, in materia di armonizzazione delle legislazioni degli Stati membri
relative alle imposte sulla cifra di affari - Sistema comune di imposta sul
valore aggiunto: base imponibile uniforme (GU L 145, pag. 1; in prosieguo: la
«sesta direttiva»).

2        Tale domanda e stata proposta nell'ambito di una controversia tra il
Finanzamt Essen-NordOst (in prosieguo: il «Finanzamt») e la GFKL Financial
Services AG (in prosieguo: la «GFKL») in merito all'assoggettamento
all'imposta sul valore aggiunto (in prosieguo: l'«IVA») dell'acquisto, da
parte di una delle controllate della GFKL stessa, di crediti risultanti da 70
contratti di mutuo disdetti e dichiarati risolti.

  **Contesto normativo**

3        L'art. 2, punto 1, della sesta direttiva cosi recita:

«Sono soggette all'[IVA]:

1.      le cessioni di beni e le prestazioni di servizi, effettuate a titolo oneroso all'interno del paese da un soggetto passivo che agisce in quanto tale». 

4        Il successivo art. 4, nn. 1 e 2, dispone quanto segue:

«1\. Si considera soggetto passivo chiunque esercita in modo indipendente e in
qualsiasi luogo una delle attivita economiche di cui al paragrafo 2,
indipendentemente dallo scopo o dai risultati di detta attivita.

2.      Le attivita economiche di cui al paragrafo 1 sono tutte le attivita di produttore, di commerciante o di prestatore di servizi, comprese le attivita estrattive, agricole, nonche quelle delle professioni liberali o assimilate. Si considera in particolare attivita economica un'operazione che comporti lo sfruttamento di un bene materiale o immateriale per ricavarne introiti aventi un certo carattere di stabilita». 

  **Causa principale e questioni pregiudiziali**

5        La GFKL e socio unico e societa madre di una societa di diritto
tedesco la quale, in data 26 ottobre 2004, acquistava da una banca diritti di
ipoteca e crediti relativi a 70 contratti di mutuo disdetti e risolti.

6        Alla data di riferimento del 29 aprile 2004, il valore nominale di
tali crediti ammontava a EUR 15 500 915,16.

7        Il contratto di cessione dei crediti prevedeva, in particolare, che,
a decorrere da tale data di riferimento, detti diritti e crediti si
consideravano gestiti ovvero detenuti per conto ed a rischio del cessionario,
che i pagamenti ad essi inerenti sarebbero spettati a quest'ultimo e che
restava esclusa la responsabilita del cedente quanto al recupero dei crediti
medesimi.

8        Tuttavia, a seguito della comunicazione del Ministero federale delle
Finanze 3 giugno 2004, relativa all'attuazione della sentenza della Corte 26
giugno 2003, causa C‑305/01, MKG-Kraftfahrzeuge-Factoring (Racc. pag. I‑6729),
le parti del contratto di cessione ritenevano che, alla luce dell'entita della
sofferenza di tali crediti, la parte recuperabile dei medesimi fosse ben
inferiore al loro valore nominale e ne fissavano il valore economico in EUR 8
956 101\.

9        Considerato, peraltro, che il recupero di detti crediti si sarebbe
esteso su un periodo di circa tre anni, le parti convenivano che con
l'operazione di cui trattasi veniva realizzata un'anticipazione da parte del
cessionario a favore del cedente comprensiva, sulla base di un tasso di
interesse fissato di comune accordo al 5,97%, dell'importo di EUR 556 293 a
titolo di interessi, ragion per cui il valore economico di detti crediti, al
netto degli interessi stessi, ammontava a EUR 8 399 808\.

10      Il prezzo di acquisto definitivo dei crediti in questione veniva
infine fissato a EUR 8 034 883 ed il contratto di cessione non prevedeva la
possibilita di ulteriore revisione di tale prezzo.

11      Le parti ritenevano inoltre che, con l'acquisto dei crediti, il
cessionario non fornisse al cedente una prestazione imponibile, convenendo
tuttavia, nell'ipotesi in cui l'amministrazione finanziaria non avesse
condiviso tale impostazione, che il corrispettivo di tale prestazione sarebbe
stato costituito dalla differenza, pari a EUR 364 925, tra il valore economico
al netto degli interessi ed il prezzo di acquisto definitivo dei crediti.

12      Dopo aver presentato una dichiarazione IVA provvisoria in cui era
indicato che tale differenza costituiva il corrispettivo della prestazione
imponibile fornita al cedente dei crediti in questione, la GFKL proponeva
reclamo contro la propria dichiarazione provvisoria che il Finanzamt
respingeva in quanto infondato.

13      La GFKL proponeva quindi ricorso dinanzi al Finanzgericht il quale
accoglieva la domanda sulla base del rilievo che, diversamente dal factoring
vero e proprio, il trasferimento di crediti in sofferenza non configurava una
prestazione di servizi al cedente, imponibile ai fini dell'imposta sul valore
aggiunto.

14      Avverso la decisione del Finanzgericht il Finanzamt proponeva ricorso
dinanzi al giudice del rinvio.

15      Cio premesso, il Bundesfinanzhof decideva di sospendere il
procedimento e di sottoporre alla Corte le seguenti questioni pregiudiziali:

«1)      Sull'interpretazione dell'art. 2, punto 1, e dell'art. 4 della sesta
direttiva (...):

se si configuri una prestazione a titolo oneroso ed un'attivita di tipo
economico del cessionario del credito nella vendita (acquisto) di crediti in
sofferenza sulla base dell'assunzione dell'attivita di recupero crediti e del
rischio di insolvenza anche qualora il prezzo di acquisto

-        non sia calcolato secondo il valore nominale dei crediti con previa riduzione forfettaria, convenuta contestualmente per l'assunzione del recupero credito e del rischio di insolvenza, bensi

-        sia determinato in base al rischio di inadempimento stimato per ciascun credito e si attribuisca all'attivita di recupero dei crediti solo un rilievo secondario rispetto alla riduzione relativa al rischio di insolvenza. 

2)      In caso di soluzione positiva della prima questione,
sull'interpretazione dell'art. 13, parte B, lett. d), punti 2 e 3, della sesta
direttiva (...):

a)      se l'assunzione del rischio di insolvenza da parte del cessionario del
credito nell'acquisto di crediti in sofferenza ad un prezzo significativamente
al di sotto del valore nominale dei crediti sia esente da imposta, in quanto
altra garanzia o fideiussione;

b)      qualora si configuri un'assunzione di rischio fiscalmente esente, se
il ricupero crediti sia esente da imposta in quanto parte di una prestazione
unitaria o come prestazione accessoria, ovvero se sia imponibile in quanto
prestazione autonoma.

3)      In caso di soluzione positiva della prima questione e qualora non si
configuri alcuna prestazione esente da imposta, sull'interpretazione dell'art.
11, parte A, [n. 1], lett. a), della sesta direttiva (...):

se il corrispettivo per la prestazione imponibile debba essere determinato in
base ai costi della riscossione presunti dalle parti ovvero in base a quelli
effettivi».

  **Sulle questioni pregiudiziali**

  _Sulla prima questione_

16      Con la prima questione il giudice del rinvio chiede, sostanzialmente,
se gli artt. 2, punto 1, e 4 della sesta direttiva debbano esser interpretati
nel senso che un operatore che acquisti, a proprio rischio, crediti in
sofferenza ad un prezzo inferiore al loro valore nominale, effettui una
prestazione di servizi a titolo oneroso e compia un'attivita economica.

17      Si deve ricordare, in limine, che, nell'ambito del sistema dell'IVA,
le operazioni imponibili presuppongono l'esistenza di un negozio giuridico tra
le parti implicante la stipulazione di un prezzo o di un controvalore.
Conseguentemente, qualora l'attivita di un prestatore consista nel fornire
esclusivamente prestazioni senza corrispettivo diretto, non vi e base
imponibile e tali prestazioni non sono, quindi, soggette all'IVA (v. sentenza
29 ottobre 2009, causa C‑246/08, Commissione/Finlandia, Racc. pag. I‑10605,
punto 43).

18      Cio premesso, una prestazione di servizi viene effettuata «a titolo
oneroso», ai sensi dell'art. 2, n. 1, della sesta direttiva, e configura,
pertanto, un'operazione imponibile soltanto quando tra il prestatore e
l'utente intercorra un rapporto giuridico nell'ambito del quale avvenga uno
scambio di reciproche prestazioni, nel quale il compenso ricevuto dal
prestatore costituisca il controvalore effettivo del servizio prestato
all'utente (sentenza MKG-Kraftfahrzeuge-Factoring, cit., punto 47).

19      A tal riguardo, secondo costante giurisprudenza, la nozione di
«prestazione di servizi effettuata a titolo oneroso», ai sensi del menzionato
art. 2, punto 1, presuppone la sussistenza di un nesso diretto tra il servizio
prestato ed il controvalore ricevuto (sentenza 29 luglio 2010, causa C‑40/09,
Astra Zeneca UK, Racc. pag. I‑7505, punto 27, e giurisprudenza ivi
richiamata).

20      Nella citata sentenza MKG-Kraftfahrzeuge-Factoring, la Corte ha
affermato che il fatto che il factor garantisca al cliente il pagamento dei
crediti assumendo il rischio di insolvenza dei debitori deve considerarsi come
sfruttamento del bene in questione per ricavarne introiti aventi un certo
carattere di stabilita, ai sensi dell'art. 4, n. 2, della sesta direttiva,
dato che detta operazione e effettuata, tramite remunerazione, per un periodo
determinato (v. sentenza MKG-Kraftfahrzeuge-Factoring, cit., punto 50).

21      A tal riguardo, si deve ricordare che, nell'ambito dell'operazione di
cessione dei crediti oggetto della causa da cui e scaturita detta sentenza, il
cessionario dei crediti si impegnava a fornire al cedente servizi di
factoring, in contropartita dei quali riceveva una remunerazione, vale a dire
una commissione di factoring ed un premio di star del credere.

22      Orbene, per quanto attiene alla causa principale, si deve rilevare
che, diversamente dalla fattispecie oggetto della causa da cui e scaturita la
citata sentenza MKG-Kraftfahrzeuge-Factoring, il cessionario dei crediti non
riceve alcun corrispettivo da parte del cedente, ragion per cui non compie
un'attivita economica ai sensi dell'art. 4 della sesta direttiva, ne fornisce
una prestazione di servizi ai sensi dell'art. 2, punto 1, della direttiva
stessa.

23      Esiste certamente una differenza tra il valore nominale dei crediti
ceduti ed il loro prezzo di acquisto.

24      Tuttavia, diversamente dalla commissione di factoring e dal premio di
star del credere che, nell'ambito della causa da cui e scaturita la citata
sentenza MKG-Kraftfahrzeuge-Factoring, venivano versati al factor, nella causa
principale detta differenza non costituisce un compenso diretto a retribuire
direttamente un servizio fornito dall'acquirente dei crediti ceduti.

25      Infatti, la differenza tra il valore nominale dei crediti ceduti ed il
prezzo di acquisto dei medesimi non costituisce il corrispettivo di tale
servizio, bensi riflette il valore economico effettivo di tali crediti al
momento della loro cessione, su cui incide lo stato di sofferenza dei crediti
stessi e l'accresciuto rischio di insolvenza dei debitori.

26      Cio premesso, la prima questione dev'essere risolta dichiarando che
gli artt. 2, punto 1, e 4 della sesta direttiva devono essere interpretati nel
senso che un operatore che acquisti, a proprio rischio, crediti in sofferenza
ad un prezzo inferiore al loro valore nominale non effettua una prestazione di
servizi a titolo oneroso, ai sensi di detto art. 2, punto 1, e non compie
un'attivita economica che ricade nella sfera di applicazione di tale direttiva
qualora la differenza tra il valore nominale dei crediti ed il loro prezzo di
acquisto rifletta il valore economico effettivo dei crediti medesimi al
momento della loro cessione.

  _Sulle questioni seconda e terza_

27      Alla luce della soluzione fornita alla prima questione, non occorre
procedere alla soluzione della seconda e della terza questione.

  **Sulle spese**

28      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**Gli artt.  2, punto 1, e 4 della sesta direttiva del Consiglio 17 maggio
1977, 77/388/CEE, in materia di armonizzazione delle legislazioni degli Stati
membri relative alle imposte sulla cifra di affari - Sistema comune di imposta
sul valore aggiunto: base imponibile uniforme, devono essere interpretati nel
senso che un operatore che acquisti, a proprio rischio, crediti in sofferenza
ad un prezzo inferiore al loro valore nominale non effettua una prestazione di
servizi a titolo oneroso, ai sensi di detto art. 2, punto 1, e non compie
un'attivita economica che ricade nella sfera di applicazione di tale direttiva
qualora la differenza tra il valore nominale dei crediti ed il loro prezzo di
acquisto rifletta il valore economico effettivo dei crediti medesimi al
momento della loro cessione. **

Firme

* * *

* Lingua processuale: il tedesco. 


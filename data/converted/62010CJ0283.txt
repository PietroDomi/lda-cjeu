

**Causa C ‑283/10**

**Circul Globus Bucure şti (Circ & Variete Globus Bucureşti)**

**contro**

**Uniunea Compozitorilor şi Muzicologilor din Romania -- Asociaţia pentru
Drepturi de Autor (UCMR -- ADA)**

(domanda di pronuncia pregiudiziale

proposta dalla Inalta Curte de Casaţie şi Justiţie)

«Ravvicinamento delle legislazioni -- Diritti d'autore e diritti connessi --
Direttiva 2001/29/CE -- Art. 3 -- Nozione di "comunicazione di un'opera ad un
pubblico presente nel luogo di provenienza della comunicazione" -- Diffusione
delle opere musicali in presenza di un pubblico, senza versamento
all'organismo di gestione collettiva dei diritti d'autore della retribuzione
corrispondente a detti diritti -- Conclusione di contratti di cessione dei
diritti patrimoniali con gli autori delle opere -- Sfera di applicazione della
direttiva 2001/29»

Massime della sentenza

_Ravvicinamento delle legislazioni -- Diritto d'autore e diritti connessi --
Direttiva 2001/29 -- Armonizzazione di taluni aspetti del diritto d'autore e
dei diritti connessi nella societa dell'informazione -- Comunicazione al
pubblico -- Nozione_

_(Direttiva del Parlamento europeo e del Consiglio 2001/29, art.  3, n. 1)_

La direttiva 2001/29, sull'armonizzazione di taluni aspetti del diritto
d'autore e dei diritti connessi nella societa dell'informazione, e, in
particolare, il suo art. 3, n. 1, devono essere interpretati nel senso che
essi riguardano unicamente la comunicazione ad un pubblico che non e presente
nel luogo di provenienza della comunicazione, con esclusione di qualsiasi
comunicazione di un'opera realizzata direttamente, in un luogo aperto al
pubblico, con qualsiasi forma pubblica di esecuzione o di presentazione
diretta dell'opera.

(v. punto 41 e dispositivo)

  
  
  
  
  
  

SENTENZA DELLA CORTE (Terza Sezione)

24 novembre 2011 (*)

«Ravvicinamento delle legislazioni - Diritti d'autore e diritti connessi -
Direttiva 2001/29/CE - Art. 3 - Nozione di "comunicazione di un'opera ad un
pubblico presente nel luogo di provenienza della comunicazione" - Diffusione
delle opere musicali in presenza di un pubblico, senza versamento
all'organismo di gestione collettiva dei diritti d'autore della retribuzione
corrispondente a detti diritti - Conclusione di contratti di cessione dei
diritti patrimoniali con gli autori delle opere - Sfera di applicazione della
direttiva 2001/29»

Nel procedimento C‑283/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Înaltă Curte de Casaţie şi Justiţie
(Romania), con decisione 14 maggio 2010, pervenuta in cancelleria il 7 giugno
2010, nella causa

**Circul Globus Bucure şti (Circ & Variete Globus Bucureşti)**

contro

**Uniunea Compozitorilor şi Muzicologilor din Romania - Asociaţia pentru
Drepturi de Autor (UCMR-ADA)**

LA CORTE (Terza Sezione),

composta dal sig. K. Lenaerts, presidente di sezione, dal sig. J. Malenovský
(relatore), dalla sig.ra R. Silva de Lapuerta, dai sigg. E. Juhasz e D. Švaby,
giudici,

avvocato generale: sig.ra V. Trstenjak

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per l'Uniune Compozitorilor şi Muzicologilor din Romania - Asociaţia pentru Drepturi de Autor (UCMR-ADA), dall'avv. A. Roată‑Palade, avocat; 

-        per il governo rumeno, dal sig. A. Popescu, in qualita di agente, nonche dalle sig.re A. Wellman e A. Borobeică, consiglieri;

-        per il governo spagnolo, dalla sig.ra N. Diaz Abad, in qualita di agente;

-        per la Commissione europea, dalla sig.ra J. Samnadda e sig. I. V. Rogalski, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 3, n. 1, della direttiva del Parlamento europeo e del Consiglio 22
maggio 2001, 2001/29/CE, sull'armonizzazione di taluni aspetti del diritto
d'autore e dei diritti connessi nella societa dell'informazione (GU L 167,
pag. 10).

2        Tale domanda e stata presentata nell'ambito di una controversia che
oppone la l'Uniunea Compozitorilor şi Muzicologilor din Romania - Asociaţia
pentru Drepturi de Autor (UCMR-ADA) (in prosieguo: l'«UCMR-ADA») al Circul
Globus Bucureşti attualmente Circ & Variete Globus Bucureşti (in prosieguo: il
«circo Globus»), in merito all'asserita violazione, da parte di quest'ultimo,
dei diritti di proprieta intellettuale gestiti dalla UCMR-ADA.

  **Contesto normativo**

  _Il diritto internazionale_

3        Ai sensi dell'art. 11 della Convenzione di Berna per la protezione
delle opere letterarie ed artistiche (Atto di Parigi del 24 luglio 1971),
nella versione risultante dalla modifica del 28 settembre 1979 (in prosieguo:
la «Convenzione di Berna»):

«1\. Gli autori di opere drammatiche, drammatico‑musicali e musicali hanno il
diritto esclusivo di autorizzare:

i)      la rappresentazione e l'esecuzione pubbliche delle loro opere,
comprese la rappresentazione e l'esecuzione pubbliche con qualsiasi mezzo o
procedimento;

ii)      la trasmissione pubblica, con qualsiasi mezzo, della rappresentazione
e dell'esecuzione delle loro opere.

2.      Gli stessi diritti sono conferiti agli autori di opere drammatiche o drammatico‑musicali per tutta la durata dei loro diritti sull'opera originale, per quanto concerne la traduzione delle loro opere». 

  _Il diritto dell 'Unione_

4        Ai termini del secondo e quinto 'considerando' della direttiva
2001/29:

«2.      Il Consiglio europeo nella sua riunione di Corfu del 24 e 25 giugno
1994 ha sottolineato la necessita di istituire un quadro giuridico generale e
flessibile a livello comunitario per favorire lo sviluppo della societa
dell'informazione in Europa. Cio presuppone, tra l'altro, l'esistenza di un
mercato interno dei nuovi prodotti e servizi. Sono gia stati o stanno per
essere adottati importanti atti legislativi comunitari per attuare tale quadro
normativo. Il diritto d'autore e i diritti connessi svolgono un'importante
funzione in questo contesto in quanto proteggono e stimolano lo sviluppo e la
commercializzazione di nuovi prodotti e servizi nonche la creazione e lo
sfruttamento del loro contenuto creativo.

(…)

5.      Lo sviluppo tecnologico ha moltiplicato e diversificato i vettori della creazione, della produzione e dello sfruttamento. Anche se non sono necessari nuovi concetti in materia di protezione della proprieta intellettuale, si dovrebbe[ro] adattare e integrare le normative attuali sul diritto d'autore e sui diritti connessi per rispondere adeguatamente alle realta economiche, quali le nuove forme di sfruttamento». 

5        Il diciottesimo 'considerando' della direttiva 2001/29 e redatto come
segue:

«La presente direttiva lascia impregiudicate le modalita di gestione dei
diritti, quali le licenze collettive estese, in vigore negli Stati membri».

6        Ai sensi del ventitreesimo e ventiquattresimo 'considerando' della
presente direttiva:

«23.      La presente direttiva dovrebbe armonizzare ulteriormente il diritto
d'autore applicabile alla comunicazione di opere al pubblico. Tale diritto
deve essere inteso in senso lato in quanto concernente tutte le comunicazioni
al pubblico non presente nel luogo in cui esse hanno origine. Detto diritto
dovrebbe comprendere qualsiasi trasmissione o ritrasmissione di un'opera al
pubblico, su filo o senza filo, inclusa la radiodiffusione, e non altri atti.

24.      Il diritto di messa a disposizione del pubblico del materiale di cui all'articolo 3, paragrafo 2, andrebbe inteso come riguardante tutti gli atti che mettono tale materiale a disposizione del pubblico non presente nel luogo in cui hanno origine tali atti, con l'esclusione di tutti gli altri atti». 

7        L'art. 3, n. 1, di tale direttiva dispone quanto segue:

«Gli Stati membri riconoscono agli autori il diritto esclusivo di autorizzare
o vietare qualsiasi comunicazione al pubblico, su filo o senza filo, delle
loro opere, compresa la messa a disposizione del pubblico delle loro opere in
maniera tale che ciascuno possa avervi accesso dal luogo e nel momento scelti
individualmente».

  _Il diritto nazionale_

8        L'art. 15, n. 1, della legge n. 8/1996 sui diritti d'autore e i
diritti connessi (legea n. 8/1996 privind drepturile de autor şi drepturile
conexe), modificata dalla legge n. 285/2004 (in prosieguo: la «legge sul
diritto d'autore»), recita:

«È considerata comunicazione al pubblico ogni comunicazione di un'opera,
realizzata direttamente o ricorrendo a qualsiasi mezzo tecnico, eseguita in un
luogo aperto al pubblico oppure in ogni luogo in cui sia riunito un numero di
persone che esuli dalla cerchia dei familiari e conoscenti, inclusa la
rappresentazione scenica, recitazione od ogni altra modalita pubblica di
esecuzione e di presentazione diretta di un'opera, l'esposizione pubblica di
opere d'arte plastica, di arte applicata, fotografiche e architettoniche, la
proiezione pubblica di opere cinematografiche e di altre opere audiovisive,
incluse le opere di arte digitale, la presentazione in un luogo pubblico
tramite registrazioni sonore o audiovisive, nonche la presentazione in un
luogo pubblico tramite qualsiasi mezzo di opere di radiodiffusione. Si
considera, inoltre, pubblica qualsiasi comunicazione di opere, su filo o senza
filo, realizzata mettendole a disposizione del pubblico, incluso su Internet o
altre reti informatiche, cosicche ciascuno dei membri del pubblico possa avere
accesso a queste da qualsiasi luogo o in qualsiasi momento scelto
individualmente (...)».

9        Ai sensi dell'art. 123, n. 1, della legge sul diritto d'autore:

«I titolari del diritto d'autore e dei diritti connessi possono esercitare i
diritti loro riconosciuti dalla presente legge, personalmente o, su la base di
un mandato, tramite organismi di gestione collettiva, secondo le modalita
previste dalla presente legge».

10      L'art. 123 bis, nn. 1, lett. e), e 2, della legge sul diritto d'autore
enuncia:

«(1)      La gestione collettiva e obbligatoria per esercitare i seguenti
diritti:

(…)

e)      il diritto di comunicare le opere musicali al pubblico, ad eccezione
della proiezione pubblica di opere cinematografiche;

(…)

(2)      per le categorie di diritti di cui al n. 1, gli organismi di gestione
collettiva rappresentano anche i titolari di diritti che non hanno conferito
loro mandato.

(…)».

11      A tenore dell'art. 130, n. 1, della legge sul diritto d'autore, gli
organismi di gestione collettiva sono tenuti:

«a)      ad accordare autorizzazioni non esclusive agli utilizzatori che ne
fanno richiesta prima di qualsiasi utilizzazione del repertorio protetto,
dietro retribuzione, mediante una licenza non esclusiva, in forma scritta;

b)      a elaborare metodologie per il loro settore di attivita, comprendenti
gli adeguati diritti patrimoniali, che devono essere negoziate con gli
utilizzatori ai fini del versamento di tali diritti, nel caso delle opere il
cui sistema di sfruttamento rende impossibile il rilascio di una singola
autorizzazione da parte dei titolari dei diritti;

(…)

e)      a riscuotere le somme dovute per gli utilizzatori e a ripartirle fra i
titolari dei diritti, conformemente alle disposizioni dello Statuto;

(…)

h)      a chiedere all'utilizzatore o a i loro intermediari di comunicare le
informazioni e di trasmettere i documenti necessari per calcolare l'importo
delle retribuzioni da riscuotere, nonche informazioni concernenti le opere
utilizzate, con menzione del nome dei titolari dei diritti, ai fini della loro
ripartizione; (…)».

12      L'art. 131 bis, nn. 1, lett. e), e 4, di detta legge enuncia:

«1.      Le metodologie sono negoziate dagli organismi di gestione collettiva
e dai rappresentanti di cui all'art. 131, n. 2, punto b), sulla base dei
seguenti criteri principali:

(…)

e)      la proporzione di utilizzazione per la quale l'utilizzatore ha
adempiuto agli obblighi di versamento mediante contratti diretti con i
titolari di diritti;

(…)

4.      Qualora la gestione collettiva sia obbligatoria conformemente al disposto dell'art. 123 bis, le negoziazioni relative alle metodologie non tengono conto dei criteri di cui al n. 1, punti c) ed e), essendo i repertori considerati repertori estesi». 

  **Causa principale e questioni pregiudiziali**

13      L'UCMR-ADA e un organismo di gestione collettiva dei diritti d'autore
nel settore musicale.

14      Tra il maggio 2004 e il settembre 2007, il circo Globus, in qualita di
organizzatore di spettacoli circensi e di cabaret, ha comunicato al pubblico
opere musicali a scopo di lucro senza detenere una licenza «non esclusiva»
dell'UCMR-ADA e senza versare a quest'ultima le retribuzioni corrispondenti ai
diritti patrimoniali d'autore.

15      Considerando che il circo Globus aveva leso i suoi diritti, l'UCMR-ADA
ha adito il Tribunal Bucureşti (Tribunale di grande istanza di Bucarest). A
sostegno del suo ricorso, essa ha fatto valere che, conformemente alle
disposizioni della legge sul diritto d'autore, l'esercizio del diritto di
comunicare opere musicali al pubblico e soggetto alla gestione collettiva
obbligatoria.

16      Il circo Globus, dal canto suo, ha replicato che aveva stipulato, con
i compositori delle opere musicali utilizzate negli spettacoli che aveva
organizzato, un contratto di cessione dei diritti patrimoniali d'autore, e che
aveva loro versato la retribuzione adeguata per tale utilizzazione. Infatti,
avendo i titolari dei diritti optato, conformemente all'art. 123, n. 1, della
legge sul diritto d'autore per la gestione individuale dei loro diritti, non
era giustificato giuridicamente che l'organismo di gestione collettiva
reclamasse le retribuzioni.

17      La Quarta Sezione civile del Tribunal Bucureşti ha accolto
parzialmente il ricorso di cui e stata investita obbligando il circo Globus a
versare le somme dovute per la comunicazione, a scopo di lucro, tra il maggio
2004 e il settembre 2007, di opere musicali al pubblico nonche le
corrispondenti penalita di mora. L'appello interposto dal circo Globus e stato
respinto dalla Curte de Apel Bucureşti (Corte d'Appello di Bucarest).

18      Questi due organi giurisdizionali hanno considerato, in diritto, che
l'art. 123 bis, n. 1, lett. e), della legge sul diritto d'autore prevede
espressamente che l'esercizio del diritto di comunicare opere musicali al
pubblico e obbligatoriamente gestito collettivamente. Pertanto, il convenuto
sarebbe stato tenuto a versare alla ricorrente la retribuzione calcolata
secondo la metodologia negoziata dall'organismo di gestione collettiva, senza
tener conto dei contratti conclusi tra il convenuto e i compositori per i vari
spettacoli organizzati fra il 2004 e il 2007.

19      Il circo Globus ha allora investito l'Înaltă Curte de Casaţie şi
Justiţie (Corte di cassazione) con un ricorso contro la decisione della Curte
de Apel Bucureşti col quale ha, in particolare, fatto valere che la direttiva
2001/29 non era stata correttamente trasposta nel diritto interno. A suo
avviso, anche se, a tenore del ventitreesimo e ventiquattresimo 'considerando'
di tale direttiva, il diritto di comunicazione al pubblico era definito
chiaramente, in senso lato, nel senso che riguardava qualsiasi comunicazione
al pubblico non presente nel luogo di provenienza della comunicazione, l'art.
123 bis della legge sul diritto d'autore non sarebbe stato modificato e
continuerebbe ad imporre la gestione collettiva del diritto di comunicazione
al pubblico di opere musicali, senza distinguere fra la comunicazione diretta
e la comunicazione indiretta.

20      Cosi, una limitazione supplementare, rispetto a quelle previste dalla
direttiva 2001/29, sarebbe stata aggiunta all'esercizio di diritto di
comunicazione al pubblico. Infatti, fra gli autori di opere musicali e gli
organizzatori di spettacoli si interporrebbe l'organismo di gestione
collettiva, il che comporterebbe, per l'autore, il pagamento di una
commissione imposta dall'organismo di gestione collettiva e per l'utilizzatore
un duplice pagamento in quanto, benche acquisterebbe i diritti patrimoniali
degli autori, esso sarebbe tenuto a pagarli di nuovo tramite l'organismo di
gestione collettiva.

21      Di fronte a tali osservazioni, l'UCMR-ADA replica che non vi e alcuna
divergenza fra il diritto interno e la direttiva 2001/29, poiche rientrano nel
settore di applicazione di detta direttiva soltanto gli atti di comunicazione
al pubblico di specifiche opere musicali della societa dell'informazione. Per
quanto concerne il diritto di comunicazione diretta al pubblico sul quale
verte il caso di specie, il diciottesimo 'considerando' della direttiva
2001/29 consentirebbe agli Stati membri di legiferare e il legislatore rumeno
avrebbe optato per un sistema di gestione collettiva obbligatoria.

22      Nella sua decisione il giudice di rinvio osserva che, anche se
l'autore delle opere musicali utilizzate non e membro dell'organismo di
gestione collettiva, l'utilizzatore e tenuto ad ottenere una licenza non
esclusiva e a versare una retribuzione all'organismo di gestione collettiva,
conformemente all'art. 123 bis, n. 2, della legge sul diritto d'autore che
prevede che, per le categorie di diritti di cui al n. 1 di detto articolo, gli
organismi di gestione collettiva rappresentano anche i titolari di diritti che
non hanno conferito loro mandato.

23      Del pari, detta legge non conterebbe alcuna disposizione che consenta
a detti titolari di escludere le loro opere dalla gestione collettiva,
possibilita che sarebbe, per esempio, espressamente prevista dall'art. 3, n.
2, della direttiva del Consiglio 27 settembre 1993, 93/83/CEE, per il
coordinamento di alcune norme in materia di diritto d'autore e diritti
connessi applicabili alla radiodiffusione via satellite e alla ritrasmissione
via cavo (GU L 248, pag. 15), nel caso di diritto di comunicazione al pubblico
via satellite.

24      Il giudice di rinvio ne conclude che siffatta regolamentazione
costituirebbe un'eccessiva restrizione della liberta contrattuale e non
corrisponde al duplice obiettivo perseguito dalla gestione collettiva
obbligatoria del diritto di comunicazione pubblica delle opere musicali che e
quello di consentire tanto l'utilizzazione delle opere quanto la retribuzione
degli autori.

25      Cio premesso, il giudice del rinvio s'interroga, in particolare, sulla
questione se siffatta gestione collettiva corrisponda non soltanto
all'obiettivo di tutela dei diritti d'autore, ma anche a quello perseguito
dalla direttiva 2001/29 diretto al mantenimento di un giusto equilibrio fra i
diritti d'autore e quelli degli utilizzatori.

26      In tali circostanze, l'Înaltă Curte de Casaţie şi Justiţie ha deciso
di sospendere il procedimento e di sottoporre alla Corte le seguenti questioni
pregiudiziali:

1)      Se l'art. 3, n. 1, della direttiva del Parlamento europeo e del
Consiglio 22 maggio 2001, 2001/29/CE, vada interpretato nel senso che con
"comunicazione al pubblico" s'intende:

a)      esclusivamente la comunicazione al pubblico che non e presente nel
luogo di provenienza della comunicazione, ovvero

b)      anche qualsiasi altra comunicazione di un'opera realizzata
direttamente, rappresentata in un luogo aperto al pubblico, con qualsiasi
modalita di esecuzione pubblica o di presentazione diretta dell'opera.

2)      In caso di soluzione affermativa della questione sub a), se cio
significhi che gli atti di comunicazione diretta delle opere al pubblico
menzionati al punto b) non rientrano nel campo di applicazione di questa
direttiva ovvero che non costituiscono comunicazione al pubblico di un'opera,
ma costituiscono atti di rappresentazione e/o esecuzione pubblica di un'opera
ai sensi dell'art. 11, n. 1, lett. (i), della Convenzione di Berna (...)

3)      In caso di soluzione affermativa della questione sub b), se l'art. 3,
n. 1, della direttiva consenta la regolamentazione per legge, da parte degli
Stati membri, di una gestione collettiva obbligatoria del diritto di
comunicazione al pubblico di opere musicali, a prescindere dalla modalita di
comunicazione, anche se tale diritto puo essere gestito individualmente ed e
gestito proprio in tal modo dagli autori, senza prevedere la possibilita, per
gli autori, di escludere le loro opere dalla gestione collettiva».

  **Sulla competenza della Corte**

27      Come risulta dalla decisione di rinvio, la causa principale riguarda
fatti che si sono svolti fra il maggio 2004 e il settembre 2007, mentre la
Romania ha aderito all'Unione europea soltanto il 1° gennaio 2007.

28      A questo proposito, occorre ricordare che la Corte e competente a
interpretare le disposizioni del diritto dell'Unione unicamente per quanto
riguarda la loro applicazione in un nuovo Stato membro a partire dalla data di
adesione di quest'ultimo all'Unione europea (v., in tal senso, sentenze 10
gennaio 2006, causa C‑302/04, Ynos, Racc. pag. I‑371, punto 36, nonche 14
giugno 2007, causa C‑64/06, Telefonica O2 Czech Republic, Racc. pag. I‑4887,
punto 23).

29      Poiche i fatti di cui alla causa principale sono in parte successivi
alla data d'adesione della Romania all'Unione europea, la Corte e competente a
risolvere le questioni sollevate (v., in tal senso, sentenza 15 aprile 2010,
causa C‑96/08, CIBA, Racc. pag. I‑2911, punto 15).

  **Sulle questioni pregiudiziali**

  _Sulla prima e sulla seconda questione_

30      Con la prima e la seconda questione, che occorre esaminare
congiuntamente, il giudice di rinvio chiede, in sostanza, se la direttiva
2001/29 e, in particolare, il suo art. 3, n. 1, debbano essere interpretati
nel senso che essi riguardano unicamente la comunicazione a un pubblico che
non e presente nel luogo di provenienza della comunicazione o anche qualsiasi
comunicazione di un'opera realizzata direttamente, in un luogo aperto al
pubblico, con qualsiasi forma pubblica di esecuzione o di presentazione
diretta dell'opera.

31      Si deve rilevare che ne l'art. 3, n. 1, della direttiva 2001/29, ne
alcun'altra sua disposizione definisce la nozione di «comunicazione al
pubblico».

32      In tale situazione, per interpretare una nozione di diritto
dell'Unione, si deve tener conto non soltanto del testo della disposizione in
cui essa figura, ma anche del contesto nel quale la stessa rientra e degli
obiettivi perseguiti dalla regolamentazione di cui fa parte.

33      Per quanto riguarda innanzitutto il contesto, occorre rilevare che la
seconda frase del ventitreesimo 'considerando' della direttiva 2001/29 enuncia
che il diritto di comunicazione al pubblico «deve essere inteso il senso lato,
in quanto concernente tutte le comunicazioni al pubblico non presente nel
luogo in cui esse hanno origine».

34      A questo proposito, nella sentenza 4 ottobre 2001, cause C‑403/08 e
C‑429/08, Football Association Premier League e a. (non ancora pubblicate
nella Raccolta), la Corte ha chiarito la portata di detto considerando e, in
particolare, la sua seconda frase.

35      La Corte ha cosi ricordato, basandosi sulla genesi della direttiva
2001/29 e in particolare sulla posizione comune (CE) n. 48/2000, stabilita dal
Consiglio il 28 settembre 2000, ai fini dell'adozione della direttiva 2001/29
(GU C 344, pag. 1), che il ventitreesimo 'considerando' di detta direttiva fa
seguito alla proposta del Parlamento europeo che intendeva precisare, in detto
'considerando', che la comunicazione al pubblico, ai sensi di tale direttiva,
non comprende «le rappresentazioni o esecuzioni dirette», nozione che rinvia a
quella di «rappresentazione e esecuzione pubbliche» di cui all'art. 11, primo
comma, della Convenzione di Berna, la quale comprende l'interpretazione delle
opere dinanzi al pubblico che si trovi in contatto fisico e diretto con
l'autore o l'esecutore delle opere stesse (v. sentenza Football Association
Premier League e a., cit., punto 201).

36      In tal senso, al fine di escludere la sussistenza di tali
rappresentazioni ed esecuzioni pubbliche dirette dalla sfera della nozione di
«comunicazione al pubblico» nell'ambito della direttiva 2001/29, il menzionato
'considerando' ha precisato che la comunicazione al pubblico comprende tutte
le comunicazioni al pubblico non presente nel luogo in cui esse hanno origine
(v. sentenza Football Association Premier League e a., cit., punto 202).

37      Orbene, in una situazione quale quella di cui trattasi nella causa
principale, in cui, come risulta nella decisione di rinvio, le opere musicali
comunicate al pubblico, nell'ambito di spettacoli circensi e di cabaret, sono
eseguite direttamente, ricorre tale elemento di contatto fisico e diretto, di
modo che il pubblico, contrariamente a quanto richiesto dalla seconda frase
del ventitreesimo 'considerando' della direttiva 2001/29, e presente nel luogo
di provenienza della comunicazione.

38      Riguardo inoltre all'obiettivo perseguito dalla direttiva 2001/29, va
rilevato come dal suo secondo e quinto 'considerando' emerga che questa mira a
creare un quadro generale e flessibile a livello dell'Unione per favorire lo
sviluppo della societa dell'informazione e ad adeguare e completare le
normative attuali sul diritto d'autore e diritti connessi per tener conto
dello sviluppo tecnologico, che ha fatto sorgere nuove forme di sfruttamento
delle opere protette.

39      Ne discende che si ritiene che l'armonizzazione voluta dalla direttiva
2001/29, a cui fa riferimento la prima frase del ventitreesimo 'considerando',
non riguardi le forme «tradizionali» di comunicazione al pubblico, come la
rappresentazione o l'esecuzione dirette di un'opera.

40      Cio e del resto corroborato dalla terza e dalla quarta frase del
ventitreesimo 'considerando' della direttiva 2001/29, secondo le quali il
diritto di comunicazione al pubblico riguarda qualsiasi atto di trasmissione o
ritrasmissione di un'opera al pubblico, su filo o senza filo, inclusa la
radiodiffusione, e non altri atti. Pertanto, tale diritto non riguarda atti
che non implicano una «trasmissione» o una «ritrasmissione» di un'opera, quale
gli atti diretti di rappresentazione o di esecuzione di un'opera.

41      Alla luce delle precedenti considerazioni, occorre risolvere la prima
e la seconda questione nel senso che la direttiva 2001/29 e, in particolare,
il suo art. 3, n. 1, devono essere interpretati nel senso che essi riguardano
unicamente la comunicazione ad un pubblico che non e presente nel luogo di
provenienza della comunicazione, con esclusione di qualsiasi comunicazione di
un'opera realizzata direttamente, in un luogo aperto al pubblico, con
qualsiasi forma pubblica di esecuzione o di presentazione diretta dell'opera.

  _Sulla terza questione_

42      Alla luce della soluzione apportata alla prima e alla seconda
questione, non occorre risolvere la terza.

  **Sulle spese**

43      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**La direttiva del Parlamento europeo e del Consiglio 22 maggio 2001,
2001/29/CE, sull 'armonizzazione di taluni aspetti del diritto d'autore e dei
diritti connessi nella societa dell'informazione e, in particolare, il suo
art. 3, n. 1, devono essere interpretati nel senso che essi riguardano
unicamente la comunicazione ad un pubblico che non e presente nel luogo di
provenienza della comunicazione, con esclusione di qualsiasi comunicazione di
un'opera realizzata direttamente, in un luogo aperto al pubblico, con
qualsiasi forma pubblica di esecuzione o di presentazione diretta
dell'opera.**

Firme

* * *

* Lingua processuale: il rumeno. 


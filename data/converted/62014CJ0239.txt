

SENTENZA DELLA CORTE (Quarta Sezione)

17 dicembre 2015 ( * )

«Rinvio pregiudiziale — Spazio di libertà, sicurezza e giustizia — Direttiva
2005/85/CE — Norme minime per le procedure applicate negli Stati membri ai
fini del riconoscimento e della revoca dello status di rifugiato — Articolo 39
— Diritto a un ricorso effettivo — Domande di asilo reiterate — Effetto non
sospensivo del ricorso contro una decisione dell’autorità nazionale competente
di non esaminare ulteriormente una domanda di asilo reiterata — Protezione
sociale — Carta dei diritti fondamentali dell’Unione europea — Articolo 19,
paragrafo 2 — Articolo 47»

Nella causa C‑239/14,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal tribunal du travail de Liège (tribunale
del lavoro di Liegi, Belgio), con decisione del 7 maggio 2014, pervenuta in
cancelleria il 14 maggio 2014, nel procedimento

Abdoulaye Amadou Tall

contro

Centre public d’action sociale de Huy,

con l’intervento di:

Agence fédérale pour l’accueil des demandeurs d’asile (Fedasil),

LA CORTE (Quarta Sezione),

composta da L. Bay Larsen (relatore), presidente della Terza Sezione, facente
funzione di presidente della Quarta Sezione, J. Malenovský, M. Safjan, A.
Prechal e K. Jürimäe, giudici,

avvocato generale: P. Cruz Villalón

cancelliere: V. Tourrès, amministratore

vista la fase scritta del procedimento e in seguito all’udienza del 6 maggio
2015,

considerate le osservazioni presentate:

—

|

per A.A. Tall, da D. Andrien, avocat;  
  
---|---  
  
—

|

per il Centre public d’action sociale de Huy, da S. Pierre e A. Fischer,
avocats;  
  
---|---  
  
—

|

per l’Agence fédérale pour l’accueil des demandeurs d’asile (Fedasil), da A.
Detheux, advocaat;  
  
---|---  
  
—

|

per il governo belga, da M. Jacobs, C. Pochet e S. Vanrie, in qualità di
agenti;  
  
---|---  
  
—

|

per il governo ungherese, da M. Fehér e G. Koós, in qualità di agenti;  
  
---|---  
  
—

|

per la Commissione europea, da M. Condou-Durande, in qualità di agente,  
  
---|---  
  
sentite le conclusioni dell’avvocato generale, presentate all’udienza del 3
settembre 2015,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione dell’articolo
39 della direttiva 2005/85/CE del Consiglio, del 1o dicembre 2005, recante
norme minime per le procedure applicate negli Stati membri ai fini del
riconoscimento e della revoca dello status di rifugiato (GU L 326, pag. 13, e,
per rettifica, GU 2006, L 236, pag. 36), nonché dell’articolo 47 della Carta
dei diritti fondamentali dell’Unione europea (in prosieguo: la «Carta»).  
  
---|---  
  
2

|

Tale domanda è stata presentata nell’ambito di una controversia tra il sig.
Tall e il Centre public d’action sociale de Huy (Centro pubblico di azione
sociale di Huy; in prosieguo: il «CPAS»), in ordine alla decisione di revoca
dell’assistenza sociale che tale organismo ha adottato nei suoi confronti.  
  
---|---  
  
Contesto normativo

CEDU

3

|

L’articolo 3 della Convenzione europea per la salvaguardia dei diritti
dell’uomo e delle libertà fondamentali, firmata a Roma il 4 novembre 1950 (in
prosieguo: la «CEDU»), intitolato «Proibizione della tortura», così recita:

«Nessuno può essere sottoposto a tortura né a pene o trattamenti inumani o
degradanti».  
  
---|---  
  
4

|

L’articolo 13 della CEDU, intitolato «Diritto a un ricorso effettivo», è così
formulato:

«Ogni persona i cui diritti e le cui libertà riconosciuti nella presente
Convenzione siano stati violati, ha diritto a un ricorso effettivo davanti a
un’istanza nazionale, anche quando la violazione sia stata commessa da persone
che agiscono nell’esercizio delle loro funzioni ufficiali».  
  
---|---  
  
Diritto dell’Unione

La direttiva 2005/85

5

|

Il considerando 8 della direttiva 2005/85 è così formulato:

«La presente direttiva rispetta i diritti fondamentali e osserva i principi
riconosciuti in particolare nella [Carta] (…)».  
  
---|---  
  
6

|

Il considerando 15 di tale direttiva così recita:  
  
---|---  
  
7

|

A mente del considerando 27 di detta direttiva:  
  
---|---  
  
8

|

L’articolo 7 della medesima direttiva, intitolato «Diritto di rimanere nello
Stato membro durante l’esame della domanda», è così formulato:

«1. I richiedenti sono autorizzati a rimanere nello Stato membro, ai fini
esclusivi della procedura, fintantoché l’autorità accertante non abbia preso
una decisione secondo le procedure di primo grado di cui al capo III. Il
diritto a rimanere non dà diritto a un titolo di soggiorno.

2\. Gli Stati membri possono derogare a questa disposizione solo se, a norma
degli articoli 32 e 34, non sarà dato seguito a una domanda reiterata o se
essi intendono consegnare o estradare, ove opportuno, una persona in altro
Stato membro in virtù degli obblighi previsti da un mandato di arresto europeo
(…) o altro, o in un paese terzo, o presso una corte o un tribunale penale
internazionale».  
  
---|---  
  
9

|

L’articolo 24 della direttiva 2005/85, intitolato «Procedure specifiche», così
dispone:

«1. Gli Stati membri possono inoltre prevedere le seguenti procedure
specifiche che derogano ai principi fondamentali e alle garanzie di cui al
capo II:

|

a)

|

un esame preliminare per il trattamento dei casi considerati nell’ambito della
sezione IV;  
  
---|---  
  
(…)».  
  
10

|

L’articolo 32 di tale direttiva, intitolato «Domande reiterate», prevede
quanto segue:

«(…)

2\. Inoltre, gli Stati membri possono applicare una procedura specifica di cui
al paragrafo 3, qualora il richiedente reiteri la domanda di asilo:

(…)

|

b)

|

dopo che sia stata presa una decisione sulla domanda precedente. Gli Stati
membri possono inoltre decidere di applicare questa procedura solo dopo che
sia stata presa una decisione definitiva.  
  
---|---  
  
3\. Una domanda di asilo reiterata è anzitutto sottoposta a esame preliminare
per accertare se, dopo il ritiro della domanda precedente o dopo che sia stata
presa la decisione di cui al paragrafo 2, lettera b), del presente articolo su
quella domanda, siano emersi o siano stati addotti dal richiedente elementi o
risultanze nuovi rilevanti per l’esame dell’eventuale qualifica di rifugiato a
norma della direttiva 2004/83/CE [del Consiglio, del 29 aprile 2004, recante
norme minime sull’attribuzione, a cittadini di paesi terzi o apolidi, della
qualifica di rifugiato o di persona altrimenti bisognosa di protezione
internazionale, nonché norme minime sul contenuto della protezione
riconosciuta (GU L 304, pag. 12)].

4\. Se, in seguito all’esame preliminare di cui al paragrafo 3 del presente
articolo, emergono o sono addotti dal richiedente elementi o risultanze nuovi
che aumentino in modo significativo la probabilità che al richiedente possa
essere attribuita la qualifica di rifugiato a norma della direttiva
2004/83/CE, la domanda viene sottoposta a ulteriore esame a norma del capo II.

5\. Gli Stati membri, in conformità della legislazione nazionale, possono
procedere ad un ulteriore esame di una domanda reiterata, se vi sono altre
ragioni che rendono necessario avviare nuovamente un procedimento.

6\. Gli Stati membri possono decidere di procedere ad un ulteriore esame della
domanda solo se il richiedente, senza alcuna colpa, non è riuscito a far
valere, nel procedimento precedente, la situazione esposta nei paragrafi 3, 4
e 5 del presente articolo, in particolare esercitando il suo diritto a un
rimedio effettivo a norma dell’articolo 39.

(…)».  
  
11

|

L’articolo 34 della direttiva 2005/85, intitolato «Norme procedurali», al suo
paragrafo 2 così dispone:

«Gli Stati membri possono stabilire nella legislazione nazionale norme che
disciplinino l’esame preliminare di cui all’articolo 32. (…)

(…)

Queste disposizioni non rendono impossibile l’accesso del richiedente asilo a
una nuova procedura, né impediscono di fatto o limitano seriamente tale
accesso».  
  
---|---  
  
12

|

L’articolo 39 di tale direttiva, intitolato «Diritto a un mezzo di
impugnazione efficace», precisa quanto segue:

«1. Gli Stati membri dispongono che il richiedente asilo abbia diritto a un
mezzo di impugnazione efficace dinanzi a un giudice avverso i seguenti casi:

(…)

|

c)

|

una decisione di non esaminare ulteriormente la domanda reiterata a norma
degli articoli 32 e 34;  
  
---|---  
  
(…)

2\. Gli Stati membri prevedono i termini e le altre norme necessarie per
l’esercizio, da parte del richiedente, del diritto ad un mezzo di impugnazione
efficace di cui al paragrafo 1.

3\. Gli Stati membri prevedono, se del caso, norme conformi ai loro obblighi
internazionali intese:

a)

|

a determinare se il rimedio di cui al paragrafo 1 produce l’effetto di
consentire ai richiedenti di rimanere nello Stato membro interessato in attesa
del relativo esito;  
  
---|---  
  
b)

|

a prevedere la possibilità di un mezzo di impugnazione giurisdizionale o di
misure cautelari, qualora il mezzo di impugnazione di cui al paragrafo 1 non
produca l’effetto di consentire ai richiedenti di rimanere nello Stato membro
interessato in attesa del relativo esito. Gli Stati membri possono anche
prevedere un mezzo di impugnazione d’ufficio (…)  
  
---|---  
  
(…)».  
  
La direttiva 2008/115/CE

13

|

L’articolo 6 della direttiva 2008/115/CE del Parlamento europeo e del
Consiglio, del 16 dicembre 2008, recante norme e procedure comuni applicabili
negli Stati membri al rimpatrio di cittadini di paesi terzi il cui soggiorno è
irregolare (GU L 348, pag. 98), intitolato «Decisione di rimpatrio», al suo
paragrafo 1 così prevede:

«Gli Stati membri adottano una decisione di rimpatrio nei confronti di
qualunque cittadino di un paese terzo il cui soggiorno nel loro territorio è
irregolare, fatte salve le deroghe di cui ai paragrafi da 2 a 5».  
  
---|---  
  
14

|

L’articolo 13 di tale direttiva così recita:

«1. Al cittadino di un paese terzo interessato sono concessi mezzi di ricorso
effettivo avverso le decisioni connesse al rimpatrio di cui all’articolo 12,
paragrafo 1, o per chiederne la revisione dinanzi ad un’autorità giudiziaria o
amministrativa competente o a un organo competente composto da membri
imparziali che offrono garanzie di indipendenza.

2\. L’autorità o l’organo menzionati al paragrafo 1 hanno la facoltà di
rivedere le decisioni connesse al rimpatrio di cui all’articolo 12, paragrafo
1, compresa la possibilità di sospenderne temporaneamente l’esecuzione, a meno
che la sospensione temporanea sia già applicabile ai sensi del diritto
interno.

(…)».  
  
---|---  
  
Diritto belga

15

|

L’articolo 4 della legge del 12 gennaio 2007, sull’accoglienza dei richiedenti
asilo e di talune altre categorie di stranieri (loi du 12 janvier 2007 sur
l’accueil des demandeurs d’asile et de certaines autres catégories
d’étrangers) (Moniteur belge del 7 maggio 2007, pag. 24027), nella versione
applicabile ai fatti del procedimento principale, dispone quanto segue:

«L’Agenzia può decidere che il richiedente asilo che presenta una seconda
domanda non possa valersi dell’articolo 6, paragrafo 1, della presente legge
durante l’esame della sua domanda, fintantoché il fascicolo non sia stato
trasmesso dall’Ufficio stranieri al Commissariat général aux réfugiés et aux
apatrides [Commissariato generale per i rifugiati e gli apolidi] (…), mediante
decisione singolarmente motivata (…)».  
  
---|---  
  
16

|

L’articolo 6, paragrafo 2, di detta legge così prevede:

«Fatti salvi gli articoli 4, 4/1 e 35/2 della presente legge, il beneficio
dell’assistenza materiale si applica ai richiedenti asilo sin dalla
presentazione della domanda di asilo e produce i suoi effetti per tutta la
durata della procedura di asilo.

In caso di decisione negativa resa all’esito della procedura di asilo,
l’assistenza materiale cessa quando il termine per l’esecuzione dell’ordine di
lasciare il territorio notificato al richiedente asilo è scaduto. (…)

(…)».  
  
---|---  
  
17

|

L’articolo 57, paragrafo 2, della legge organica dell’8 luglio 1976, sui
centri pubblici di azione sociale (loi du 8 juillet 1976 organique des centres
publics d’action sociale), nella versione applicabile ai fatti del
procedimento principale, così dispone:

«(…)

Uno straniero che ha dichiarato di essere un rifugiato e ha chiesto che gli
venga riconosciuto tale status, ove la sua domanda di asilo sia stata respinta
e gli sia stato notificato un ordine di lasciare il territorio, soggiorna
illegalmente nel Regno.

L’assistenza sociale concessa a uno straniero che di fatto ne era beneficiario
al momento in cui gli è stato notificato un ordine di lasciare il territorio è
interrotta, a eccezione dell’assistenza medica urgente, alla data in cui lo
straniero lascia effettivamente il territorio e, al più tardi, alla scadenza
del termine dell’ordine di lasciare il territorio.

(…)».  
  
---|---  
  
18

|

Ai sensi degli articoli 39/1, 39/2, paragrafo 1, terzo comma, 39/76, 39/82,
paragrafo 4, secondo comma, e 57/6/2 della legge del 15 dicembre 1980, in
materia di ingresso nel territorio, soggiorno, stabilimento ed espulsione
degli stranieri (loi du 15 décembre 1980 sur l’accès au territoire, le séjour,
l’établissement et l’éloignement des étrangers) (Moniteur belge del 31
dicembre 1980, pag. 14584; in prosieguo: la «legge del 15 dicembre 1980»),
nella versione in vigore alla data dei fatti del procedimento principale,
contro un rifiuto di prendere in considerazione una domanda di asilo reiterata
possono essere presentati solo un ricorso di annullamento e un ricorso di
sospensione di estrema urgenza.  
  
---|---  
  
Procedimento principale e questione pregiudiziale

19

|

Il sig. Tall, cittadino senegalese, ha presentato in Belgio una prima domanda
di asilo, il cui rigetto è stato confermato da una decisione della Commissione
per il contenzioso in materia di stranieri (Conseil du contentieux des
étrangers) del 12 novembre 2013.  
  
---|---  
  
20

|

L’interessato ha proposto ricorso contro tale decisione dinanzi al Consiglio
di Stato (Conseil d’État), il quale, con sentenza del 10 gennaio 2014, ha
dichiarato inammissibile il ricorso.  
  
---|---  
  
21

|

Il 16 gennaio 2014, il sig. Tall ha presentato una seconda domanda di asilo,
deducendo elementi, a detta del medesimo, nuovi.  
  
---|---  
  
22

|

Con decisione del 23 gennaio 2014, il Commissariato generale per i rifugiati e
gli apolidi ha rifiutato di prendere in considerazione questa seconda domanda
di asilo.  
  
---|---  
  
23

|

Con decisione del 27 gennaio 2014, il CPAS ha revocato, con effetto dal 10
gennaio 2014, l’assistenza sociale di cui beneficiava il sig. Tall,
argomentando che, stante la seconda domanda di asilo presentata
dall’interessato, tale organismo «non [era] più competente né in materia di
assistenza sociale equivalente al reddito integrativo né in materia di
assistenza medica».  
  
---|---  
  
24

|

Il 10 febbraio 2014, al sig. Tall è stato notificato un ordine di lasciare il
territorio dello Stato.  
  
---|---  
  
25

|

Il 19 febbraio 2014, l’interessato ha impugnato dinanzi alla Commissione per
il contenzioso in materia di stranieri la decisione di non prendere in
considerazione la sua seconda domanda di asilo.  
  
---|---  
  
26

|

Parallelamente a tale ricorso, il sig. Tall ha proposto dinanzi al giudice del
rinvio, il 27 febbraio 2014, un ricorso contro la decisione del CPAS con cui
gli veniva revocata l’assistenza sociale.  
  
---|---  
  
27

|

Il giudice del rinvio ha dichiarato ricevibile e fondato tale ricorso nella
parte in cui esso riguardava il periodo compreso tra il 10 gennaio 2014 e il
17 febbraio 2014, sulla base del rilievo che, in forza delle disposizioni
nazionali pertinenti, la decisione di revoca dell’assistenza sociale di cui al
procedimento principale poteva entrare in vigore solo a decorrere dalla data
della scadenza del termine per lasciare volontariamente il territorio
nazionale, come risultava dal relativo ordine, vale a dire dal 18 febbraio
2014.  
  
---|---  
  
28

|

Per quanto riguarda l’assistenza sociale che il sig. Tall intendeva continuare
a percepire dal 18 febbraio 2014, il giudice del rinvio ha ritenuto che
l’interessato non disponesse, secondo il diritto nazionale, della possibilità
di proporre un ricorso di piena giurisdizione con effetto sospensivo contro la
decisione di non prendere in considerazione la sua seconda domanda di asilo.
Secondo tale giudice, infatti, i soli ricorsi previsti dalla normativa
nazionale vigente contro una decisione di non prendere in considerazione una
domanda di asilo reiterata sono i ricorsi di annullamento e di sospensione «di
estrema urgenza», i quali, non essendo sospensivi, privano la persona
interessata del diritto di soggiorno e dell’assistenza sociale.  
  
---|---  
  
29

|

Alla luce di quanto precede, il tribunal du travail de Liège (tribunale del
lavoro di Liegi) ha deciso di sospendere il procedimento e di sottoporre alla
Corte la seguente questione pregiudiziale:  
  
---|---  
  
Sulla questione pregiudiziale

Sulla ricevibilità

30

|

Il CPAS, la Fedasil, il governo belga e la Commissione europea sostengono che
la questione pregiudiziale è irricevibile. Essi adducono, infatti, che
l’entrata in vigore, il 31 maggio 2014, ossia successivamente al ricevimento
da parte della Corte della presente domanda di pronuncia pregiudiziale, della
legge del 10 aprile 2014, concernente varie disposizioni relative al
procedimento dinanzi alla Commissione per il contenzioso in materia di
stranieri e al Consiglio di Stato (loi du 10 avril 2014 portant dispositions
diverses concernant la procédure devant le conseil du contentieux des
étrangers et devant le Conseil d’État) (in prosieguo: la «legge del 10 aprile
2014»), che ha modificato la legge del 15 dicembre 1980, ha comportato, tenuto
conto delle disposizioni transitorie contenute nel suo articolo 26, il
conferimento di un effetto sospensivo al ricorso proposto dal sig. Tall contro
la decisione di rifiuto di prendere in considerazione la sua seconda domanda
di asilo, nonché il riconoscimento nei suoi confronti del diritto a
un’assistenza materiale in pendenza del relativo procedimento.  
  
---|---  
  
31

|

La Corte ha chiesto al giudice del rinvio precisazioni sugli effetti
dell’entrata in vigore della legge del 10 aprile 2014, sia in riferimento al
procedimento principale sia al rinvio pregiudiziale, nonché di specificare se
la controversia fosse sempre pendente dinanzi al medesimo e, in caso
affermativo, se fosse necessaria una risposta della Corte per poter statuire
su detta controversia.  
  
---|---  
  
32

|

Il giudice del rinvio ha affermato, nella sua risposta pervenuta alla Corte il
19 gennaio 2015, che tale controversia, nei limiti in cui riguardava il
periodo compreso tra il 18 febbraio 2014 e il 31 maggio 2014, continuava a
pendere dinanzi a esso.  
  
---|---  
  
33

|

Inoltre, la Fedasil ha trasmesso alla Corte, il 28 maggio 2015, una copia
della sentenza n. 56/2015, del 7 maggio 2015, della Corte costituzionale
belga. Quest’ultima, cui il giudice del rinvio aveva parimenti sottoposto una
questione pregiudiziale sulla conformità delle disposizioni nazionali di cui
al procedimento principale alla Costituzione belga, in combinato disposto con
la CEDU, ha dichiarato che, attesa l’entrata in vigore della legge del 10
aprile 2014 e delle disposizioni transitorie contenute nel suo articolo 26,
tale legge si applica al ricorso proposto dal sig. Tall dinanzi alla
Commissione per il contenzioso in materia di stranieri e ha deciso di rinviare
la causa dinanzi al giudice del rinvio scrivente, affinché quest’ultimo possa
riesaminarla e valutare se sia ancora necessaria una questione pregiudiziale
dinanzi alla Corte costituzionale.  
  
---|---  
  
34

|

A tale riguardo, si deve ricordare che, nell’ambito del procedimento istituito
dall’articolo 267 TFUE, spetta soltanto al giudice nazionale, cui è stata
sottoposta la controversia e che deve assumersi la responsabilità
dell’emananda decisione giurisdizionale, valutare, alla luce delle particolari
circostanze del giudizio, sia la necessità di una pronuncia pregiudiziale per
poter emettere la propria sentenza sia la rilevanza delle questioni che
sottopone alla Corte. Di conseguenza, se le questioni sollevate vertono
sull’interpretazione del diritto dell’Unione, la Corte, in via di principio, è
tenuta a statuire. La presunzione di rilevanza che si riconnette alle
questioni sottoposte in via pregiudiziale dai giudici nazionali può essere
superata solo in casi eccezionali, qualora sia evidente che l’interpretazione
richiesta del diritto dell’Unione non ha alcuna relazione con la realtà
effettiva o con l’oggetto del procedimento principale, oppure qualora il
problema sia di natura ipotetica, o anche quando la Corte non disponga degli
elementi di fatto e di diritto necessari per fornire una risposta utile alle
questioni che le vengono sottoposte (sentenza FOA, C‑354/13, EU:C:2014:2463,
punto 45 e giurisprudenza ivi citata).  
  
---|---  
  
35

|

Inoltre, occorre anche ricordare che, nell’ambito di un rinvio pregiudiziale,
non spetta alla Corte pronunciarsi sull’interpretazione delle disposizioni
nazionali né giudicare se l’interpretazione che ne dà il giudice del rinvio
sia corretta. Solamente i giudici nazionali, infatti, sono competenti a
pronunciarsi sull’interpretazione del diritto interno (sentenza Samba Diouf,
C‑69/10, EU:C:2011:524, punto 59 e giurisprudenza ivi citata).  
  
---|---  
  
36

|

Ne consegue che non spetta alla Corte pronunciarsi sull’opportunità che le
disposizioni transitorie della nuova legge debbano essere interpretate nel
senso che tale legge si applica retroattivamente alla situazione del sig.
Tall, in particolare per il periodo controverso al quale fa riferimento il
giudice del rinvio nella sua risposta del 19 gennaio 2015 alla richiesta di
informazioni indirizzatagli dalla Corte.  
  
---|---  
  
37

|

Pertanto, non risulta in maniera manifesta che l’interpretazione del diritto
dell’Unione chiesta dal giudice del rinvio non sia necessaria a quest’ultimo
per dirimere la controversia principale.  
  
---|---  
  
38

|

La presente questione pregiudiziale è quindi ricevibile.  
  
---|---  
  
Nel merito

39

|

Con la sua questione pregiudiziale il giudice del rinvio chiede, in sostanza,
se l’articolo 39 della direttiva 2005/85, letto alla luce dell’articolo 47
della Carta, debba essere interpretato nel senso che osta a una normativa
nazionale che non conferisce un effetto sospensivo a un ricorso proposto
contro una decisione, quale quella di cui al procedimento principale, di non
esaminare ulteriormente una domanda di asilo reiterata.  
  
---|---  
  
40

|

Occorre anzitutto precisare che la seconda domanda di asilo, presentata dal
sig. Tall, dev’essere effettivamente considerata una «domanda reiterata», ai
sensi dell’articolo 32 della direttiva 2005/85, e che il rifiuto del
Commissariato generale per i rifugiati e gli apolidi di prendere in
considerazione tale domanda equivale a una «decisione di non esaminare
ulteriormente la domanda reiterata», ai sensi dell’articolo 39, paragrafo 1,
lettera c), di tale direttiva.  
  
---|---  
  
41

|

La direttiva in parola detta, al suo articolo 39, le caratteristiche che
devono presentare i ricorsi esperibili, segnatamente, contro una decisione di
non esaminare ulteriormente una domanda di asilo reiterata e prevede, al suo
articolo 24, intitolato «Procedure specifiche», la possibilità, per gli Stati
membri, di prevedere procedure specifiche che deroghino ai principi
fondamentali e alle garanzie di cui al capo II della medesima direttiva.  
  
---|---  
  
42

|

Occorre stabilire se detti articoli debbano essere interpretati nel senso che
ostano a una normativa nazionale che non conferisce un effetto sospensivo al
ricorso proposto contro una decisione, quale quella di cui al procedimento
principale, di non esaminare ulteriormente una domanda di asilo reiterata e
che priva la persona che ha presentato tale domanda dopo il rigetto di una
domanda di asilo precedente del diritto, segnatamente, a un’assistenza
finanziaria fino alla pronuncia sul ricorso proposto contro una decisione
siffatta.  
  
---|---  
  
43

|

Occorre, in via preliminare, sottolineare che le procedure istituite dalla
direttiva 2005/85 costituiscono norme minime e che gli Stati membri dispongono
sotto vari profili di una certa discrezionalità per l’attuazione di tali
disposizioni, tenendo conto delle specificità del diritto nazionale (sentenza
Samba Diouf, C‑69/10, EU:C:2011:524, punto 29).  
  
---|---  
  
44

|

Occorre ricordare che l’articolo 39 della direttiva 2005/85, che sancisce il
principio fondamentale del diritto a un ricorso effettivo, impone agli Stati
membri di garantire ai richiedenti asilo un diritto a un ricorso effettivo
dinanzi a un giudice avverso i casi elencati al suo paragrafo 1.  
  
---|---  
  
45

|

A tale proposito, dall’articolo 39, paragrafo 1, lettera c), di detta
direttiva emerge che gli Stati membri devono disporre che il richiedente asilo
abbia diritto a un ricorso effettivo avverso «una decisione di non esaminare
ulteriormente la domanda reiterata in forza degli articoli 32 e 34 [di questa
stessa direttiva]».  
  
---|---  
  
46

|

Inoltre, occorre ricordare, come risulta dal considerando 15 della direttiva
2005/85, che, qualora il richiedente asilo reiteri la domanda di asilo senza
addurre prove o argomenti nuovi, sarebbe sproporzionato imporre agli Stati
membri l’obbligo di esperire una nuova procedura di esame completa e che in
tali casi gli Stati membri dovrebbero poter scegliere tra diverse procedure
con deroghe alle garanzie di cui beneficia di norma il richiedente.  
  
---|---  
  
47

|

Pertanto, come prevede l’articolo 32, paragrafo 2, lettera b), della direttiva
2005/85, una decisione di non esaminare ulteriormente una domanda reiterata
può essere adottata nell’ambito di una «procedura specifica», in seguito a una
procedura consistente, a norma dell’articolo 32, paragrafo 3, di detta
direttiva, in un esame preliminare di tale domanda per accertare, in
particolare, se, dopo che sia stata presa la decisione sulla domanda
precedente del richiedente interessato, siano emersi o siano stati addotti da
tale richiedente elementi o risultanze nuovi rilevanti per l’esame
dell’eventuale qualifica di rifugiato.  
  
---|---  
  
48

|

A ogni modo, l’articolo 32, paragrafo 4, della direttiva 2005/85 precisa che
se, in seguito al suddetto esame preliminare, emergono o sono addotti dal
richiedente elementi o risultanze nuovi che aumentino in modo significativo la
probabilità che a tale richiedente possa essere attribuita la qualifica di
rifugiato, la domanda viene sottoposta a ulteriore esame a norma del capo II
di tale direttiva, relativo ai principi fondamentali e alle garanzie. Se,
invece, come avviene nel caso di cui al procedimento principale, non viene
esaminata ulteriormente la domanda reiterata dopo detto esame preliminare, gli
Stati membri possono prevedere, ai sensi dell’articolo 7, paragrafo 2, di
detta direttiva, una deroga alla regola di cui al paragrafo 1 di tale
articolo, secondo la quale i richiedenti sono autorizzati a rimanere nello
Stato membro ai fini esclusivi della procedura.  
  
---|---  
  
49

|

Ne deriva, a fortiori, che gli Stati membri possono prevedere che un ricorso
contro una decisione di rifiuto di prendere in considerazione una domanda di
asilo reiterata, come quello oggetto del procedimento principale, sia privo di
effetto sospensivo.  
  
---|---  
  
50

|

Occorre altresì sottolineare che l’interpretazione delle disposizioni della
direttiva 2005/85 dev’essere effettuata, come si evince dal considerando 8
della stessa, nel pieno rispetto dei diritti fondamentali e dei principi
sanciti, in particolare, nella Carta.  
  
---|---  
  
51

|

Pertanto, le caratteristiche del ricorso previsto dall’articolo 39 di detta
direttiva devono essere determinate conformemente all’articolo 47 della Carta,
che costituisce una riaffermazione del principio della tutela giurisdizionale
effettiva e ai sensi del quale ogni persona i cui diritti e le cui libertà
garantiti dal diritto dell’Unione siano stati violati ha diritto a un ricorso
effettivo dinanzi a un giudice, nel rispetto delle condizioni previste in tale
articolo (v., per analogia, sentenza Abdida, C‑562/13, EU:C:2014:2453, punto
45 e giurisprudenza ivi citata).  
  
---|---  
  
52

|

A tale proposito, dalle spiegazioni relative all’articolo 47 della Carta
emerge che il primo comma di tale articolo è basato sull’articolo 13 della
CEDU.  
  
---|---  
  
53

|

Occorre parimenti rilevare che l’articolo 19, paragrafo 2, della Carta
precisa, in particolare, che nessuno può essere allontanato verso uno Stato in
cui esiste un serio rischio di essere sottoposto a trattamenti inumani o
degradanti.  
  
---|---  
  
54

|

Dalla giurisprudenza della Corte europea dei diritti dell’uomo, di cui va
tenuto conto, in applicazione dell’articolo 52, paragrafo 3, della Carta, per
interpretare l’articolo 19, paragrafo 2, della stessa, risulta che, ove uno
Stato decida di rimandare uno straniero verso un paese in cui esistono seri
motivi di temere che quest’ultimo corra un rischio concreto di trattamenti
contrari all’articolo 3 della CEDU, l’effettività del ricorso proposto,
prevista dall’articolo 13 della CEDU, impone che tale straniero disponga di un
ricorso con pieno effetto sospensivo contro l’esecuzione della misura che
consente il suo rimpatrio (v., in particolare, Corte eur. D.U., sentenza
Gebremedhin c. France, § 67, CEDU 2007-II, nonché Hirsi Jamaa e a. c. Italia,
§ 200, CEDU 2012‑II).  
  
---|---  
  
55

|

Orbene, occorre rilevare che, nel caso di specie, la controversia principale
verte unicamente sulla legittimità della decisione di non esaminare
ulteriormente una domanda di asilo reiterata, ai sensi dell’articolo 32 della
direttiva 2005/85.  
  
---|---  
  
56

|

L’assenza di effetto sospensivo di un ricorso proposto contro una decisione
simile è, in linea di principio, conforme agli articoli 19, paragrafo 2, e 47
della Carta. Sebbene tale decisione, infatti, non consenta a un cittadino di
un paese terzo di ricevere una tutela internazionale, la sua esecuzione non
può tuttavia, in quanto tale, comportare l’allontanamento di detto cittadino.  
  
---|---  
  
57

|

Se, invece, nell’ambito dell’esame di una domanda di asilo precedente o
successiva a una decisione come quella di cui al procedimento principale, uno
Stato membro adotta nei confronti del cittadino interessato di un paese terzo
una decisione di rimpatrio ai sensi dell’articolo 6 della direttiva 2008/115,
quest’ultimo dovrebbe poter esercitare avverso tale decisione il suo diritto a
un ricorso effettivo conformemente all’articolo 13 di tale direttiva.  
  
---|---  
  
58

|

A tale riguardo, dalla giurisprudenza della Corte deriva che, in ogni caso, un
ricorso deve necessariamente rivestire un effetto sospensivo quando è proposto
contro una decisione di rimpatrio la cui esecuzione può esporre il cittadino
interessato di un paese terzo a un rischio serio di essere sottoposto alla
pena di morte, alla tortura o ad altre pene o trattamenti disumani o
degradanti, garantendo così, nei confronti di tale cittadino di un paese
terzo, il rispetto dei requisiti degli articoli 19, paragrafo 2, e 47 della
Carta (v., in tal senso, sentenza Abdida, C‑562/13, EU:C:2014:2453, punti 52 e
53).  
  
---|---  
  
59

|

Ne consegue che l’assenza di ricorso sospensivo contro una decisione come
quella di cui al procedimento principale, la cui esecuzione non può esporre il
cittadino interessato di un paese terzo a un rischio di trattamento contrario
all’articolo 3 della CEDU, non configura una violazione del diritto a una
tutela giurisdizionale effettiva, quale previsto dall’articolo 39 della
direttiva 2005/85, letto alla luce degli articoli 19, paragrafo 2, e 47 della
Carta.  
  
---|---  
  
60

|

Alla luce delle considerazioni suesposte, occorre rispondere alla questione
pregiudiziale affermando che l’articolo 39 della direttiva 2005/85, letto alla
luce degli articoli 19, paragrafo 2, e 47 della Carta, dev’essere interpretato
nel senso che non osta a una normativa nazionale che non conferisce un effetto
sospensivo a un ricorso proposto contro una decisione, come quella di cui al
procedimento principale, di non esaminare ulteriormente una domanda di asilo
reiterata.  
  
---|---  
  
Sulle spese

61

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quarta Sezione) dichiara:  
  
---|---  
|

L’articolo 39 della direttiva 2005/85/CE del Consiglio, del 1o dicembre 2005,
recante norme minime per le procedure applicate negli Stati membri ai fini del
riconoscimento e della revoca dello status di rifugiato, letto alla luce degli
articoli 19, paragrafo 2, e 47 della Carta dei diritti fondamentali
dell’Unione europea, dev’essere interpretato nel senso che non osta a una
normativa nazionale che non conferisce un effetto sospensivo a un ricorso
proposto contro una decisione, come quella di cui al procedimento principale,
di non esaminare ulteriormente una domanda di asilo reiterata.  
  
---|---  
|

Firme  
  
---|---  
  
* * *

( * ) Lingua processuale: il francese.

  *[""]: Double quotes
  *[*]: Asterisk
  *[?]: Question mark


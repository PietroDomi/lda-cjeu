

**Causa C ‑107/10**

**Enel Maritsa Iztok 3 AD**

**contro**

**Direktor «Obzhalvane i upravlenie na izpalnenieto» NAP**

(domanda di pronuncia pregiudiziale proposta dall'Administrativen sad
Sofia‑grad)

«Rinvio pregiudiziale -- IVA -- Direttive 77/388/CEE e 2006/112/CE -- Rimborso
-- Termine -- Interessi -- Compensazione -- Principi di neutralita fiscale e
di proporzionalita -- Tutela del legittimo affidamento»

Massime della sentenza

1.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Detrazione dell'imposta pagata a monte -- Restituzione dell'eccedenza_

_(Direttiva del Consiglio 2006/112, come modificata dalla direttiva 2006/138,
art.  183)_

2.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Detrazione dell'imposta pagata a monte -- Restituzione dell'eccedenza_

_(Direttiva del Consiglio 2006/112, come modificata dalla direttiva 2006/138,
art.  183)_

3.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Detrazione dell'imposta pagata a monte -- Restituzione dell'eccedenza_

_(Direttiva del Consiglio 2006/112, come modificata dalla direttiva 2006/138,
art.  183)_

1.        L'art. 183 della direttiva 2006/112, relativa al sistema comune d'imposta sul valore aggiunto, come modificata dalla direttiva 2006/138, nel combinato disposto con il principio di tutela del legittimo affidamento, dev'essere interpretato nel senso che osta ad una normativa nazionale che preveda, con effetto retroattivo, la proroga dei termini per il rimborso delle eccedenze dell'imposta sul valore aggiunto, nella misura in cui tale normativa privi il soggetto passivo del diritto, di cui disponeva anteriormente all'entrata in vigore della stessa, di pretendere la corresponsione di interessi di mora sul proprio credito di imposta. 

(v. punto 41, dispositivo 1)

2.        L'art. 183 della direttiva 2006/112, relativa al sistema comune d'imposta sul valore aggiunto, come modificata dalla direttiva 2006/138, nel combinato disposto con il principio di neutralita fiscale, dev'essere interpretato nel senso che osta ad una normativa nazionale secondo cui i normali termini di rimborso dell'eccedenza dell'imposta sul valore aggiunto, alla scadenza dei quali sono dovuti interessi di mora sulla somma da rimborsare, sono prorogati in caso di avvio di un procedimento di verifica fiscale, ove tale proroga produca l'effetto che gli interessi medesimi siano dovuti unicamente a decorrere dalla data di conclusione di detto procedimento, laddove tale eccedenza abbia gia costituito oggetto di riporto nei tre periodi di imposizione successivi a quello in cui l'eccedenza e sorta. Per contro, il fatto che tali termini normali siano di regola fissati a 45 giorni non risulta in contrasto con la detta disposizione. 

(v. punto 61, dispositivo 2)

3.        L'art. 183 della direttiva 2006/112, relativa al sistema comune d'imposta sul valore aggiunto, come modificata dalla direttiva 2006/138, dev'essere interpretato nel senso che non osta a che il rimborso dell'eccedenza dell'imposta sul valore aggiunto venga effettuato tramite compensazione. 

Infatti, gli Stati membri dispongono di una certa liberta per quanto attiene
alle modalita di rimborso dell'eccedenza dell'imposta sul valore aggiunto,
sempreche il rimborso venga effettuato entro termini ragionevoli mediante
versamento in contanti o sotto forma equivalente e senza che il soggetto
passivo debba incorrere in alcun rischio finanziario.

(v. punti 64, 67, dispositivo 3)

  
  
  
  
  
  

SENTENZA DELLA CORTE (Terza Sezione)

12 maggio 2011 (*)

«Rinvio pregiudiziale - IVA - Direttive 77/388/CEE e 2006/112/CE - Rimborso -
Termine - Interessi - Compensazione - Principi di neutralita fiscale e di
proporzionalita - Tutela del legittimo affidamento»

Nel procedimento C‑107/10,

avente ad oggetto la domanda di pronuncia pregiudiziale, proposta alla Corte,
ai sensi dell'art. 267 TFUE, dall'Administrativen sad Sofia-grad (Bulgaria),
con decisione 15 febbraio 2010, pervenuta in cancelleria il 25 febbraio 2010,
nella causa

**Enel Maritsa Iztok 3 AD**

contro

**Direktor «Obzhalvane i upravlenie na izpalnenieto» NAP,**

LA CORTE (Terza Sezione),

composta dal sig. K. Lenaerts, presidente di sezione, dal sig. D. Švaby, dalla
sig.ra R. Silva de Lapuerta, dai sigg. E. Juhasz e T. von Danwitz (relatore),
giudici,

avvocato generale: sig. Y. Bot

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 20 gennaio
2011,

considerate le osservazioni presentate:

-        per la Enel Maritsa Iztok 3 AD, dall'avv. L. Ruessmann, avocat, e dall'avv. S. Yordanova, advokat;

-        per il direktor «Obzhalvane i upravlenie na izpalnenieto» NAP, dal sig. A. Georgiev e dalla sig.ra I. Atanasova Kirova, in qualita di agenti; 

-        per il governo bulgaro, dal sig. T. Ivanov e dalla sig.ra E. Petranova, in qualita di agenti;

-        per la Commissione europea, dal sig. D. Triantafyllou e dalla sig.ra S. Petrova, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 18, n. 4, della sesta direttiva 17 maggio 1977, 77/388/CEE, in
materia di armonizzazione delle legislazioni degli Stati membri relative alle
imposte sulla cifra di affari - Sistema comune di imposta sul valore aggiunto:
base imponibile uniforme (GU L 145, pag. 1), come modificata dalla direttiva
del Consiglio 20 novembre 2006, 2006/98/CE (GU L 363, pag. 129; in prosieguo:
la «sesta direttiva»), nonche dell'art. 183, primo comma, della direttiva del
Consiglio 28 novembre 2006, 2006/112/CE, relativa al sistema comune d'imposta
sul valore aggiunto (GU L 347, pag. 1), come modificata dalla direttiva del
Consiglio 19 dicembre 2006, 2006/138/CE (GU L 384, pag. 92; in prosieguo: la
«direttiva IVA»).

2        Tale domanda e stata proposta nell'ambito di una controversia tra la
Enel Maritsa Iztok 3 AD (in prosieguo: l'«Enel») ed il direktor «Obzhalvane i
upralvenie na izpalnenieto» NAP (direttore dell'ufficio «Ricorsi e gestione
dell'esecuzione» presso l'amministrazione centrale dell'Agenzia nazionale di
riscossione delle entrate; in prosieguo: il «direktor»), in merito
all'individuazione del dies a quo di decorrenza degli interessi di mora dovuti
su un importo afferente l'imposta sul valore aggiunto (in prosieguo: l'«IVA»).

  **Contesto normativo**

  _Il diritto dell 'Unione_

3        L'art. 18, nn. 2 e 4, della sesta direttiva cosi dispone:

«2.      Il soggetto passivo opera la deduzione sottraendo dall'importo totale
dell'imposta sul valore aggiunto dovuta per un dato periodo fiscale
l'ammontare dell'imposta per la quale, nello stesso periodo, e sorto e puo
essere esercitato in virtu delle disposizioni del paragrafo 1 il diritto a
deduzione.

Peraltro[,] gli Stati membri possono obbligare i soggetti passivi che
effettuano transazioni occasionali di cui all'articolo 4, paragrafo 3, a
esercitare il diritto a deduzione soltanto al momento della cessione.

(...)

4.      Qualora, per un dato periodo fiscale, l'importo delle deduzioni autorizzate superi quello dell'imposta dovuta, gli Stati membri possono procedere a rimborso o riportare l'eccedenza al periodo successivo, secondo modalita da essi stabilite. 

Tuttavia, gli Stati membri hanno la facolta di rifiutare il rimborso o il
riporto se l'eccedenza e insignificante».

4        A termini dell'art. 183 della direttiva IVA:

«Qualora, per un periodo d'imposta, l'importo delle detrazioni superi quello
dell'IVA dovuta, gli Stati membri possono far riportare l'eccedenza al periodo
successivo, o procedere al rimborso secondo modalita da essi stabilite.

Tuttavia, gli Stati membri possono rifiutare il rimborso o il riporto se
l'eccedenza e insignificante».

5        L'art. 252 della direttiva IVA cosi dispone:

«1.      La dichiarazione IVA deve essere presentata entro un termine che e
stabilito dagli Stati membri. Tale termine non puo superare di oltre due mesi
la scadenza di ogni periodo d'imposta.

2.      Gli Stati membri fissano la durata del periodo d'imposta ad un mese, due mesi ovvero tre mesi.

Tuttavia, gli Stati membri possono stabilire una durata diversa, comunque non
superiore ad un anno».

  _La normativa nazionale_

6        A termini dell'art. 87 della legge sull'imposta sul valore aggiunto
(Zakon za danak varhu dobavenata stoynost; in prosieguo: la «legge sull'IVA»),
il periodo d'imposizione e, in linea generale, di un mese.

7        L'art. 92 della legge sull'IVA, nel testo vigente sino al 18 dicembre
2007, cosi disponeva:

«(1)      L'imposta da rimborsare ai sensi dell'art. 88, terzo comma, viene
compensata, detratta o rimborsata come segue:

1.      Qualora sussistano altri debiti tributari o contributi assicurativi esigibili e non saldati, che devono essere percepiti dall'Agenzia nazionale delle Entrate e sono sorti prima del giorno della presentazione della dichiarazione dei redditi, l'Ufficio delle Entrate compensa tali debiti con l'importo del rimborso dell'imposta dichiarato nella dichiarazione dei redditi. All'eventuale importo residuo trova applicazione il procedimento di cui al n. 2\. 

2.      Qualora non sussistano altri debiti tributari esigibili e non saldati ai sensi del n. 1, oppure essi siano inferiori all'importo del rimborso d'imposta dichiarato nella dichiarazione dei redditi, la persona registrata detrae l'imposta detraibile, o l'importo residuo ai sensi del n. 1, dall'imposta dichiarata nella dichiarazione dei redditi dei tre successivi periodi di imposta consecutivi. 

(...)

4.      Qualora, una volta decorso il termine di cui al n. 2, avanzi un importo residuo di imposta da rimborsare, l'Autorita delle Entrate compensa tale importo residuo ai fini dell'estinzione di altri eventuali debiti tributari, o derivanti da contributi assicurativi, esigibili e non saldati, dovuti all'Agenzia nazionale delle Entrate, oppure lo rimborsa entro 45 giorni dalla presentazione della successiva dichiarazione dei redditi. 

(...)

(8)      L'imposta soggetta a rimborso che, senza motivo o per un motivo
venuto meno (anche in caso di annullamento di una decisione), non sia stata
rimborsata entro il termine previsto dalla presente legge, viene rimborsata
congiuntamente agli interessi di legge calcolati, a prescindere dalla
sospensione e dalla prosecuzione dei termini nel procedimento tributario, dal
giorno in cui avrebbe dovuto essere stata rimborsata ai sensi della presente
legge e fino al giorno del pagamento completo. L'ipotesi di mancato rimborso
dell'imposta per motivi non validi sussiste parimenti quando, successivamente
allo svolgimento della verifica fiscale, l'importo d'imposta da rimborsare
stabilito, con riferimento alla parte assoggettata a rimborso, corrisponda o
sia inferiore all'importo dichiarato».

8        L'art. 92 della legge sull'IVA, nel testo vigente successivamente al
19 dicembre 2007, cosi recita:

«(...)

(8)      Fatte salve le disposizioni del primo comma, n. 4, e dei commi 3‑6,
il termine per il rimborso dell'imposta, nel caso in cui sia stata avviata una
verifica fiscale nei confronti dell'interessato, corrisponde al termine per
l'adozione della decisione sulla verifica fiscale, ad eccezione dei casi in
cui l'interessato abbia prestato una garanzia in forma di danaro, titoli di
Stato o una garanzia bancaria incondizionata ed a prima richiesta (....)

(...)

(10)      L'imposta soggetta a rimborso che, senza motivo o per un motivo
venuto meno (anche in caso di annullamento di una decisione), non sia stata
rimborsata entro il termine previsto da questa legge, viene rimborsata
congiuntamente agli interessi di legge calcolati, a prescindere dalla
sospensione e dalla prosecuzione dei termini nel procedimento tributario, dal
giorno in cui avrebbe dovuto essere stata rimborsata ai sensi di questa legge
e fino al giorno del pagamento completo».

9        A termini dell'art. 93, primo comma, della legge sull'IVA, nel testo
vigente sino al 18 dicembre 2007:

«I termini per il rimborso di cui all'art. 92, primo comma, n. 4, nonche terzo
e quarto comma sono sospesi:

(...)

5.      in caso di verifica fiscale nei confronti dell'interessato, fino alla conclusione di questa entro i termini di cui all'art. 114 del regolamento sui procedimenti in materia tributaria e assicurativa». 

10      L'art. 93, primo comma, punto 5, della legge sull'IVA e stato abrogato
a decorrere dal 19 dicembre 2007.

11      L'art. 114 del codice di procedura tributaria e di previdenza sociale
cosi dispone:

«(1)      Il termine per l'esecuzione della verifica fiscale e di tre mesi ed
inizia a decorrere dal momento della notifica del provvedimento.

(2)      Se il termine previsto dal primo comma si rivela insufficiente,
l'autorita che ha disposto la verifica fiscale puo prorogarlo, con decisione
di proroga, per un periodo di un mese al massimo».

12      L'art. 117 del codice di procedura tributaria e di previdenza sociale
prevede quanto segue:

«(1)      Il rapporto sulla verifica fiscale viene redatto dall'Ufficio delle
Entrate non oltre 14 giorni dopo la scadenza del termine per l'esecuzione
della verifica fiscale.

(...)

(5)      La persona soggetta a verifica fiscale puo presentare opposizione per
iscritto e produrre prove alle autorita che hanno svolto la verifica fiscale
entro 14 giorni dalla notifica del rapporto sulla verifica fiscale. Se tale
termine e insufficiente, esso puo essere prorogato su domanda dell'interessato
ma solo per un mese al massimo».

  **Causa principale e questioni pregiudiziali**

13      L'11 ottobre 2007 l'Enel presentava una dichiarazione fiscale da cui
risultava l'importo di 2 273 514,85 leva a titolo di credito di imposta nei
confronti dell'amministrazione finanziaria bulgara. Tale credito di imposta
derivava dal fatto che l'importo delle detrazioni superava quello dell'IVA
dovuta per il periodo di imposizione de quo e che l'Enel non era stata in
grado di operare tali detrazioni nel corso di periodi impositivi successivi. A
termini dell'art. 92, primo comma, punto 4, della legge sull'IVA, nel testo
vigente sino al 18 dicembre 2007, il termine per procedere a tale rimborso,
vale a dire 45 giorni, sarebbe normalmente scaduto il 26 novembre 2007 con
conseguente obbligo per l'amministrazione finanziaria, ai sensi dell'art. 92,
ottavo comma, della legge medesima, di corrispondere gli interessi di mora a
decorrere da tale data.

14      Orbene, in data 8 novembre 2007, veniva notificata all'Enel una
decisione con cui veniva disposta una verifica fiscale avente ad oggetto
l'accertamento del debito di IVA per il periodo intercorrente dal 1° gennaio
2005 al 30 settembre 2007 nonche l'accertamento di debiti di imposta diversi
riguardanti gli anni 2005 e 2006.

15      Con avviso di detrazione e rimborso del 19 dicembre 2007 veniva
disposto il rimborso dell'importo di 1 364 108,91 leva a titolo di IVA sulla
base della dichiarazione fiscale dell'11 ottobre 2007, importo che veniva
versato sul conto della societa il 21 dicembre seguente.

16      A seguito della verifica fiscale veniva redatta una relazione in data
13 marzo 2008, avverso la quale l'Enel proponeva opposizione reclamando la
corresponsione di interessi di mora sulla somma di 1 364 108,91 leva gia
rimborsata, riguardo al periodo intercorrente tra il 27 novembre 2007 e il 21
dicembre 2007, nonche sulla somma residua da rimborsare, per il periodo
intercorrente dal 27 novembre 2007 sino al giorno del saldo effettivo.

17      In data 29 aprile 2008 veniva emanato un avviso di rettifica, nel
quale nulla si dice in ordine alla corresponsione degli interessi di mora.

18      L'importo del credito di imposta dell'Enel indicato in tale avviso di
rettifica veniva compensato con il debito d'imposta oltre interessi di mora
relativo agli anni 2005 e 2006 risultante dall'avviso di rettifica medesimo.
In data 13 maggio 2008 veniva versata sul conto dell'Enel la somma residua di
179 092,25 leva in assenza di qualsiasi decisione in merito agli interessi di
mora maturati.

19      Avverso l'avviso di rettifica del 29 aprile 2008 l'Enel proponeva
ricorso in via amministrativa in data 20 maggio 2008, contestando il debito di
imposta oltre interessi di mora, la compensazione tra tale debito di imposta e
il proprio credito di imposta nonche il diniego implicito di riconoscimento
degli interessi di mora gia richiesti nell'opposizione del 13 marzo 2008.

20      Tale ricorso sfociava nella decisione del direktor 20 ottobre 2008, n.
1518\. In tale decisione venivano riconosciuti interessi di mora sulla somma
di 179 092,25 leva per il periodo intercorrente dalla data di emanazione
dell'avviso di rettifica, vale a dire il 29 aprile 2008, sino alla data di
saldo effettivo di detta somma, vale a dire il 13 maggio 2008. Quanto al
resto, il ricorso veniva dichiarato infondato.

21      In data 31 ottobre 2008 l'Enel adiva l'Administrativen sad Sofia-grad
(tribunale amministrativo di Sofia) chiedendo, in particolare, la
corresponsione degli interessi di mora relativi all'importo del credito di
imposta IVA a decorrere dal 27 novembre 2007 sino alla data del saldo
effettivo dell'intera somma.

22      Il giudice del rinvio ritiene necessaria un'interpretazione delle
pertinenti disposizioni della stessa direttiva ovvero della direttiva IVA al
fine di potersi pronunciare sulle domande dinanzi ad esso proposte. A suo
parere, la sesta direttiva trova applicazione ratione temporis in
considerazione dell'art. 2 dell'atto relativo alle condizioni di adesione
della Repubblica di Bulgaria e della Romania e agli adattamenti dei trattati
sui quali si fonda l'Unione europea (GU 2005, L 157, pag. 203), nonche
dell'allegato VI, capitolo 6, punto 1, dell'atto medesimo.

23      L'Administrativen sad Sofia-grad decideva quindi di sospendere il
procedimento e di sottoporre alla Corte le seguenti questioni pregiudiziali:

«Se l'art. 18, n. 4, della [sesta direttiva] (...) e l'art. 183, primo comma,
della [direttiva IVA] debbano essere interpretati nel senso che, nelle
circostanze di cui alla causa principale, essi consentano:

1)      che in forza di una modifica legislativa diretta alla lotta contro le
frodi fiscali il termine per il rimborso dell'IVA venga prorogato fino al
giorno dell'emanazione di una decisione sulla verifica fiscale, considerato
che entro i 45 giorni successivi alla presentazione della dichiarazione
fiscale era stata avviata nei confronti dell'interessato una verifica fiscale,
senza che per questo periodo siano dovuti interessi sull'importo soggetto a
rimborso, qualora, al contempo, ricorrano le seguenti condizioni:

a)      prima di tale modifica il termine di legge di 45 giorni per il
rimborso dell'imposta fosse scaduto e gli interessi sul credito all'imposta
avessero iniziato a decorrere, a prescindere dall'avvio del procedimento di
verifica fiscale;

b)      dalla verifica fiscale fosse risultata la correttezza degli importi di
rimborso d'imposta dichiarati;

c)      l'unica possibilita giuridica a disposizione del soggetto passivo per
abbreviare tale termine consistesse nella presentazione di una garanzia sotto
forma di danaro, titoli di Stato o di una garanzia bancaria incondizionata e a
prima richiesta per una determinata durata pari all'importo soggetto a
rimborso;

2)      che siano previsti un termine per il rimborso dell'IVA di 45 giorni
dalla presentazione della dichiarazione fiscale per tale imposta, nonche la
possibilita giuridica della sua sospensione e, quindi, anche della sua
proroga, in forza di un ordine di verifica fiscale intervenuto durante tale
periodo, allorche il periodo d'imposta per la detrazione di tale imposta sia
di un mese;

3)      che il rimborso dell'IVA avvenga con decisione sulla verifica fiscale,
compensando il credito di imposta con l'IVA a debito, altri debiti tributari e
crediti dello Stato per diversi periodi di imposta, tutti accertati con la
medesima decisione, nonche interessi applicati su tali somme fino al giorno
dell'emanazione della decisione sulla verifica fiscale qualora con
quest'ultima risulti accertato che l'importo del credito IVA dichiarato fosse
corretto e, al contempo, ricorrano le seguenti condizioni:

a)      nel procedimento di verifica fiscale non fosse stata concessa garanzia
provvisoria di futuri crediti dello Stato eventualmente risultanti nel corso
del procedimento diretto all'emanazione della decisione sul controllo fiscale;

b)      la compensazione con crediti dello Stato non sia prevista dalla legge
nazionale come mezzo di esecuzione coattiva ne come misura cautelativa;

c)      i termini per l'impugnazione e il pagamento volontario degli importi
principali compensati e degli interessi non siano scaduti, essendo stati
questi stabiliti mediante la medesima decisione sulla verifica fiscale e una
parte di loro e stata impugnata anche in giudizio;

4)      che, laddove sia stata accertata la correttezza dell'importo del
rimborso d'imposta dichiarato nella dichiarazione fiscale, alla data
dell'emanazione dell'avviso di rettifica lo Stato proceda alla compensazione
con debiti tributari accertati in tale avviso per periodi precedenti alla
presentazione della dichiarazione nonche con interessi su tali debiti, invece
di procedervi alla data della dichiarazione fiscale, allorche lo Stato non sia
tenuto agli interessi durante il periodo stabilito dalla legge entro cui
dev'essere rimborsato l'importo e applichi interessi sulle imposte compensate
a partire dal giorno della presentazione della dichiarazione fino
all'emanazione dell'avviso di rettifica».

  **Sulle questioni pregiudiziali**

  _Osservazioni preliminari_

24      Considerato che le questioni pregiudiziali vertono sulle disposizioni
tanto della sesta direttiva quanto della direttiva IVA, si deve rilevare che i
fatti pertinenti della causa principale sono successivi al 1° gennaio 2007,
data in cui la direttiva IVA e entrata in vigore ed ha sostituito la sesta
direttiva, come risulta dagli artt. 411 e 413 della direttiva IVA medesima.

25      Orbene, a termini dell'art. 411, n. 2, della direttiva IVA, tutti i
riferimenti alla sesta direttiva s'intendono effettuati alla direttiva IVA. In
tal senso, la circostanza che il punto 6 dell'elenco di cui all'art. 20 del
protocollo relativo alle condizioni e modalita d'ammissione della Repubblica
di Bulgaria e della Romania all'Unione europea (GU 2005, L 157, pag. 29)
faccia riferimento alla sesta direttiva non puo produrre l'effetto di
escludere l'applicazione della direttiva IVA in Bulgaria successivamente al 1°
gennaio 2007.

26      Conseguentemente, ai fini dell'esame delle questioni pregiudiziali,
vertenti unicamente sul calcolo degli interessi di mora sull'importo
dell'eccedenza di IVA a credito, e pertinente unicamente l'interpretazione
delle disposizioni della direttiva IVA, nella specie dell'art. 183 della
medesima.

27      È pur vero, come sottolinea il governo bulgaro, che tale disposizione
non prevede, alla luce del suo tenore, ne l'obbligo di versare interessi
sull'eccedenza di IVA a credito ne il dies a quo di decorrenza degli interessi
stessi.

28      Tuttavia, si deve ricordare che tale cirostanza non consente, di per
se, di concludere che la disposizione medesima debba essere interpretata nel
senso che le modalita stabilite dagli Stati membri ai fini del rimborso
dell'eccedenza dell'IVA siano dispensate da qualsivoglia controllo riguardo al
diritto dell'Unione (v., in tal senso, sentenza 21 gennaio 2010, causa
C‑472/08, Alstom Power Hydro, Racc. pag. I‑623, punto 15).

29      Infatti, da un lato, se l'attuazione del diritto al rimborso
dell'eccedenza dell'IVA, prevista dall'art. 183 della direttiva IVA, ricade,
in linea di principio, nella sfera dell'autonomia procedurale degli Stati
membri, resta il fatto che tale autonomia e inquadrata nei principi di
equivalenza e di effettivita (v., in tal senso, sentenza Alstom Power Hydro,
cit., punto 17). Peraltro, secondo costante giurisprudenza, il principio di
tutela del legittimo affidamento dev'essere rispettato dagli Stati membri
laddove essi diano attuazione alle normative dell'Unione (v. sentenza 11
luglio 2002, causa C‑62/00, Marks & Spencer, Racc. pag. I‑6325, punto 44 e la
giurisprudenza ivi richiamata).

30      Dall'altro, occorre esaminare in qual misura l'art. 183 della
direttiva IVA, interpretato alla luce del contesto e dei principi generali che
disciplinano il settore dell'IVA, contenga norme specifiche al cui rispetto
gli Stati membri sono tenuti nell'attuazione del diritto al rimborso
dell'eccedenza di IVA (v., per analogia, sentenza 30 settembre 2010, causa
C‑314/09, Strabag e a., Racc. pag. I‑8769, punto 34).

31      In tale contesto, si deve rilevare che, secondo costante
giurisprudenza, il diritto dei soggetti passivi di detrarre dall'IVA di cui
sono debitori l'IVA che ha gia gravato a monte sui beni acquistati e sui
servizi loro prestati costituisce un principio fondamentale del sistema comune
dell'IVA istituito dalla normativa dell'Unione (v., segnatamente, sentenze 18
dicembre 1997, cause riunite C‑286/94, C‑340/95, C‑401/95 e C‑47/96,
Molenheide e a., Racc. pag. I‑7281, punto 47; 25 ottobre 2001, causa C‑78/00,
Commissione/Italia, Racc. pag. I‑8195, punto 28, nonche 10 luglio 2008, causa
C‑25/07, Sosnowska, Racc. pag. I‑5129, punto 14).

32      Come ripetutamente sottolineato dalla Corte, ne risulta che il diritto
alla detrazione costituisce parte integrante del meccanismo dell'IVA e, in
linea di principio, non puo essere soggetto a limitazioni. In particolare,
tale diritto va esercitato immediatamente per tutte le imposte che hanno
gravato sulle operazioni effettuate a monte (v., segnatamente, sentenze 6
luglio 1995, causa C‑62/93, BP Soupergaz, Racc. pag. I‑1883, punto 18; 18
dicembre 2007, causa C‑368/06, Cedilac, Racc. pag. I‑12327, punto 31, nonche
Sosnowska, cit., punto 15).

33      Quanto alla possibilita, a norma dell'art. 183 della direttiva IVA, di
prevedere che l'eccedenza dell'IVA venga riportata sul periodo impositivo
successivo o che venga rimborsata, la Corte ha precisato che, se e pur vero
che gli Stati membri dispongono di una certa liberta di manovra nello
stabilire le modalita di rimborso dell'eccedenza di IVA, dette modalita non
devono ledere il principio della neutralita fiscale, gravando il soggetto
passivo, in tutto o in parte, del peso di tale imposta. Modalita del genere
devono segnatamente consentire al soggetto passivo di recuperare, in
condizioni adeguate, la totalita del credito risultante da detta eccedenza di
IVA, il che implica che il rimborso sia effettuato, entro un termine
ragionevole, mediante pagamento in denaro liquido o con modalita equivalenti,
e che, in ogni caso, il sistema di rimborso adottato non deve far correre
alcun rischio finanziario al soggetto passivo (v. citate sentenze
Commissione/Italia, punti 32‑34, e Sosnowska, punto 17).

34      Conseguentemente, le questioni pregiudiziali devono essere esaminate
alla luce di tali considerazioni preliminari.

  _Sulla prima questione_

35      Con la prima questione il giudice del rinvio chiede, sostanzialmente,
se l'art. 183 della direttiva IVA, nel combinato disposto con il principio di
tutela del legittimo affidamento, debba essere interpretato nel senso che osti
ad una normativa nazionale che preveda, con effetto retroattivo, la proroga
dei termini per il rimborso di eccedenza dell'IVA.

36      Secondo il giudice del rinvio, il termine per il rimborso
dell'eccedenza dell'IVA e scaduto, nella causa principale, il 26 novembre
2007. Ai sensi della normativa nazionale vigente sino al 18 dicembre 2007, gli
interessi di mora sul credito di imposta avrebbero iniziato a maturare a
decorrere dal 26 novembre 2007 e cio a prescindere dall'avvio, l'8 novembre
2007, di un procedimento di verifica fiscale. Tuttavia, ai sensi della
normativa nazionale entrata in vigore il 19 dicembre 2007, un procedimento di
verifica fiscale avrebbe determinato la proroga, sino all'emanazione della
relazione di verifica - redatta, nella specie, solamente il 13 marzo 2008 -,
dei termini previsti per il rimborso delle eccedenze dell'IVA e,
conseguentemente, del dies a quo di decorrenza degli interessi di mora.

37      Per quanto attiene all'interpretazione della normativa nazionale,
vigente sino al 18 dicembre 2007, effettuata dal giudice del rinvio, secondo
cui gli interessi di mora erano dovuti, nella causa principale, a decorrere
dal 27 novembre 2007 in considerazione del fatto che sulla scadenza del
termine di rimborso per le eccedenze dell'IVA non avrebbe inciso l'avvio della
verifica fiscale, il direktor e il governo bulgaro sostengono che, anche prima
della modifica di tale normativa, gli interessi di mora erano dovuti
unicamente a decorrere dalla conclusione del procedimento di verifica fiscale,
restando sospesa nel corso di tale procedimento la decorrenza dei termini di
rimborso.

38      Su tale questione, se spetta unicamente al giudice del rinvio
accertare se, in base alla normativa nazionale vigente sino al 18 dicembre
2007, nella causa principale fossero dovuti interessi di mora a decorrere sin
dal 27 novembre 2007, incombe, per contro, alla Corte pronunciarsi sulla
questione pregiudiziale, fondandosi sull'interpretazione della normativa
nazionale effettuata dal giudice del rinvio, fornendogli tutti gli elementi
interpretativi attinenti al diritto dell'Unione idonei a consentirgli di
valutare la conformita di tale normativa con l'art. 183 della direttiva IVA e
con il principio della tutela del legittimo affidamento (v., in tal senso,
sentenze 28 febbraio 2008, causa C‑293/06, Deutsche Shell, Racc. pag. I‑1129,
punti 25 e 26, nonche 10 settembre 2009, causa C‑201/08, Plantanol, Racc. pag.
I‑8343, punto 45).

39      In tale contesto, si deve rilevare che, ai sensi della giurisprudenza
della Corte, e del tutto ammissibile e, in linea di principio, conforme al
principio della tutela del legittimo affidamento che una nuova disciplina si
applichi agli effetti futuri di situazioni sorte sotto l'impero della
disciplina anteriore (sentenza 29 giugno 1999, causa C‑60/98, Butterfly Music,
Racc. pag. I‑3939, punto 25 e la giurisprudenza ivi citata). Tuttavia, il
principio della tutela del legittimo affidamento osta a che una modifica della
normativa nazionale privi un soggetto, con effetto retroattivo, di un diritto
dal medesimo acquisito sulla base della normativa precedente (v., in tal
senso, sentenza Marks & Spencer, cit., punto 45).

40      Ne consegue che, in una fattispecie come quella oggetto della causa
principale, il principio della tutela del legittimo affidamento osta a che una
modifica della normativa nazionale privi un soggetto, con effetto retroattivo,
di un diritto di cui disponeva anteriormente a tale modifica ed in virtu del
quale poteva pretendere la corresponsione di interessi di mora sull'importo
del proprio credito di IVA (v., in tal senso, sentenza Marks & Spencer, cit.,
punto 46).

41      Alla luce delle suesposte considerazioni, la prima questione
dev'essere risolta nel senso che l'art. 183 della direttiva IVA, nel combinato
disposto con il principio di tutela del legittimo affidamento, dev'essere
interpretato nel senso che osta ad una normativa nazionale che preveda, con
effetto retroattivo, la proroga dei termini per il rimborso delle eccedenze
dell'IVA, nella misura in cui tale normativa privi il soggetto passivo del
diritto, di cui disponeva anteriormente all'entrata in vigore della stessa, di
pretendere la corresponsione di interessi di mora sul proprio credito di
imposta.

  _Sulla seconda questione_

42      Con la seconda questione il giudice del rinvio chiede,
sostanzialmente, se l'art. 183 della direttiva IVA, nel combinato disposto con
il principio di neutralita fiscale, debba essere interpretato nel senso che
osti ad una normativa nazionale, come quella oggetto della causa principale,
ai sensi della quale il termine ai fini del rimborso delle eccedenze dell'IVA
e, di regola, di 45 giorni, scaduti i quali iniziano a maturare gli interessi
di mora sull'importo da rimborsare, prevedendo peraltro che tale termine venga
prorogato, in caso di avvio di un procedimento di verifica fiscale, ove tale
proroga faccia si che gli interessi di mora siano dovuti unicamente a
decorrere dalla data di conclusione del procedimento di verifica medesima.

43      Al fine di rispondere a tale questione occorre ricordare le
particolarita della normativa nazionale oggetto della causa principale.

44      In limine, tale normativa prevede espressamente la corresponsione di
interessi di mora sull'eccedenza di IVA da rimborsare. La Corte e quindi
chiamata a pronunciarsi unicamente sulla questione relativa all'individuazione
del dies a quo di decorrenza di tali interessi alla luce dell'art. 183 della
direttiva IVA, nel combinato disposto con il principio di neutralita fiscale.

45      Inoltre, si deve parimenti rilevare che la facolta, offerta dall'art.
183, secondo comma, della direttiva IVA, di negare il rimborso ovvero il
riporto nel caso in cui l'eccedenza sia insignificante, che si applica a
fortiori agli interessi, non e in discussione nella causa principale.

46      Occorre infine sottolineare che la normativa nazionale oggetto della
causa principale prevede il rimborso dell'eccedenza dell'IVA solamente laddove
questa non abbia potuto essere imputata sulle imposte dovute nel corso dei tre
periodi di imposizione successivi a quello in cui tale eccedenza sia sorta, il
che implica che la normativa nazionale de qua combina le due forme di
restituzione dell'eccedenza dell'IVA previste dall'art. 183, primo comma,
della direttiva IVA, vale a dire il rimborso ed il riporto.

47      Per quanto attiene, in primo luogo, alla combinazione del riporto e
del rimborso dell'eccedenza dell'IVA, si deve osservare che ne il giudice del
rinvio ne le parti che hanno presentato osservazioni alla Corte hanno messo in
discussione, giustamente, la facolta, offerta agli Stati membri, di prevedere
che l'eccedenza venga restituita mediante il riporto, e, successivamente, il
rimborso. Infatti, l'art. 183 della direttiva IVA non puo essere interpretato
nel senso che il rimborso ed il riporto si escludano a vicenda. In caso
contrario, ad uno Stato membro che abbia optato per il riporto quale forma di
restituzione dell'eccedenza dell'IVA risulterebbe impedito, in contrasto con i
principi rammentati supra ai punti 29‑33, di procedere al rimborso di tale
eccedenza qualora, nel periodo di imposizione al quale essa sia stata
riportata, l'importo dell'imposta dovuta risultasse insufficiente per
consentire l'imputazione dell'eccedenza stessa.

48      In secondo luogo, per quanto attiene al riporto dell'eccedenza
dell'IVA sui tre periodi di imposizione successivi a quello in cui l'eccedenza
e sorta, si deve rilevare che e pur vero che, a termini dell'art. 183, primo
comma, della direttiva IVA, gli Stati membri possono far riportare l'eccedenza
sul «periodo successivo».

49      Tuttavia, dal tenore di tale disposizione non si puo dedurre che il
riporto, quale previsto dalla normativa nazionale oggetto della causa
principale, sia inconciliabile con la disposizione medesima. In tale contesto
occorre tener contro del fatto, rammentato dal governo bulgaro, che la
normativa medesima ha fissato il periodo di imposizione - che puo variare, a
temini dell'art. 252, secondo e terzo comma, della direttiva IVA, da un mese a
un anno - ad un mese. Cio premesso, il riporto sui tre periodi di imposizione
successivi a quelli in cui l'eccedenza de qua e sorta non incide, di per se,
sui principi rammentati supra ai punti 29‑33\. Infatti, tale riporto,
implicando che la restituzione venga effettuata nell'ambito di un periodo di
tre mesi, si colloca nella liberta riconosciuta agli Stati membri di fissare
le modalita di restituzione delle eccedenze dell'IVA.

50      In terzo luogo, si deve sottolineare che il rimborso di dette
eccedenze viene effettuato, secondo la normativa nazionale oggetto della causa
principale, in regola generale entro un termine di 45 giorni, termine che e,
di per se, conforme all'art. 183 della direttiva IVA, e che gli interessi di
mora sul credito da rimborsare sono dovuti solamente a decorrere dalla
scadenza di tale termine. Tuttavia, nel caso in cui l'amministrazione
finanziaria avvii un procedimento di verifica fiscale, gli interessi medesimi
sono dovuti solamente a decorrere dalla data di conclusione di tale
procedimento.

51      A fronte di una siffatta normativa che subordina l'obbligo per
l'amministrazione finanziaria di corrispondere gli interessi al compimento di
un procedimento di verifica fiscale, si deve rammentare che, conformemente
alla giurisprudenza della Corte, un regime di calcolo degli interessi dovuti
dal tesoro pubblico che non assuma come dies a quo il giorno in cui
l'eccedenza dell'IVA avrebbe dovuto essere normalmente rimborsata ai sensi
della direttiva IVA risulta, in linea di principio, contrario alle esigenze
dettate dall'art. 183 della direttiva medesima (v., in tal senso, sentenza
Molenheide e a., cit., punti 63 e 64).

52      In tale contesto, si deve sottolineare che il funzionamento normale
del sistema comune dell'IVA presuppone l'esatta riscossione dell'imposta.
Infatti, ogni Stato membro e tenuto ad adottare tutte le misure legislative ed
amministrative idonee a garantire che l'IVA sia interamente riscossa nel suo
territorio e, a tale riguardo, gli Stati membri sono obbligati ad accertare le
dichiarazioni fiscali dei contribuenti, la relativa contabilita e gli altri
documenti utili, nonche a calcolare e a riscuotere l'imposta dovuta [sentenza
29 luglio 2010, causa C‑188/09, Profaktor Kulesza, Frankowski, Joźwiak,
Orłowski (gia Profaktor Kulesza, Frankowski, Trzaska), Racc. pag. I‑7639,
punto 21].

53      Ne consegue che i termini di rimborso dell'eccedenza dell'IVA possono
essere, in linea di principio, prorogati al fine di consentire l'effettuazione
di una verifica fiscale, senza che un termine cosi prorogato debba essere
considerato irragionevole, sempreche la proroga non vada al di la di quanto
sia necessario ai fini della proficua conclusione del procedimento di verifica
(v., per analogia, sentenza Sosnowska, cit., punto 27). Tuttavia, il soggetto
passivo, considerato che non puo disporre temporaneamente dei fondi
corrispondenti all'eccedenza dell'IVA, sopporta economicamente uno svantaggio
che puo essere compensato con la corresponsione di interessi, garantendo in
tal modo il rispetto del principio di neutralita fiscale.

54      Orbene, atteso che la normativa oggetto della causa principale combina
il riporto e il rimborso quali forme di restituzione dell'eccedenza dell'IVA,
occorre esaminare, in quarto luogo, se risulti compatibile con i principi
rammentati supra ai punti 29‑33 rinviare il dies a quo di maturazione degli
interessi sino al momento del completamento della procedura di verifica
fiscale, sebbene l'eccedenza sia stata gia oggetto di riporto nei tre periodi
di imposizione successivi a quello in cui essa e sorta.

55      A tal riguardo, si deve sottolineare, da un lato, che l'applicazione
della normativa oggetto della causa principale produce non solo l'effetto di
privare il soggetto passivo per un periodo considerevole, vale a dire per
quasi otto mesi, dei fondi corrispondenti all'eccedenza dell'IVA, ma fa
parimenti venir meno il diritto del soggetto passivo agli interessi
normalmente dovuti in applicazione della normativa medesima.

56      Dall'altro, si deve rilevare che tale normativa lascia
all'amministrazione finanziaria la facolta di avviare una verifica fiscale in
qualsiasi momento, anche ad una data prossima alla scadenza del termine di
rimborso dell'eccedenza dell'IVA, consentendo in tal modo di prorogare
considerevolmente i termini di rimborso stessi ritardando, al contempo, il
dies a quo di decorrenza degli interessi di mora sul credito di imposta da
rimborsare.

57      Pertanto, il soggetto passivo non si trova unicamente esposto a
svantaggi pecuniari, bensi parimenti nell'impossibilita di prevedere la data a
decorrere dalla quale potra disporre di fondi corrispondenti all'eccedenza
dell'IVA, il che costituisce per il medesimo un onere supplementare.

58      Cio premesso, emerge che le modalita fissate dalla normativa nazionale
oggetto della causa principale non consentono, contrariamente ai principi
esposti supra al punto 33, al soggetto passivo di recuperare, in condizioni
adeguate, l'intero credito risultante dall'eccedenza dell'IVA senza incorrere
in alcun rischio finanziario.

59      Tuttavia, occorre ancora rispondere al quesito del giudice del rinvio
relativo all'incidenza, ai fini della valutazione della normativa nazionale
oggetto della causa principale, della possibilita, offerta al soggetto
passivo, di abbreviare i termini di rimborso fornendo una cauzione in denaro
liquido.

60      A tal riguardo, si deve ricordare che la possibilita di fornire tale
cauzione non puo consentire che il dies a quo di decorrenza degli interessi di
mora sull'importo dell'eccedenza dell'IVA possa essere validamente rinviato
sino all'effettuazione di un procedimento di verifica fiscale. Infatti, come
dichiarato dalla Corte al punto 32 della menzionata sentenza Sosnowska,
l'obbligo di costituzione di una siffatta cauzione al fine di potersi avvalere
dei termini normalmente applicabili produce, in realta, unicamente l'effetto
di sostituire l'onere finanziario relativo all'immobilizzazione dei fondi
corrispondenti all'eccedenza dell'IVA per la durata del procedimento di
verifica de quo con quello attinente all'immobilizzazione dell'importo della
cauzione.

61      Alla luce delle suesposte considerazioni, la seconda questione
dev'essere risolta dichiarando che l'art. 183 della direttiva IVA, alla luce
del principio di neutralita fiscale, dev'essere interpretato nel senso che
osta ad una normativa nazionale secondo cui i normali termini di rimborso
dell'eccedenza dell'IVA, alla scadenza dei quali sono dovuti interessi di mora
sulla somma da rimborsare, sono prorogati in caso di avvio di un procedimento
di verifica fiscale, ove tale proroga produca l'effetto che gli interessi
medesimi siano dovuti unicamente a decorrere dalla data di conclusione di
detto procedimento, laddove tale eccedenza abbia gia costituito oggetto di
riporto nei tre periodi di imposizione successivi a quello in cui l'eccedenza
e sorta. Per contro, il fatto che tali termini normali siano fissati a 45
giorni non risulta in contrasto con la detta disposizione.

  _Sulle questioni terza e quarta_

62      Alla luce della soluzione fornita alla seconda questione, le questioni
terza e quarta, che appare opportuno esaminare congiuntamente, devono essere
intese nel senso che con esse si chiede, sostanziamente, se l'art. 183 della
direttiva IVA osti a che il rimborso dell'eccedenza dell'IVA venga effettuato
mediante compensazione.

63      A tal riguardo, si deve rilevare che la compensazione conduce alla
liquidazione totale o parziale delle due obbligazioni reciproche, consentendo
cosi allo Stato membro di assolvere il proprio obbligo di rimborso.

64      Alla luce della giurisprudenza rammentata supra al punto 33, gli Stati
membri dispongono di una certa liberta per quanto attiene alle modalita di
rimborso dell'eccedenza dell'IVA, sempreche il rimborso venga effettuato entro
termini ragionevoli mediante versamento in contanti o sotto forma equivalente
e senza che il soggetto passivo debba incorrere in alcun rischio finanziario.

65      Alla luce di tali principi, non vi e alcuna ragione che osti, in linea
generale, a che il rimborso dell'eccedenza dell'IVA venga effettuato tramite
compensazione, ove tale strumento conduce alla liquidazione immediata del
credito del soggetto passivo senza che quest'ultimo risulti esposto a rischi
finanziari.

66      Tale ragionamento vale parimenti nel caso in cui il credito dello
Stato membro interessato venga contestato dal soggetto passivo, sempreche,
come sottolineato dalla Commissione europea, il soggetto passivo non sia
privato degli strumenti di ricorso giurisdizionale effettivi per far valere le
proprie tesi nei confronti dei crediti utilizzati dallo Stato ai fini della
compensazione.

67      Alla luce delle suesposte considerazioni, le questioni terza e quarta
devono essere risolte dichiarando che l'art. 183 della direttiva IVA
dev'essere interpretato nel senso che non osta a che il rimborso
dell'eccedenza dell'IVA venga effettuato tramite compensazione.

  **Sulle spese**

68      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

1)       **L 'art. 183 della direttiva del Consiglio 28 novembre 2006,
2006/112/CE, relativa al sistema comune d'imposta sul valore aggiunto, come
modificata dalla direttiva del Consiglio 19 dicembre 2006, 2006/138/CE, nel
combinato disposto con il principio di tutela del legittimo affidamento,
dev'essere interpretato nel senso che osta ad una normativa nazionale che
preveda, con effetto retroattivo, la proroga dei termini per il rimborso delle
eccedenze dell'imposta sul valore aggiunto nella misura in cui tale normativa
privi il soggetto passivo del diritto, di cui disponeva anteriormente
all'entrata in vigore della stessa, di pretendere la corresponsione di
interessi di mora sul proprio credito di imposta.**

2)       **L 'art. 183 della direttiva 2006/112, come modificata dalla
direttiva 2006/138, nel combinato disposto con il principio di neutralita
fiscale, dev'essere interpretato nel senso che osta ad una normativa nazionale
secondo cui i normali termini di rimborso dell'eccedenza dell'imposta sul
valore aggiunto, alla scadenza dei quali sono dovuti interessi di mora sulla
somma da rimborsare, sono prorogati in caso di avvio di un procedimento di
verifica fiscale, ove tale proroga produca l'effetto che gli interessi
medesimi siano dovuti unicamente a decorrere dalla data di conclusione di
detto procedimento, laddove tale eccedenza abbia gia costituito oggetto di
riporto nei tre periodi di imposizione successivi a quello in cui l'eccedenza
e sorta. Per contro, il fatto che tali termini normali siano fissati a 45
giorni non risulta in contrasto con la detta disposizione. **

3)       **L 'art. 183 della direttiva 2006/112, come modificata dalla
direttiva 2006/138, dev'essere interpretato nel senso che non osta a che il
rimborso dell'eccedenza dell'imposta sul valore aggiunto venga effettuato
tramite compensazione.**

Firme

* * *

* Lingua processuale: il bulgaro. 


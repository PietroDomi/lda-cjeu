

**Causa C ‑186/10**

**Tural Oguz**

**contro**

**Secretary of State for the Home Department**

[domanda di pronuncia pregiudiziale proposta dalla Court of Appeal (England &
Wales) (Civil Division)]

«Accordo di associazione CEE‑Turchia -- Art. 41, n. 1, del Protocollo
addizionale -- Clausola di "standstill" -- Liberta di stabilimento -- Rifiuto
di rinnovare il permesso di soggiorno di un cittadino turco che ha costituito
un'impresa in violazione delle condizioni stabilite da tale permesso -- Abuso
di diritto»

Massime della sentenza

_Accordi internazionali -- Accordo di associazione CEE‑Turchia -- Libera
circolazione delle persone -- Liberta di stabilimento -- Regola di standstill
di cui all'art. 41, n. 1, del Protocollo addizionale -- Ambito di applicazione
-- Cittadino turco che intraprende un'attivita autonoma in violazione dei
termini della sua autorizzazione di soggiorno in uno Stato membro_

_(Protocollo addizionale all 'Accordo di associazione CEE-Turchia, art. 41, n.
1)_

L'art. 41, n. 1, del Protocollo addizionale all'Accordo di associazione
CEE‑Turchia deve essere interpretato nel senso che esso puo essere invocato da
un cittadino turco, la cui autorizzazione di soggiorno in uno Stato membro e
subordinata alla condizione che egli non vi avvii alcuna attivita commerciale
o professionale, il quale tuttavia intraprenda un'attivita autonoma in
violazione di tale condizione e chieda quindi alle autorita nazionali una
proroga della sua autorizzazione di soggiorno avvalendosi dell'impresa che lo
stesso ha nel frattempo costituito.

Una clausola di «standstill», come quella prevista all'art. 41, n. 1, del
Protocollo addizionale, opera non come norma sostanziale, rendendo
inapplicabile il diritto sostanziale pertinente al quale si sostituirebbe, ma
come una norma di natura quasi procedurale, che stabilisce, ratione temporis,
quali siano le disposizioni della normativa di uno Stato membro alla luce
delle quali occorra valutare la situazione di un cittadino turco che intende
avvalersi della liberta di stabilimento in uno Stato membro.

Deve pertanto ritenersi che la clausola di «standstill» intervenga in una fase
precedente a quella della valutazione nel merito della causa, compresa la fase
della valutazione dell'eventuale esistenza di un abuso di diritto imputabile
all'interessato. Di conseguenza, la circostanza che una persona non abbia
rispettato le condizioni alle quali soggiaceva il suo permesso di soggiorno
non e rilevante ai fini dell'applicabilita dell'art. 41, n. 1, del Protocollo
addizionale.

(v. punti 28, 32, 34, 46 e dispositivo)

  
  
  
  
  
  

SENTENZA DELLA CORTE (Seconda Sezione)

21 luglio 2011 (*)

«Accordo di associazione CEE-Turchia - Art. 41, n. 1, del Protocollo
addizionale - Clausola di "standstill" - Liberta di stabilimento - Rifiuto di
rinnovare il permesso di soggiorno di un cittadino turco che ha costituito
un'impresa in violazione delle condizioni stabilite da tale permesso - Abuso
di diritto»

Nel procedimento C‑186/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Court of Appeal (England & Wales) (Civil
Division) (Regno Unito), con decisione 31 marzo 2010, pervenuta in cancelleria
il 15 aprile 2010, nella causa

**Tural Oguz**

contro

**Secretary of State for the Home Department,**

con l'intervento di:

**Centre for Advice on Individual Rights in Europe,**

LA CORTE (Seconda Sezione),

composta dal sig. J.N. Cunha Rodrigues (relatore), presidente di sezione, dai
sigg. A. Arabadjiev, A. Rosas, A. Ó Caoimh e dalla sig.ra P. Lindh, giudici,

avvocato generale: sig.ra J. Kokott

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 9 febbraio
2011,

considerate le osservazioni presentate:

-        per il sig. Oguz, dai sigg. J. Walsh e P. Haywood, barristers;

-        per il Centre for Advice on Individual Rights in Europe, dai sigg. S. Cox e C. Banner, barristers, nonche dalla sig.ra L. Barratt, solicitor; 

-        per il governo del Regno Unito, dal sig. S. Ossowski, in qualita di agente, assistito dal sig. R. Palmer, barrister;

-        per la Commissione europea, dai sigg. E. Paasivirta e M. Wilderspin, in qualita di agenti,

sentite le conclusioni dell'avvocato generale, presentate all'udienza del 14
aprile 2011,

ha pronunciato la seguente

**Sentenza**

1        La domanda di pronuncia pregiudiziale riguarda l'interpretazione
dell'art. 41, n. 1, del Protocollo addizionale firmato a Bruxelles il 23
novembre 1970 e concluso, approvato e ratificato a nome della Comunita con
regolamento (CEE) del Consiglio 19 dicembre 1972, n. 2760 (GU L 293, pag. 1;
in prosieguo: il «Protocollo addizionale»).

2        Tale domanda e stata presentata nel contesto di una controversia tra
il sig. Oguz, cittadino turco, e il Secretary of State for the Home Department
(Ministro dell'Interno; in prosieguo: il «Secretary of State»), in merito alla
decisione con la quale quest'ultimo ha negato il rinnovo del permesso di
soggiorno nel Regno Unito dell'interessato in qualita di lavoratore autonomo.

  **Contesto normativo**

  _La normativa dell 'Unione_

 L'associazione CEE-Turchia

3        In conformita al suo art. 2, n. 1, l'Accordo che crea un'associazione
tra la Comunita economica europea e la Turchia, che e stato firmato ad Ankara
il 12 settembre 1963 dalla Repubblica di Turchia, da un lato, nonche dagli
Stati membri della CEE e la Comunita, dall'altro, e che e stato concluso,
approvato e ratificato a nome di quest'ultima dalla decisione del Consiglio 23
dicembre 1963, 64/732/CEE (GU 1964, n. 217, pag. 3685; in prosieguo:
l'«Accordo di associazione CEE-Turchia»), ha lo scopo di promuovere il
rafforzamento continuo ed equilibrato delle relazioni commerciali ed
economiche tra le parti contraenti, incluso il settore della manodopera,
mediante la realizzazione graduale della libera circolazione dei lavoratori,
nonche attraverso l'eliminazione delle restrizioni alla liberta di
stabilimento e alla libera prestazione dei servizi, allo scopo di elevare il
tenore di vita del popolo turco e di facilitare ulteriormente l'adesione della
Repubblica di Turchia alla Comunita.

4        Il Protocollo addizionale che, in conformita al suo art. 62,
costituisce parte integrante dell'Accordo di associazione CEE-Turchia
stabilisce, ai sensi del suo art. 1, le condizioni, le modalita e i ritmi di
realizzazione della fase transitoria prevista dall'art. 4 del detto Accordo.

5        L'art. 41, n. 1, del Protocollo addizionale enuncia una clausola di
«standstill» nei termini seguenti:

«1\. Le Parti Contraenti si astengono dall'introdurre tra loro nuove
restrizioni alla liberta di stabilimento e alla libera prestazione dei
servizi».

  _La normativa nazionale_

6        La legge del 1971 relativa all'immigrazione (Immigration Act 1971)
dispone quanto segue:

«(...)

3.      Norme generali di regolamentazione e controllo

1)      Salvo quanto previsto da disposizioni contrarie della presente legge
ovvero adottate in forza della presente legge, chiunque non sia cittadino
britannico

a)      non e ammesso nel Regno Unito senza un'autorizzazione concessa in
conformita alla presente legge o adottata in forza della presente legge;

b)       puo essere ammesso nel Regno Unito (o, qualora gia vi si trovi, puo
essere autorizzato a soggiornarvi) per una durata limitata o meno;

c)      se ha ottenuto un'autorizzazione temporanea ad entrare nel Regno Unito
o a soggiornarvi, tale autorizzazione puo essere subordinata ad una o a tutte
le seguenti condizioni, vale a dire:

(i)      una condizione che limita il lavoro o le attivita da egli svolte nel
Regno Unito;

(...)

2)      Il Secretary of State deposita periodicamente (e appena possibile)
presso il Parlamento le norme o, eventualmente, le loro modifiche, che lo
stesso ha stabilito relativamente alla procedura che deve essere seguita per
l'applicazione della presente legge ai fini dell'ammissione e del soggiorno
nel Regno Unito di persone tenute, in virtu della presente legge, a prestare
domanda di ammissione, comprese tutte le prescrizioni concernenti la durata
dell'ammissione e le condizioni ad essa relative nei diversi casi; (...)

3)      Qualora il diritto di entrare e soggiornare nel Regno Unito sia
soggetto a restrizioni:

a)      l'autorizzazione concessa ad una persona puo essere modificata, per
ridurne la durata, prolungare la stessa o renderla illimitata, ovvero per
aggiungervi condizioni, modificarle o eliminarle, ma, qualora essa venga resa
di durata illimitata, vengono meno tutte le condizioni connesse
all'autorizzazione;

(...)».

7        Le norme relative al controllo dell'immigrazione del 1972 (Statement
of Immigration Rules for Control after Entry 1972; in prosieguo: le «norme del
1972 in materia di immigrazione») cosi prevedevano:

«Parte A. Modifica dell'autorizzazione di ingresso o di soggiorno

Sezione I. Disposizioni generali

(...)

Considerazioni generali

(...)

4.      Ai seguenti punti sono elencate le categorie principali di persone che possono ottenere la concessione di un'autorizzazione limitata per l'ingresso nel Regno Unito e che possono tentare di ottenere la modifica dell'autorizzazione di soggiorno in loro possesso, nonche i principi da seguire in sede di trattamento delle domande da esse presentate o di qualunque modifica della loro autorizzazione di soggiorno. La decisione in proposito deve tener conto di tutte le circostanze pertinenti. Il fatto che un richiedente soddisfi i criteri di forma relativi alle norme di soggiorno o di proroga del soggiorno, in considerazione del lavoro che questi intenda esercitare, non costituisce un elemento decisivo a suo favore. Ad esempio, avra rilevanza stabilire se la persona di cui trattasi abbia rispettato i termini e le condizioni in funzione dei quali la stessa e stata ammessa nel Regno Unito, se, tenuto conto del suo carattere, della sua condotta o dei soggetti che essa frequenta, non sia auspicabile autorizzare la stessa a restare, se rappresenta un pericolo per la sicurezza nazionale o se, una volta che sia stata autorizzata a restare per il periodo richiesto, sia probabile che non possa essere rimandata in un altro paese. 

(...)

Imprenditori e persone che esercitano un'attivita autonoma

21.      Le persone ammesse nel Regno Unito come turisti possono chiedere che il Secretary of State conceda loro l'autorizzazione a stabilirvisi allo scopo di costituire un'impresa, autonomamente o quali associate di una nuova impresa o di un'impresa preesistente. Qualsiasi domanda di questo tipo deve essere valutata in base alle sue caratteristiche rilevanti. Il rilascio di un'autorizzazione dipendera da un certo numero di fattori, che includono la prova che il richiedente destinera all'impresa cespiti di sua proprieta, in modo proporzionale al suo interesse in detta impresa, che lo stesso sara in grado di sostenere la propria quota di obblighi dell'impresa, che la parte dei ricavi dell'impresa che gli spetta sara sufficiente per assicurare il suo sostentamento e quello dei membri della sua famiglia. La partecipazione del richiedente nell'impresa non deve dissimulare un lavoro dipendente ed e evidente che egli non dovra integrare le sue attivita commerciali con lavoro dipendente per il quale e necessario un permesso di lavoro (...)». 

8        È pacifico che le norme del 1972 in materia di immigrazione, in
vigore alla data in cui il Protocollo addizionale e entrato in vigore nei
confronti del Regno Unito di Gran Bretagna e Irlanda del Nord, ossia il 1°
gennaio 1973, costituiscono disposizioni applicabili ai cittadini turchi, ove
questi siano in posizione di invocare l'art. 41, n. 1, del Protocollo
addizionale per beneficiare della clausola di «standstill» ivi prevista.
Difatti, secondo il giudice del rinvio, le suddette norme sono piu favorevoli,
per quanto riguarda il trattamento delle domande di autorizzazione di
soggiorno da parte di persone che hanno l'intenzione di esercitare, in detto
Stato membro, un'attivita economica autonoma, rispetto alle norme relative al
controllo dell'immigrazione del 2008 (Statement of Immigration Rules 2008; in
prosieguo: le «norme del 2008 in materia di immigrazione»), che erano in
vigore alla data dei fatti di cui alla causa principale.

  **Causa principale e questione pregiudiziale**

9        Il sig. Oguz e stato autorizzato ad entrare nel Regno Unito in
qualita di studente il 27 ottobre 2000. L'autorizzazione di soggiorno
dell'interessato in tale qualita e stata piu volte rinnovata; l'ultimo
permesso di soggiorno concesso e giunto a scadenza il 31 agosto 2006. Tali
autorizzazioni erano subordinate alla condizione che il sig. Oguz si astenesse
«[dall']esercitare un'attivita commerciale o professionale senza il consenso
del Secretary of State for the Home Department».

10      Il 18 agosto 2006 l'agenzia ministeriale che esamina le domande di
permesso di lavoro nel Regno Unito [Work Permits (UK)] ha informato la Trade
Link Company Limited (in prosieguo: la «Trade Link») di aver accolto la
domanda presentata da tale societa al fine di ottenere la concessione di
un'autorizzazione di lavoro a favore del sig. Oguz. Successivamente,
quest'ultimo ha beneficiato di una proroga dell'autorizzazione di soggiorno
per un periodo di cinque anni a partire dal 29 agosto 2006, in quanto titolare
di un permesso di lavoro. Tale nuova autorizzazione era subordinata alle
stesse condizioni di quelle che figuravano nell'autorizzazione concessagli al
momento del suo arrivo nel Regno Unito.

11      Il 16 novembre 2006 il sig. Oguz e stato informato dalla Trade Link
del proprio licenziamento, con effetto immediato, per motivi economici. Il 14
novembre 2007 una nuova domanda di permesso di lavoro, che l'interessato aveva
presentato allo scopo di esercitare le funzioni di direttore commerciale di un
giornale, e stata respinta dalle competenti autorita, per il motivo che i
requisiti concernenti le funzioni in questione erano stati formulati in modo
eccessivamente restrittivo e potevano aver dissuaso lavoratori residenti dal
presentare domanda per tale impiego.

12      Il 20 marzo 2008 il sig. Oguz ha chiesto una nuova autorizzazione di
soggiorno nel Regno Unito, in qualita di lavoratore autonomo, sul fondamento
delle norme del 1972 in materia di immigrazione.

13      Da tale domanda, che riguardava l'esercizio di un'attivita di
consulente in servizi finanziari e marketing, risultava evidente che, a tale
data, il sig. Oguz esercitava gia un'attivita autonoma. L'interessato ha
confermato, in un momento successivo, di aver costituito una propria impresa
nel corso del febbraio del 2008 e di gestire la stessa dal marzo dello stesso
anno. Tuttavia, il 2 settembre 2008 egli ha informato le autorita competenti
di aver cessato l'esercizio della propria attivita autonoma l'11 agosto 2008 e
di aver intenzione di riprendere quest'ultima solo a seguito di una decisione
sulla sua domanda.

14      La domanda del sig. Oguz e stata respinta con decisione del Secretary
of State 21 ottobre 2008, in base alle norme del 2008 in materia di
immigrazione. Inoltre, la durata dell'autorizzazione di soggiorno di cui
l'interessato era titolare e stata ridotta, per il motivo che da parte sua
erano venute meno le condizioni alle quali la stessa era subordinata.

15      Tale decisione di diniego e stata motivata per il fatto che il
ricorrente nella causa principale aveva intrapreso un'attivita autonoma in
violazione delle condizioni alle quali era subordinata l'autorizzazione di
soggiorno precedente, di cui egli beneficiava in quanto titolare di un
permesso di lavoro, e per il fatto che il ricorrente non aveva informato il
Secretary of State della cessazione dell'attivita esercitata presso la Trade
Link. Siffatte violazioni equivarrebbero ad una frode o ad un abuso che non
gli consentirebbe di giovarsi della clausola di «standstill» di cui all'art.
41, n. 1, del Protocollo addizionale.

16      Il ricorrente nella causa principale ha proposto ricorso avverso la
suddetta decisione dinanzi all'Asylum and Immigration Tribunal (tribunale
dell'asilo e dell'immigrazione) il 4 novembre 2008. Con decisione 19 gennaio
2009 l'Immigration Judge (giudice dell'immigrazione) ha respinto tale ricorso.
Esso ha rilevato che il sig. Oguz non aveva agito a fini di frode e che il
Secretary of State era stato informato della cessazione del suo rapporto di
lavoro con la Trade Link il 1° giugno 2007. Cio nondimeno, il sig. Oguz
avrebbe violato le condizioni cui era subordinata l'autorizzazione di
soggiorno della quale egli beneficiava in quanto titolare di un permesso di
lavoro, costituendo e gestendo un'impresa e, per tale motivo, non gli sarebbe
consentito invocare il beneficio della clausola di «standstill».

17      Il sig. Oguz ha presentato una domanda di riesame della suddetta
decisione. Con decisione 26 giugno 2009, il Senior Immigration Judge (giudice
superiore dell'immigrazione) ha ritenuto che l'Immigration Judge non avesse
commesso alcun errore di diritto e, conseguentemente, ha dichiarato fondato il
rigetto del ricorso del sig. Oguz.

18      L'11 novembre 2009 il sig. Oguz e stato autorizzato a ricorrere in
appello dinanzi alla Court of Appeal (England & Wales) (Civil Division). Il
Centre for Advice on Individual Rights in Europe, organismo di solidarieta il
cui scopo e fornire informazioni e consulenza nel settore dei diritti
dell'uomo, e stato autorizzato a intervenire nel procedimento dinanzi al
giudice del rinvio.

19      Tale giudice si chiede se la motivazione su cui si e fondata la Corte
di giustizia nella sentenza 27 settembre 2001, causa C‑235/99, Kondova (Racc.
pag. I‑6427), sia applicabile a fatti come quelli di cui trattasi nella
presente controversia principale. Date tali circostanze, la Court of Appeal
(England & Wales) (Civil Division) ha deciso di sospendere il procedimento e
di sottoporre alla Corte la seguente questione pregiudiziale:

«Se un cittadino turco, autorizzato a soggiornare nel Regno Unito a condizione
che non eserciti alcuna attivita imprenditoriale o professione, qualora
intraprenda un'attivita autonoma in violazione di tale condizione e
successivamente presenti alle autorita nazionali una domanda volta ad ottenere
un ulteriore permesso di soggiorno sulla base dell'attivita imprenditoriale
ormai avviata, possa beneficiare dell'art. 41, n. 1, del Protocollo
addizionale (...)».

  **Sulla questione pregiudiziale**

20      Con la sua questione, il giudice del rinvio chiede se l'art. 41, n. 1,
del Protocollo addizionale debba essere interpretato nel senso che esso puo
essere invocato da un cittadino turco, la cui autorizzazione di soggiorno in
uno Stato membro sia subordinata alla condizione che egli non vi avvii alcuna
attivita commerciale o professionale, e che tuttavia intraprenda un'attivita
autonoma in violazione di questa condizione e chieda quindi alle autorita
nazionali una proroga della sua autorizzazione di soggiorno, avvalendosi
dell'impresa costituita nel frattempo.

21      Dal fascicolo sottoposto alla Corte risulta che, nel caso in cui il
sig. Oguz non potesse far valere la clausola di «standstill» prevista
dall'art. 41, n. 1, del Protocollo addizionale, la sua domanda di nuova
autorizzazione di soggiorno in qualita di lavoratore autonomo sarebbe subito
respinta sulla base delle norme del 2008 in materia di immigrazione. Per
contro, l'eventuale applicazione della suddetta clausola di «standstill»
obbligherebbe le autorita competenti ad esaminare la domanda del ricorrente
nella causa principale alla luce delle norme del 1972 in materia di
immigrazione.

22      L'art. 41, n. 1, del Protocollo addizionale vieta, a partire
dall'entrata in vigore, nello Stato membro ospitante, dell'atto giuridico di
cui tale disposizione fa parte, l'introduzione di qualsiasi nuova restrizione
all'esercizio della liberta di stabilimento, o della libera prestazione dei
servizi, incluse quelle riguardanti le condizioni sostanziali e/o procedurali
in materia di prima ammissione nel territorio dello Stato membro interessato
dei cittadini turchi che intendano avvalersi delle suddette liberta economiche
(v. sentenze 20 settembre 2007, causa C‑16/05, Tum e Dari, Racc. pag. I‑7415,
punto 69, nonche 29 aprile 2010, causa C‑92/07, Commissione/Paesi Bassi, non
ancora pubblicata nella Raccolta, punto 47).

23      Secondo costante giurisprudenza, tale disposizione ha effetto diretto
negli Stati membri, di modo che i diritti da essa conferiti ai cittadini
turchi ai quali essa e applicabile possono essere fatti valere dinanzi ai
giudici nazionali per disapplicare le norme di diritto interno ad essa
contrarie. Essa enuncia, infatti, in termini chiari, precisi e incondizionati,
una clausola non equivoca di «standstill», comportante un obbligo assunto
dalle parti contraenti che si risolve giuridicamente in una semplice
astensione (v. sentenze 11 maggio 2000, causa C‑37/98, Savas, Racc. pag.
I‑2927, punti 46‑54, nonche 19 febbraio 2009, causa C‑228/06, Soysal e
Savatli, Racc. pag. I‑1031, punto 45).

24      Il diritto del sig. Oguz di invocare l'art. 41, n. 1, del Protocollo
addizionale dinanzi ai giudici nazionali allo scopo di ottenere l'applicazione
delle norme del 1972 in materia di immigrazione e contestato dal Secretary of
State, per il fatto che una domanda di autorizzazione di soggiorno fondata su
un'attivita economica autonoma, preceduta dalla violazione di una condizione
connessa al soggiorno che vietava all'interessato l'esercizio della stessa
attivita, integrerebbe gli estremi di un abuso di diritto. Un simile abuso
precluderebbe all'interessato la possibilita di invocare l'applicazione della
clausola di «standstill».

25      Dalla giurisprudenza della Corte risulta che i soggetti di diritto non
possono avvalersi in modo fraudolento o abusivo delle norme del diritto
dell'Unione e che i giudici nazionali possono tener conto, caso per caso,
basandosi su elementi obiettivi, del comportamento abusivo o fraudolento degli
interessati per negare loro eventualmente la possibilita di fruire delle
disposizioni di detto diritto. Tuttavia, nel valutare tale comportamento, i
suddetti giudici devono tener presente le finalita perseguite dalle
disposizioni del diritto dell'Unione di cui trattasi (v. sentenze 9 marzo
1999, causa C‑212/97, Centros, Racc. pag. I‑1459, punto 25, nonche 21 novembre
2002, causa C‑436/00, X e Y, Racc. pag. I‑10829, punto 42).

26      Deve rilevarsi che l'art. 41, n. 1, del Protocollo addizionale non e
idoneo a conferire ad un cittadino turco un diritto sostanziale, nel caso
specifico il diritto di stabilimento, e che questo continua ad essere
disciplinato dal diritto nazionale (v., in tal senso, sentenza Soysal e
Savatli, cit., punto 47).

27      Infatti, la clausola di «standstill» contenuta in tale disposizione
mira a creare condizioni favorevoli all'attuazione progressiva del diritto di
stabilimento, mediante il divieto assoluto rivolto alle autorita nazionali di
introdurre nuovi ostacoli all'esercizio di detta liberta rendendo piu severe
le condizioni esistenti in un dato momento, al fine di non renderne piu
gravosa l'attuazione graduale tra gli Stati membri e la Repubblica di Turchia
(v. sentenze Tum e Dari, cit., punto 61, nonche 9 dicembre 2010, cause riunite
C‑300/09 e C‑301/09, Toprak e Oguz, non ancora pubblicata nella Raccolta,
punto 53).

28      Una clausola di «standstill», come quella prevista all'art. 41, n. 1,
del Protocollo addizionale, opera non come norma sostanziale, rendendo
inapplicabile il diritto sostanziale pertinente al quale si sostituirebbe, ma
come una norma di natura quasi procedurale, che stabilisce, ratione temporis,
quali siano le disposizioni della normativa di uno Stato membro alla luce
delle quali occorra valutare la situazione di un cittadino turco che intende
avvalersi della liberta di stabilimento in uno Stato membro (sentenza Tum e
Dari, cit., punto 55).

29      Nella causa principale, pertanto, detta clausola di «standstill» si
limita a determinare in base a quali disposizioni della normativa del Regno
Unito relativa all'immigrazione le autorita nazionali dovranno pronunciarsi
sulla domanda del sig. Oguz diretta ad ottenere una nuova autorizzazione di
soggiorno in qualita di lavoratore autonomo, senza pregiudicare in alcun modo
la valutazione nel merito di tale domanda.

30      Nelle sue osservazioni scritte, il ricorrente nella causa principale
afferma che un eventuale comportamento abusivo da parte sua potrebbe ancora
essere preso in considerazione in una fase successiva, nell'ambito delle
disposizioni pertinenti del diritto nazionale, ossia nella fase
dell'applicazione delle norme del 1972 in materia di immigrazione.
All'udienza, il governo del Regno Unito ha confermato che il n. 4 di tali
norme prevede un meccanismo che consente di sanzionare gli abusi di diritto.

31      La clausola di «standstill», quindi, non impedisce agli Stati membri
di sanzionare i comportamenti abusivi in materia di immigrazione nell'ambito
del diritto nazionale.

32      Deve pertanto ritenersi che la clausola di «standstill» intervenga in
una fase precedente a quella della valutazione nel merito della causa,
compresa la fase della valutazione dell'eventuale esistenza di un abuso di
diritto imputabile all'interessato.

33      A tale riguardo la Corte ha gia dichiarato che il fatto che, alla data
in cui un cittadino turco presenta una domanda di stabilimento nel territorio
di uno Stato membro, il suo soggiorno in tale Stato sia regolare o meno e
privo di rilievo ai fini dell'applicabilita della clausola di «standstill» (v.
sentenza Tum e Dari, cit., punto 59).

34      Di conseguenza, conformemente a tale giurisprudenza, la circostanza
che una persona, quale il sig. Oguz, non abbia rispettato le condizioni alle
quali soggiaceva il suo permesso di soggiorno non e rilevante ai fini
dell'applicabilita dell'art. 41, n. 1, del Protocollo addizionale.

35      Il giudice del rinvio si interroga inoltre sull'applicabilita alla
controversia principale delle considerazioni svolte dalla Corte nella citata
sentenza Kondova.

36      In tale sentenza, che verteva sull'Accordo europeo che istituisce
un'associazione tra le Comunita europee ed i loro Stati membri, da un lato, e
la Repubblica di Bulgaria, dall'altro, accordo concluso ed approvato a nome
della Comunita con decisione del Consiglio e della Commissione 19 dicembre
1994, 94/908/CE, CECA, Euratom (GU L 358, pag. 1; in prosieguo: l'«Accordo di
associazione CE‑Bulgaria»), la Corte ha dichiarato che, se fosse consentito ai
cittadini bulgari di presentare in qualsiasi momento una domanda di
stabilimento nello Stato membro ospitante, pur in presenza di una precedente
violazione della normativa nazionale in materia di immigrazione, questi
potrebbero essere indotti a permanere nel territorio dello Stato medesimo in
situazione di illegalita e ad assoggettarsi al sistema nazionale di controllo
solo nel momento in cui fossero soddisfatti i requisiti sostanziali previsti
da detta normativa (sentenza Kondova, cit., punto 77).

37      La Corte ha del pari sottolineato che una simile interpretazione
rischierebbe di svuotare di ogni effetto utile l'art. 59, n. 1, dell'Accordo
di associazione CE‑Bulgaria e di consentire abusi, lasciando spazio a
violazioni alle normative nazionali in materia di ingresso e soggiorno degli
stranieri (sentenza Kondova, cit., punto 79).

38      In base a tali considerazioni, la Corte ha concluso che un cittadino
bulgaro che, pur intendendo intraprendere un'attivita lavorativa dipendente o
autonoma in uno Stato membro, eluda i pertinenti controlli delle autorita
nazionali, dichiarando falsamente di recarsi in tale Stato a fini di lavoro
stagionale, si colloca al di fuori della sfera di tutela riconosciutagli in
base al suddetto Accordo di associazione (sentenza Kondova, cit., punto 80).

39      Fondandosi su tale giurisprudenza, il governo del Regno Unito afferma
che la clausola di «standstill», prevista dall'art. 41, n. 1, del Protocollo
addizionale, dovrebbe essere interpretata nel senso che essa non puo essere
invocata ai fini di eludere abusivamente un sistema nazionale di controllo
preventivo. Come rilevato dalla Corte nella citata sentenza Kondova, se fosse
consentito ai cittadini turchi di presentare in qualsiasi momento una domanda
di stabilimento nello Stato membro ospitante, questi potrebbero avvalersi
della clientela e del fondo commerciale che abbiano eventualmente costituito
nel corso di un soggiorno illegale nello Stato membro ospitante, o dei mezzi
finanziari da essi raccolti nello stesso, eventualmente anche esercitandovi
un'attivita dipendente, e presentarsi in tal modo alle autorita nazionali
quali lavoratori autonomi che ormai esercitano, o che possono esercitare,
un'attivita redditizia, e i cui diritti dovrebbero essere riconosciuti in
applicazione dell'Accordo di associazione CEE‑Turchia.

40      Siffatto argomento non puo essere accolto.

41      Anzitutto, va sottolineato che il contesto di fatto della controversia
che ha condotto alla citata sentenza Kondova presentava notevoli differenze
rispetto a quello della causa principale di cui trattasi.

42      Invero, contrariamente al sig. Oguz, che e stato legalmente
autorizzato a entrare e a soggiornare nel Regno Unito e che si e trovato in
una situazione non conforme ai requisiti prescritti dalla normativa nazionale
solo allorche ha costituito un'impresa, otto anni dopo il suo ingresso in tale
Stato membro, la sig.ra Kondova aveva ammesso che, allo scopo della sua
ammissione nel Regno Unito, aveva scientemente indotto in errore tanto il
funzionario incaricato dell'esame delle domande di permesso di ingresso nel
territorio di tale Stato, che le aveva rilasciato il visto in Bulgaria, quanto
l'agente del servizio di immigrazione che l'aveva interrogata al suo arrivo
nel Regno Unito.

43      Pertanto, era pacifico che, con tale comportamento, la sig.ra Kondova
si era resa colpevole di una violazione della normativa relativa alla prima
ammissione dei cittadini di paesi terzi nel territorio dello Stato membro
interessato, la cui competenza spettava a detto Stato.

44      Inoltre, anche il quadro normativo in esame nella causa Kondova era
differente. Contrariamente all'art. 41, n. 1, del Protocollo addizionale,
l'art. 45, n. 1, dell'Accordo di associazione CE‑Bulgaria costituiva la norma
di diritto sostanziale in base alla quale una domanda di stabilimento doveva
essere valutata nel merito e la cui violazione era addebitata alla sig.ra
Kondova. In forza di quest'ultima disposizione, ciascuno Stato membro doveva
riservare ai cittadini bulgari stabiliti sul suo territorio un trattamento non
meno favorevole di quello concesso ai propri cittadini. In base a tali
considerazioni e al fatto che l'art. 45, n. 1, dell'Accordo di associazione
CE-Bulgaria non contiene alcuna clausola di «standstill», tale disposizione va
considerata di natura diversa rispetto a quella dell'art. 41, n. 1, del
Protocollo addizionale.

45      Date tali circostanze, come rilevato dall'avvocato generale ai
paragrafi 58 e 59 delle sue conclusioni, non sorprende che, nella citata
sentenza Kondova, la Corte abbia riconosciuto che il beneficio di tale diritto
sostanziale possa essere rifiutato a causa di un abuso di diritto. La
conclusione tratta in tale sentenza non e applicabile ad una clausola di
«standstill» come quella prevista dall'art. 41, n. 1, del Protocollo
addizionale, giacche tale clausola non istituisce ne un diritto sostanziale di
stabilimento ne una parita di trattamento con i cittadini dello Stato membro
interessato.

46      Alla luce di quanto precede, la questione posta deve essere risolta
dichiarando che l'art. 41, n. 1, del Protocollo addizionale deve essere
interpretato nel senso che esso puo essere invocato da un cittadino turco, la
cui autorizzazione di soggiorno in uno Stato membro e subordinata alla
condizione che egli non vi avvii alcuna attivita commerciale o professionale,
il quale tuttavia intraprenda un'attivita autonoma in violazione di tale
condizione e chieda quindi alle autorita nazionali una proroga della sua
autorizzazione di soggiorno avvalendosi dell'impresa che lo stesso ha nel
frattempo costituito.

  **Sulle spese**

47      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**L 'art. 41, n. 1, del Protocollo addizionale, firmato a Bruxelles il 23
novembre 1970 e concluso, approvato e ratificato a nome della Comunita con
regolamento (CEE) del Consiglio 19 dicembre 1972, n. 2760, deve essere
interpretato nel senso che esso puo essere invocato da un cittadino turco, la
cui autorizzazione di soggiorno in uno Stato membro e subordinata alla
condizione che egli non vi avvii alcuna attivita commerciale o professionale,
il quale tuttavia intraprenda un'attivita autonoma in violazione di tale
condizione e chieda quindi alle autorita nazionali una proroga della sua
autorizzazione di soggiorno avvalendosi dell'impresa che lo stesso ha nel
frattempo costituito.**

Firme

* * *

* Lingua processuale: l'inglese. 


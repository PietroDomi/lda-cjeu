

**Causa C ‑148/10**

**DHL International NV, gi a Express Line NV**

**contro**

**Belgisch Instituut voor Postdiensten en Telecommunicatie**

(domanda di pronuncia pregiudiziale proposta dallo Hof van beroep te Brussel)

«Servizi postali -- Procedure esterne per la gestione dei reclami degli utenti
-- Direttiva 97/67/CE -- Art. 19 -- Ambito di applicazione -- Complementarita
dei mezzi di ricorso messi a disposizione dal diritto nazionale e dal diritto
dell'Unione -- Margine di discrezionalita degli Stati membri -- Limiti -- Art.
49 TFUE -- Liberta di stabilimento»

Massime della sentenza

1.         _Libera prestazione dei servizi -- Servizi postali -- Direttiva 97/67 -- Obbligo per i fornitori di servizi postali che rientrano nel servizio universale di predisporre procedure esterne per la gestione dei reclami degli utenti_

_(Direttiva del Parlamento europeo e del Consiglio 97/67, come modificata
dalle direttive 2002/39 e 2008/6, art.  19)_

2.         _Libera circolazione delle persone -- Liberta di stabilimento -- Restrizioni -- Normativa nazionale che impone ai fornitori di servizi postali che non rientrano nel servizio universale di predisporre una procedura esterna per la gestione dei reclami degli utenti_

_(Art.  49 TFUE)_

1.        La direttiva 97/67, concernente regole comuni per lo sviluppo del mercato interno dei servizi postali comunitari e il miglioramento della qualita del servizio, nella sua versione iniziale e nelle sue versioni modificate dalle direttive 2002/39 e 2008/6, dev'essere interpretata nel senso che non osta a una normativa nazionale che rende obbligatoria per i fornitori di servizi postali che non rientrano nel servizio universale una procedura esterna per la gestione dei reclami degli utenti di tali servizi. 

Infatti, la direttiva 97/67 non procede ad un'armonizzazione completa delle
procedure per la gestione dei reclami da essa previste. Tanto nella sua
versione iniziale quanto nelle versioni modificate, essa considera dette
procedure come un quadro minimo complementare rispetto ai mezzi di ricorso
messi a disposizione dal diritto nazionale e dal diritto dell'Unione. Gli
Stati membri dispongono quindi di un margine di discrezionalita per fissare le
procedure specifiche e scegliere il regime piu adatto alla propria situazione,
nel rispetto dei limiti e degli orientamenti imposti da tale direttiva volti a
estendere le procedure per la gestione dei reclami a qualsiasi fornitore di
servizi postali.

(v. punti 35, 40, 47, 52, dispositivo 1)

2.        L'art. 49 TFUE dev'essere interpretato nel senso che non osta a una normativa nazionale che rende obbligatoria per i fornitori di servizi postali che non rientrano nel servizio universale una procedura esterna per la gestione dei reclami degli utenti di tali servizi. 

Infatti, una normativa del genere non implica nessuna limitazione della
liberta di stabilimento. Anzitutto, essa e applicata, senza discriminazioni in
base alla nazionalita, a qualsiasi fornitore di servizi postali che non
rientra nel servizio universale. Inoltre, gli operatori non possono pretendere
che uno Stato membro non disponga di strutture di tutela giuridica degli
interessi dei loro clienti che offrano modalita di composizione stragiudiziale
delle controversie. Da ultimo, la quasi totalita degli Stati membri ha esteso
i sistemi esterni per la gestione dei reclami anche ai fornitori di servizi
postali che non rientrano nel servizio universale.

(v. punti 61-62, 64, dispositivo 2)

  
  
  
  
  
  

SENTENZA DELLA CORTE (Terza Sezione)

13 ottobre 2011 (*)

«Servizi postali - Procedure esterne per la gestione dei reclami degli utenti
- Direttiva 97/67/CE - Art. 19 - Ambito di applicazione - Complementarita dei
mezzi di ricorso messi a disposizione dal diritto nazionale e dal diritto
dell'Unione - Margine di discrezionalita degli Stati membri - Limiti - Art. 49
TFUE - Liberta di stabilimento»

Nel procedimento C‑148/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dallo Hof van beroep te Brussel (Belgio) con
decisione 23 marzo 2010, pervenuta in cancelleria il 29 marzo 2010, nella
causa

**DHL International NV,** gia Express Line NV,

contro

**Belgisch Instituut voor Postdiensten en Telecommunicatie,**

LA CORTE (Terza Sezione),

composta dal sig. K. Lenaerts, presidente di sezione, dal sig. D. Švaby, dalla
sig.ra R. Silva de Lapuerta (relatore), dai sigg. E. Juhasz e J. Malenovský,
giudici,

avvocato generale: sig. N. Jaaskinen

cancelliere: sig.ra M. Ferreira, amministratore principale

vista la fase scritta del procedimento e in seguito all'udienza del 17 marzo
2011,

considerate le osservazioni presentate:

-        per la DHL International NV, gia Express Line NV, dagli avv.ti F. Vandendriessche e J. Roets, advocaten;

-        per il governo belga, dalla sig.ra M. Jacobs, in qualita di agente, assistita dall'avv. F. Petillion, avocat, e dall'avv. J. Jansen, advocaat; 

-        per il governo polacco, dal sig. M. Szpunar, in qualita di agente;

-        per la Commissione europea, dalla sig.ra L. Lozano Palacios e dal sig. P. Van Nuffel, in qualita di agenti;

sentite le conclusioni dell'avvocato generale, presentate all'udienza del 26
maggio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della direttiva del Parlamento europeo e del Consiglio 15 dicembre 1997,
97/67/CE, concernente regole comuni per lo sviluppo del mercato interno dei
servizi postali comunitari e il miglioramento della qualita del servizio (GU
1998, L 15, pag. 14), e in particolare dell'art. 19 di tale direttiva, come
modificata dalla direttiva del Parlamento europeo e del Consiglio 10 giugno
2002, 2002/39/CE (GU L 176, pag. 21), e di tale medesima direttiva come
modificata dalla direttiva del Parlamento europeo e del Consiglio 20 febbraio
2008, 2008/6/CE (GU L 52, pag. 3), nonche dell'art. 49 TFUE.

2        Tale domanda e stata presentata nell'ambito di una controversia tra
la DHL International NV, gia Express Line NV (in prosieguo: l'«Express Line»),
e il Belgisch Instituut voor Postdiensten en Telecommunicatie (Istituto belga
dei servizi postali e delle telecomunicazioni; in prosieguo: l'«IBPT»), in
merito al pagamento del contributo per il servizio di mediazione del settore
postale al quale l'Express Line sarebbe tenuta.

  **Contesto normativo**

  _Il diritto dell 'Unione_

3        Il decimo ed il trentacinquesimo 'considerando' della direttiva 97/67
cosi prevedono:

«(10) considerando che, in base al principio di sussidiarieta, e necessario
adottare a livello comunitario un quadro di principi generali, ma che la
scelta delle procedure specifiche dovrebbe spettare agli Stati membri, i quali
dovrebbero essere liberi di scegliere il regime piu adatto alla loro
situazione particolare;

(…)

(35)      considerando che il bisogno di migliorare la qualita dei servizi
presuppone che le eventuali controversie siano risolte in modo rapido ed
efficiente; che, oltre ai mezzi di ricorso messi a disposizione dal diritto
nazionale e comunitario, e opportuno prevedere una procedura per i reclami;
che tale procedura deve essere trasparente, semplice, poco onerosa e
consentire la partecipazione di tutte le parti interessate».

4        L'art. 2, punti 1, 14 e 17, della direttiva 97/67 recita:

«Ai fini della presente direttiva, s'intende per:

1)      "servizi postali": i servizi che includono la raccolta, lo
smistamento, l'instradamento e la distribuzione degli invii postali;

(…)

14)      "autorizzazioni": ogni permesso che stabilisce i diritti e gli
obblighi specifici nel settore postale e che consente alle imprese di fornire
servizi postali e, se del caso, creare e/o sfruttare reti postali per la
fornitura di tali servizi, sotto forma di "autorizzazione generale" oppure di
"licenza individuale" definite come segue:

-      per "autorizzazione generale" si intende ogni autorizzazione che, indipendentemente dal fatto che sia regolato da una "licenza per categoria" o da norme di legge generali, e che preveda o meno procedure di registrazione o di dichiarazioni, non richiede all'impresa interessata di ottenere una esplicita decisione da parte dell'autorita nazionale di regolamentazione prima dell'esercizio dei diritti derivanti dall'autorizzazione, 

-      per "licenza individuale" si intende ogni autorizzazione concessa da un'autorita nazionale di regolamentazione, la quale conferisce diritti specifici ad un'impresa ovvero che assoggetta le operazioni di tale impresa ad obblighi specifici che integrino, se del caso, l'autorizzazione generale, qualora detta impresa non possa esercitare i diritti di cui trattasi in assenza di previa decisione dell'autorita di regolamentazione nazionale; 

(…)

17)      "utente": qualunque persona fisica o giuridica beneficiaria di una
prestazione del servizio universale in qualita di mittente o di destinatario».

5        Ai sensi degli artt. 3 e 4 della direttiva 97/67, gli Stati membri
designano uno o piu fornitori del servizio universale, essendo precisato che
detto servizio corrisponde ad un'offerta di servizi postali di qualita
determinata, forniti permanentemente in tutti i punti del territorio a prezzi
accessibili a tutti gli utenti. Per quanto concerne i fornitori non designati,
gli Stati membri possono introdurre, in forza dell'art. 9 della direttiva
97/67, sia autorizzazioni generali per i servizi postali che esulano dal
servizio universale, sia procedure di autorizzazione, comprese licenze
individuali, per i servizi postali rientranti nel campo di applicazione del
servizio universale.

6        Inoltre, gli Stati membri potevano, in generale, riservare, fino al
31 dicembre 2010, nella misura necessaria al mantenimento del servizio
universale, servizi postali al fornitore o ai fornitori del servizio
universale, in forza dell'art. 7 della direttiva 97/67.

7        Ai sensi dell'art. 19 della direttiva 97/67:

«Gli Stati membri assicurano che vengano stabilite procedure trasparenti,
semplici e poco onerose per la gestione dei reclami degli utenti, in
particolare in caso di smarrimento, furto, danneggiamento o mancato rispetto
delle norme di qualita del servizio.

Gli Stati membri adottano misure atte a garantire che tali procedure
consentano di risolvere le controversie in maniera equa e celere, prevedendo,
nei casi giustificati, un sistema di rimborso e/o compensazione.

Fatte salve le altre possibilita di ricorso previste dalle legislazioni
nazionale e comunitaria, gli Stati membri garantiscono che gli utenti, agendo
individualmente o, quando il diritto nazionale lo prevede, in collegamento con
gli organismi che salvaguardano gli interessi degli utilizzatori e/o dei
consumatori, possano presentare all'autorita nazionale competente i casi in
cui i ricorsi presentati dagli utenti al fornitore del servizio universale non
abbiano ottenuto risultati soddisfacenti.

Ai sensi delle disposizioni di cui all'articolo 16, gli Stati membri
assicurano che i fornitori del servizio universale pubblichino, assieme al
rapporto annuale sul controllo delle prestazioni, le informazioni relative al
numero di reclami e al modo in cui sono stati gestiti».

8        Il ventottesimo 'considerando' della direttiva 2002/39 cosi recita:

«Potrebbe essere appropriato che le autorita nazionali di regolamentazione
colleghino l'introduzione delle licenze a requisiti tali da assicurare che i
consumatori dei relativi servizi abbiano a disposizione procedure semplici,
trasparenti e poco costose per eventuali reclami sia nel caso che i reclami
interessino i servizi dei fornitori del servizio universale sia quelli di
altri operatori autorizzati, compresi i titolari di licenze individuali.
Potrebbe inoltre essere appropriato garantire che gli utenti di tutti i
servizi postali dispongano di dette procedure, indipendentemente dal fatto che
rientrino o meno nel servizio universale. Tali procedure dovrebbero
comprendere procedure per determinare la responsabilita in caso di perdita o
danneggiamento degli invii».

9        L'art. 19 della direttiva 97/67, come modificata dalla direttiva
2002/39, cosi dispone:

«Gli Stati membri assicurano che siano stabilite procedure trasparenti,
semplici e poco onerose per la gestione dei reclami degli utenti, in
particolare in caso di smarrimento, furto, danneggiamento o mancato rispetto
delle norme di qualita del servizio (comprese le procedure per determinare di
chi sia la responsabilita, qualora sia coinvolto piu di un operatore).

Gli Stati membri possono disporre che detto principio sia applicato anche ai
beneficiari di servizi che:

-        non rientrano nella definizione del servizio universale di cui all'articolo 3, e

-        rientrano nella definizione del servizio universale di cui all'articolo 3, ma non sono offerti dal fornitore del servizio universale. 

Gli Stati membri adottano misure atte a garantire che le procedure di cui al
primo comma consentano di risolvere le controversie in maniera equa e celere,
prevedendo, nei casi giustificati, un sistema di rimborso e/o compensazione.

Fatte salve le altre possibilita di ricorso previste dalle legislazioni
nazionale e comunitaria, gli Stati membri garantiscono che gli utenti, agendo
individualmente o, quando il diritto nazionale lo prevede, in collegamento con
gli organismi che salvaguardano gli interessi degli utilizzatori e/o dei
consumatori, possano presentare all'autorita nazionale competente i casi in
cui i ricorsi presentati dagli utenti al fornitore del servizio universale non
abbiano ottenuto risultati soddisfacenti.

Ai sensi delle disposizioni di cui all'articolo 16, gli Stati membri
assicurano che i fornitori del servizio universale pubblichino, assieme al
rapporto annuale sul controllo delle prestazioni, le informazioni relative al
numero di reclami e al modo in cui sono stati gestiti».

10      Il quarantaduesimo 'considerando' della direttiva 2008/6 cosi recita:

«(42) In linea con le norme esistenti in altri settori di servizi e al fine di
stimolare la tutela dei consumatori, e opportuno non limitare piu
l'applicazione di principi minimi in materia di procedure di reclamo ai soli
fornitori del servizio universale. Al fine di aumentare l'efficacia delle
procedure di trattamento dei reclami e opportuno che la direttiva incoraggi il
ricorso a procedure di soluzione extragiudiziale delle controversie, come
indicato nella raccomandazione 98/257/CE della Commissione, del 30 marzo 1998,
riguardante i principi applicabili agli organi responsabili per la risoluzione
extragiudiziale delle controversie [GU L 115, pag. 31], in materia di consumo
e nella raccomandazione 2001/310/CE della Commissione, del 4 aprile 2001, sui
principi applicabili agli organi extragiudiziali che partecipano alla
risoluzione consensuale delle controversie in materia di consumo [GU L 109,
pag. 56]. La protezione dei consumatori dovrebbe essere rafforzata anche
mediante una maggiore interoperabilita fra operatori derivante dall'accesso a
taluni elementi dell'infrastruttura e dei servizi, e la cooperazione
obbligatoria fra autorita nazionali di regolamentazione e organismi di tutela
dei consumatori.

Al fine di tutelare gli interessi degli utenti in caso di furto, smarrimento o
danneggiamento di invii postali, gli Stati membri dovrebbero introdurre, nei
casi giustificati, un sistema di rimborso e/o compensazione».

11      L'art. 2, punto 17, della direttiva 97/67, come modificata dalla
direttiva 2008/6, cosi dispone:

«Ai fini della presente direttiva, s'intende per:

(…)

17)      "utente": qualunque persona fisica o giuridica beneficiaria di una
prestazione del servizio postale in qualita di mittente o di destinatario».

12      L'art. 19 della direttiva 97/67, come modificata dalla direttiva
2008/6, recita:

«1.      Gli Stati membri assicurano che tutti i fornitori di servizi postali
stabiliscano procedure trasparenti, semplici e poco onerose per la gestione
dei reclami degli utenti, in particolare in caso di smarrimento, furto,
danneggiamento o mancato rispetto delle norme di qualita del servizio
(comprese le procedure per determinare di chi sia la responsabilita, qualora
sia coinvolto piu di un operatore), fatte salve le pertinenti disposizioni
nazionali e internazionali sui regimi di compensazione.

Gli Stati membri adottano misure atte a garantire che le procedure di cui al
primo comma consentano di risolvere le controversie in maniera equa e celere,
prevedendo, nei casi giustificati, un sistema di rimborso e/o compensazione.

Gli Stati membri incoraggiano anche lo sviluppo di sistemi extragiudiziali
indipendenti per la soluzione delle controversie fra fornitori di servizi
postali e utenti.

2.      Fatte salve le altre possibilita di ricorso previste dalle legislazioni nazionale e comunitaria, gli Stati membri garantiscono che gli utenti, agendo individualmente o, quando il diritto nazionale lo prevede, in collegamento con gli organismi che salvaguardano gli interessi degli utenti e/o dei consumatori, possano presentare all'autorita nazionale competente i casi in cui i ricorsi presentati dagli utenti alle imprese che forniscono servizi nell'ambito del servizio universale non abbiano ottenuto risultati soddisfacenti. 

Ai sensi delle disposizioni di cui all'articolo 16, gli Stati membri
assicurano che i fornitori del servizio universale e, se del caso, le imprese
che forniscono servizi nell'ambito del servizio universale, pubblichino,
assieme al rapporto annuale sul controllo delle prestazioni, le informazioni
relative al numero di reclami e al modo in cui sono stati gestiti».

  _Il diritto nazionale_

13      La legge 21 marzo 1991, relativa alla riforma di alcune imprese
statali economiche ( _Belgisch Staatsblad_ del 27 marzo 1991, pag. 6155), come
modificata dal regio decreto 9 giugno 1999 ( _Belgisch Staatsblad_ del 18
agosto 1999, pag. 30697), ha trasposto nell'ordinamento giuridico belga
diverse normative, tra cui la direttiva 97/67.

14      Tale legge designa un fornitore del servizio universale e riserva ad
esso determinati servizi postali. La prestazione di un servizio postale non
riservata rientrante nel servizio universale e subordinata alla concessione di
una licenza individuale. Inoltre, la prestazione di un servizio postale che
non rientra nel servizio postale universale e assoggettata, tra le altre
condizioni, ad una dichiarazione all'IBPT.

15      Detta legge, come modificata dalla legge 21 dicembre 2006, recante
disposizioni finalizzate all'istituzione di un servizio di mediazione per il
settore postale e che modifica la legge 13 giugno 2005 relativa alle
comunicazioni elettroniche ( _Belgisch Staatsblad_ del 23 gennaio 2007, pag.
2965; in prosieguo: la «legge del 1991»), al suo art. 43 ter dispone:

«§ 1. Viene istituto presso l'[IBPT] un servizio di mediazione per il settore
postale competente per le questioni relative agli utenti delle seguenti
imprese:

1°      [il fornitore del servizio universale];

2°      le imprese che offrono servizi postali (…) e la cui offerta e soggetta
ad una licenza (…);

3°      le imprese che offrono servizi postali (…) e la cui offerta e soggetta
ad una dichiarazione (…)

Le questioni relative agli utenti sono questioni che concernono gli interessi
degli utenti che non offrono essi stessi servizi postali.

(…)

§ 3.      Il servizio di mediazione per il settore postale e incaricato dei
compiti che seguono:

1°      esaminare tutti i reclami degli utenti relativi:

a)      alle attivita [del fornitore del servizio universale] (…)

b)      alle attivita postali delle imprese di cui al § 1, 2° e 3°, del
presente articolo.

2°      Per attivita postali, ai fini dell'applicazione del presente capo,
s'intende:

(…)

3°      intervenire per mediare una composizione amichevole delle vertenze tra
le imprese di cui al § 1 del presente articolo e gli utenti;

4°      rivolgere una raccomandazione alle imprese di cui al § 1 del presente
articolo nel caso in cui non si possa pervenire ad una composizione
amichevole. Una copia della raccomandazione deve essere indirizzata al
reclamante;

5°      informare nel modo migliore gli utenti che si sono rivolti ad esso per
iscritto o oralmente sui loro diritti ed interessi;

6°      emettere, su domanda del ministro responsabile per il settore postale
o del ministro responsabile per la protezione dei consumatori o dell'[IBPT] e
delle telecomunicazioni o del comitato consultivo per i servizi postali,
pareri nell'ambito delle sue funzioni;

7°      collaborare con:

a)      altre commissioni settoriali extragiudiziali o mediatori indipendenti
(…)

b)      i mediatori esteri o organi con funzione equivalente che agiscono come
organi di ricorso per la gestione dei reclami per i quali il servizio di
mediazione per il settore postale e competente.

Ove necessario, il ministro responsabile per la protezione dei consumatori puo
concludere protocolli di collaborazione.

§ 4.      I reclami degli utenti finali sono ricevibili solo dopo la
presentazione di un reclamo ai sensi della procedura interna dell'impresa
interessata. I reclami degli utenti finali sono irricevibili se sono stati
introdotti anonimamente o se non sono stati presentati per iscritto presso il
servizio di mediazione per il settore postale.

(…)

§ 5.      Il servizio di mediazione per il settore postale puo, nell'ambito di
un reclamo presso lo stesso introdotto, prendere conoscenza, in loco, dei
libri, della corrispondenza, dei verbali e in generale di tutti i documenti e
di tutte le scritture dell'impresa o delle imprese interessate direttamente
riguardanti l'oggetto del reclamo, ad eccezione dei documenti riservati. Esso
puo richiedere agli organi amministrativi e al personale delle imprese
interessate tutte le spiegazioni o informazioni e procedere a tutte le
verifiche necessarie al suo esame.

Le informazioni cosi ottenute sono trattate in maniera riservata qualora la
divulgazione possa risultare pregiudizievole all'impresa in generale.

Nei limiti delle proprie competenze, il servizio di mediazione non riceve
istruzioni da nessuna autorita.

L'esame di un reclamo termina quando quest'ultimo diviene oggetto di un
ricorso giurisdizionale.

§ 6.      L'impresa interessata dispone di un termine di venti giorni feriali
per motivare la propria decisione nel caso in cui non intenda seguire la
raccomandazione di cui al § 3, 4°, del presente articolo. La decisione
motivata e trasmessa al reclamante e al servizio di mediazione.

Dopo la scadenza del termine di cui al comma precedente, il servizio di
mediazione invia un promemoria all'impresa interessata. Quest'ultima dispone
di un nuovo termine di venti giorni feriali per motivare la propria decisione
qualora non intenda seguire la raccomandazione di cui al § 3, 4°, del presente
articolo. La decisione motivata e trasmessa al reclamante nonche al servizio
di mediazione.

Il mancato rispetto del termine indicato vale, per l'impresa interessata, come
impegno ad applicare il parere per quanto concerne la compensazione specifica
e personale al reclamante interessato.

§ 7.      Se il reclamo di un utente e dichiarato ricevibile dal servizio di
mediazione per il settore postale, la procedura di recupero e sospesa
dall'operatore per un periodo di 4 mesi al massimo, con decorrenza
dall'introduzione del reclamo presso il servizio di mediazione o sino a che il
servizio di mediazione per il settore postale abbia formulato una
raccomandazione o sino a quando possa essere raggiunta una composizione
amichevole».

16      L'art. 45 ter della legge del 1991 disciplina il finanziamento del
servizio di mediazione per il settore postale, stabilendo un «contributo di
mediazione» annuo che le imprese di cui all'art. 43 ter, n. 1, di tale legge,
con un fatturato superiore a EUR 500 000, devono assolvere presso l'IBTP.

17      L'ammontare del contributo dovuto e determinato annualmente dall'IBPT
sulla base di una formula che, in sostanza, tiene conto, da un lato, del
fatturato dell'impresa in causa realizzato l'anno precedente per le attivita
rientranti nell'ambito di applicazione del servizio di mediazione e,
dall'altro, del numero di reclami contro tale impresa esaminati l'anno
precedente dal servizio di mediazione. I contributi non pagati alla scadenza
fissa producono di diritto un interesse legale maggiorato del 2%.

  **Causa principale e questioni pregiudiziali**

18      L'Express Line fa parte del gruppo di imprese DHL, la cui sede sociale
si trova a Bonn (Germania). L'attivita dell'Express Line consiste, in
particolare, nell'offerta di servizi di corriere espresso, ossia, a suo dire,
di trasporto di documenti, pacchetti, pallets o carichi completi mediante
trasporto aereo o stradale individualizzato.

19      All'inizio del 2006, l'IBPT ha ingiunto all'Express Line e a varie
imprese di spedizioni e di corriere espresso di chiedere una licenza
individuale o di rendere una dichiarazione, conformemente alle disposizioni
pertinenti della legge del 1991, relativa alla fornitura di servizi che l'IBPT
considerava o come servizi postali non riservati rientranti nel servizio
universale, o come servizi postali non rientranti nel servizio universale.

20      Il 23 novembre 2006, conformemente alla legge del 1991, l'Express Line
ha effettuato, per alcuni servizi da essa offerti, una dichiarazione relativa
alla prestazione di servizi postali non rientranti nel servizio universale.
Essa ha pero allegato alla propria dichiarazione una riserva espressa, con cui
affermava di non accettare la qualifica come «servizi postali» dei suoi
servizi di corriere espresso.

21      Con lettera dell'11 luglio 2007, l'IBPT, da un lato, ha comunicato
all'Express Line che essa rientrava nel servizio di mediazione e che era
considerata soggetta all'obbligo di versare il contributo di mediazione e,
dall'altro, ha chiesto alla stessa informazioni al fine di calcolare l'importo
del contributo da essa dovuto.

22      Con lettera raccomandata, l'Express Line ha ribadito la sua posizione,
contestando il fatto di essere assoggettata al servizio di mediazione del
settore postale e tenuta, di conseguenza, a versare il contributo diretto al
finanziamento di tale servizio. A suo avviso, i suoi servizi di corriere
espresso non sarebbero servizi postali, ma servizi di trasporto e logistici
con valore aggiunto rivolti alle imprese.

23      Il 13 novembre 2008, l'IBPT ha constatato che l'Express Line aveva
commesso una violazione della legge del 1991 e le ha ingiunto di comunicarle
le informazioni necessarie per calcolare l'importo del contributo di
mediazione da essa dovuto, a pena di una sanzione amministrativa. Avverso tale
ingiunzione l'Express Line ha proposto ricorso dinanzi al giudice del rinvio.

24      In tale contesto, lo Hof van beroep te Brussel (Corte d'appello di
Bruxelles) ha deciso di sospendere il procedimento e di sottoporre alla Corte
le seguenti questioni pregiudiziali:

«1)      Se le disposizioni della direttiva 97/67 (…), come modificata dalla
direttiva 2002/39 (…), e segnatamente, ma senza limitarsi ad esso, il suo art.
19, alla luce delle modifiche introdotte dalla direttiva 2008/6 (…) e che
devono essere recepite in diritto nazionale al piu tardi il 31 dicembre 2010,
debbano essere interpretate nel senso che agli Stati membri non e consentito
imporre in modo vincolante un regime esterno di reclami ai fornitori di
servizi postali non universali, in quanto:

a)      sotto il profilo delle procedure di reclamo applicabili a tutela degli
utenti di servizi postali la direttiva persegue un'armonizzazione totale, o

b)      siffatto obbligo e stato imposto dalla direttiva 2002/39 soltanto al
fornitore del servizio universale e, a partire dalla direttiva 2008/6 (…), a
tutti i fornitori di servizi universali, mentre, in forza della formulazione
dell'art. 19, n. 1, [terzo] comma, della direttiva [97/67, come modificata
dalla direttiva] 2008/6 (…), gli Stati membri potrebbero soltanto
incoraggiare, ma non imporre, lo sviluppo di sistemi indipendenti per la
soluzione delle controversie fra i fornitori di servizi postali diversi dai
servizi universali e gli utenti finali.

2)      Se la prima questione vada risolta nel senso che la direttiva sui
servizi postali di per se non osta a che gli Stati membri assoggettino in modo
vincolante i fornitori di servizi postali non universali ad un regime esterno
di reclami, come quello previsto dall'art. 19, n. 2, primo comma, [della
direttiva 97/67, come modificata dalla direttiva 2008/6], per i fornitori di
servizi postali universali, se i principi della libera circolazione dei
servizi (artt. 49 CE e segg., nuovi artt. 56 TFUE e segg.) debbano essere
intesi nel senso che le restrizioni alla libera circolazione dei servizi,
introdotte da uno Stato membro in forza di motivi imperativi di interesse
generale relativi alla tutela dei consumatori, per cui i fornitori di servizi
postali non universali vengono assoggettati in modo vincolante ad un regime
esterno di reclami, quale quello previsto dall'art. 19, n. 2, primo comma,
[della direttiva 97/67, come modificata dalla direttiva 2008/6], per i
fornitori di servizi postali universali, sono compatibili con il Trattato sul
funzionamento dell'Unione europea, anche se nell'applicazione del relativo
regime di reclami non si fa alcuna distinzione a seconda che si tratti di
reclami di consumatori o di altri utenti finali, mentre gli utenti di questi
servizi (nella fattispecie servizi di espresso e di corriere) sono in larga
maggioranza utenti professionali».

  **Sulle questioni pregiudiziali**

  _Osservazioni preliminari_

25      Secondo l'Express Line, da un lato, il giudice del rinvio avrebbe
dovuto sottoporre alla Corte una questione supplementare, che tale giudice ha
espressamente rifiutato di deferire, ossia, se l'art. 2, n. 1, della direttiva
97/67 debba essere interpretato nel senso che osta a una normativa nazionale
che considera come servizi postali non solo i servizi che consistono
cumulativamente nella raccolta, nello smistamento, nell'instradamento e nella
distribuzione degli invii postali, ma anche i servizi che consistono in una o
piu di tali operazioni.

26      Dall'altro lato, la ricorrente nella causa principale ritiene che,
avendo rinunciato, in quella sede, ai suoi motivi vertenti sul diritto
dell'Unione, il rinvio pregiudiziale sarebbe divenuto privo di oggetto.

27      A tale riguardo occorre ricordare che, nell'ambito della cooperazione
tra la Corte e i giudici nazionali quale prevista dall'art. 267 TFUE, spetta
unicamente al giudice nazionale, il quale e investito della controversia e
deve assumersi la responsabilita della futura pronuncia giurisdizionale,
valutare, alla luce delle peculiarita della causa dinanzi ad esso pendente,
sia la necessita di una decisione in via pregiudiziale ai fini della pronuncia
della propria sentenza, sia la rilevanza delle questioni che esso propone alla
Corte (v., in particolare, sentenze 7 gennaio 2003, causa C‑306/99, BIAO,
Racc. pag. I‑1, punto 88; 14 dicembre 2006, causa C‑217/05, Confederacion
Española de Empresarios de Estaciones de Servicio, Racc. pag. I‑11987, punto
16, e 2 aprile 2009, causa C‑260/07, Pedro IV Servicios, Racc. pag. I‑2437,
punto 28).

28      Essendo quindi riservata al giudice nazionale la facolta di stabilire
quali questioni vadano sottoposte alla Corte, le parti non possono modificarne
il tenore. Peraltro, una modifica delle questioni pregiudiziali sotto il
profilo sostanziale o una risposta alle questioni complementari menzionate
nelle osservazioni delle ricorrenti nella causa principale sarebbe
incompatibile con il ruolo assegnato alla Corte dall'art. 267 TFUE e con
l'obbligo della Corte di dare ai governi degli Stati membri e alle parti
interessate la possibilita di presentare osservazioni ai sensi dell'art. 23
dello Statuto della Corte di giustizia dell'Unione europea, tenuto conto del
fatto che, in base alla suddetta disposizione, alle parti interessate vengono
notificate solo le decisioni di rinvio (v. sentenza 15 ottobre 2009, causa
C‑138/08, Hochtief e Linde-Kca-Dresden, Racc. pag. I‑9889, punti 21 e 22
nonche la giurisprudenza citata).

29      Inoltre, se e vero che la Corte non puo statuire quando il giudizio
dinanzi al giudice a quo e gia concluso (sentenza 16 luglio 1992, causa
C‑343/90, Lourenço Dias, Racc. pag. I‑4673, punto 18), l'art. 267 TFUE non le
consente neppure di valutare l'effettiva rilevanza, ai fini del procedimento
pendente dinanzi al giudice nazionale, della questione deferitale, nemmeno se
il diritto nazionale afferente e stato nel frattempo modificato (sentenza 14
dicembre 1971, causa 43/71, Politi, Racc. pag. 1039, punto 3).

30      Nella fattispecie, da un lato, poiche il giudice del rinvio non ha
riconosciuto ne la necessita ne la pertinenza di una questione vertente sul
carattere cumulativo o alternativo delle operazioni cui fa riferimento la
nozione di «servizi postali» ai sensi dell'art. 2, n. 1, della direttiva
97/67, la Corte non puo procedere a un'analisi a tale riguardo.

31      Dall'altro lato, poiche il giudice del rinvio non ha neppure
formalmente ritirato la domanda di pronuncia pregiudiziale, nonostante la
domanda in tal senso della ricorrente nella causa principale, e poiche il
procedimento principale non e stato chiuso, occorre constatare che per tale
giudice, ai fini della pronuncia della propria sentenza, perdura la necessita
che la Corte risolva le questioni da esso sollevate.

  _Sulla prima questione_

32      Con la prima questione, il giudice del rinvio chiede, in sostanza, se
la direttiva 97/67, alla luce delle modifiche apportate dalle direttive
2002/39 e 2008/6, debba essere interpretata nel senso che osta a una normativa
nazionale che rende obbligatoria per i fornitori di servizi postali che non
rientrano nel servizio universale una procedura esterna per la gestione dei
reclami degli utenti di tali servizi.

33      In via principale, occorre rilevare che la direttiva 97/67, sia nella
sua versione iniziale sia in quella risultante dalle modifiche apportate dalle
direttive 2002/39 e 2008/6, prevede, all'art. 19, due tipi di procedura per la
gestione dei reclami degli utenti dei servizi postali, ossia una procedura
interna presso il fornitore dei servizi e una procedura esterna dinanzi
all'autorita nazionale competente.

34      Il giudice del rinvio nutre dubbi quanto alla possibilita di rendere
obbligatoria, per i fornitori di servizi postali che non rientrano nel
servizio universale, la procedura esterna per la gestione dei reclami, dato
che, secondo tale giudice, la direttiva 97/67 procederebbe a un'armonizzazione
completa per quanto concerne le procedure per la gestione dei reclami e
avrebbe imposto tale obbligo solo al fornitore del servizio universale dopo le
modifiche introdotte dalla direttiva 2002/39, e a tutti gli altri fornitori di
servizi postali rientranti nel servizio universale dopo quelle apportate dalla
direttiva 2008/6.

35      A tale proposito si deve osservare, in primo luogo, che,
contrariamente a quanto ritiene il giudice del rinvio, la direttiva 97/67 non
procede ad un'armonizzazione completa delle procedure per la gestione dei
reclami da essa previste.

36      Invero, da un lato, come emerge dal decimo 'considerando' della
direttiva 97/67, quest'ultima si presenta come un quadro di principi generali
adottato a livello dell'Unione, mentre la scelta delle procedure specifiche
deve spettare agli Stati membri (sentenza 11 marzo 2004, causa C‑240/02,
Asempre e Asociacion Nacional de Empresas de Externalizacion y Gestion de
Envios y Pequeña Paqueteria, Racc. pag. I‑2461, punto 30), i quali devono
essere liberi di scegliere il regime piu adatto alla loro situazione
particolare.

37      Dall'altro lato, una tale assenza di armonizzazione completa e ancora
piu evidente per quanto attiene alle procedure per la gestione dei reclami
previste dalla direttiva 97/67.

38      Infatti, dal trentacinquesimo 'considerando' e dall'art. 19 della
direttiva 97/67, nella sua versione iniziale come nelle versioni successive,
emerge che le procedure per la gestione dei reclami, che devono essere
trasparenti, semplici e poco onerose, sono dirette, da un lato, al
miglioramento della qualita del servizio, prevedendo la risoluzione celere,
equa ed efficiente delle eventuali controversie e, dall'altro, si aggiungono
ai mezzi di ricorso messi a disposizione dal diritto nazionale e dal diritto
dell'Unione.

39      In secondo luogo, gli altri dubbi che il giudice del rinvio nutre in
merito alla compatibilita della legge del 1991 con la direttiva 97/67 sono da
respingere, in quanto nemmeno corrispondono al contenuto delle disposizioni
pertinenti di tale direttiva, tanto nella sua versione iniziale quanto nelle
versioni modificate, per quanto attiene alle procedure per la gestione dei
reclami.

40      La direttiva 97/67 ha infatti costantemente ribadito il carattere
complementare delle dette procedure rispetto ai mezzi di ricorso messi a
disposizione dal diritto nazionale e, pertanto, il margine di discrezionalita
degli Stati membri a tale riguardo. Se e vero che le modifiche apportate a
tale direttiva hanno progressivamente ridotto tale margine di discrezionalita,
si deve rilevare che i limiti e gli orientamenti cosi imposti sono diretti a
estendere le procedure per la gestione dei reclami a qualsiasi fornitore di
servizi postali.

41      Di conseguenza, anzitutto, ai sensi degli artt. 2, punto 17, e 19,
primo e terzo comma, della direttiva 97/67, gli Stati membri dovevano
assicurare la predisposizione di procedure interne ed esterne per la gestione
dei reclami da parte del fornitore del servizio universale, riguardanti
unicamente le prestazioni di detto servizio. L'obbligo che incombeva agli
Stati membri era dunque circoscritto a tali prestazioni e al detto fornitore,
dato che gli Stati disponevano comunque di un margine di discrezionalita che
consentiva loro di mettere a disposizione altri mezzi di ricorso.

42      Successivamente, la direttiva 2002/39 ha aggiunto, in particolare, un
nuovo comma all'art. 19, secondo il quale gli Stati membri potevano prevedere
che il «principio» consistente nell'assicurare la predisposizione delle
procedure per la gestione dei reclami fosse applicato anche ai beneficiari di
servizi che non rientravano nel servizio universale o che, pur rientrando in
tale servizio, non erano offerti dal fornitore del servizio universale.

43      In sostanza, poiche la formulazione del terzo comma dell'art. 19,
nella sua versione iniziale, non e stata modificata, l'obbligo e il margine di
discrezionalita degli Stati membri, menzionati al punto 41 della presente
sentenza, rimarrebbero gli stessi in queste due versioni della direttiva
97/67. Tuttavia, come discende dal ventottesimo 'considerando' della direttiva
2002/39, le modifiche introdotte all'art. 19 della direttiva 97/67 avevano lo
scopo di incoraggiare gli Stati membri a estendere le procedure interne per la
gestione dei reclami a vantaggio degli utenti di tutti i servizi postali,
indipendentemente dal fatto che rientrassero o meno nel servizio universale e
che il fornitore di detti servizi fosse il fornitore del servizio universale o
il titolare di un'autorizzazione.

44      Da ultimo, la direttiva 2008/6 ha modificato, in particolare, l'art.
2, punto 17, della direttiva 97/67 e l'art. 19, primo comma, di tale
direttiva, come modificata dalla direttiva 2002/39, prevedendo che tutti i
fornitori di servizi postali stabiliscano procedure interne per la gestione
dei reclami degli utenti, definiti da quel momento come persone fisiche o
giuridiche beneficiarie di una prestazione del servizio postale.

45      L'art. 19, n. 1, terzo comma, della direttiva 97/67, come modificata
dalla direttiva 2008/6, che costituisce una nuova disposizione, dispone che
gli Stati membri devono incoraggiare anche lo sviluppo di sistemi indipendenti
per la soluzione delle controversie fra fornitori di servizi postali e utenti.
Il n. 2, primo comma, di detto articolo contiene altresi un obbligo nuovo,
poiche estende la procedura esterna per la gestione dei reclami degli utenti
alle imprese che forniscono servizi postali nell'ambito del servizio
universale.

46      Come emerge dal quarantaduesimo 'considerando' della direttiva 2008/6,
tali modifiche sono dirette a non limitare piu l'applicazione dei principi
minimi definiti per la gestione dei reclami ai soli fornitori del servizio
universale.

47      Ne consegue che la direttiva 97/67, tanto nella sua versione iniziale
quanto nelle versioni modificate, considera le procedure per la gestione dei
reclami da essa previste come un quadro minimo complementare rispetto alle vie
di ricorso messe a disposizione dal diritto nazionale e dal diritto
dell'Unione; gli Stati membri dispongono quindi di un margine di
discrezionalita per fissare le procedure specifiche e scegliere il regime piu
adatto alla propria situazione, nel rispetto dei limiti e degli orientamenti
imposti da tale direttiva.

48      Tali limiti e orientamenti consistono, anzitutto, nell'obbligo di
assicurare la predisposizione delle procedure interne ed esterne per la
gestione dei reclami da parte del fornitore o dei fornitori del servizio
universale, obbligo gia previsto nella versione iniziale della direttiva
97/67.

49      Successivamente, la direttiva 97/67 ha imposto l'obbligo di assicurare
la predisposizione di procedure interne, da parte di tutti i fornitori dei
servizi postali, ed esterne, da parte delle imprese che offrono servizi
postali rientranti nel servizio universale, obbligo introdotto dalla direttiva
2008/6 a integrazione dell'orientamento gia stabilito dalla direttiva 2002/39.

50      Da ultimo, dalla direttiva 97/67 discende l'obbligo di incoraggiare lo
sviluppo di sistemi indipendenti per la soluzione delle controversie fra
fornitori di servizi postali e utenti, obbligo introdotto dalla direttiva
2008/6.

51      Pertanto, una normativa nazionale come la legge del 1991, che rende
obbligatoria per i fornitori di servizi postali che non rientrano nel servizio
universale una procedura esterna per la gestione dei reclami degli utenti di
tali servizi, non solo non osta alla direttiva 97/67, tanto nella sua versione
iniziale quanto nelle versioni modificate, ma risponde, peraltro, all'obbligo
previsto da quest'ultima, dalla sua modifica da parte della direttiva 2008/6,
di incoraggiare lo sviluppo di sistemi indipendenti per la soluzione delle
controversie fra fornitori di servizi postali e utenti.

52      Occorre di conseguenza risolvere la prima questione sollevata
dichiarando che la direttiva 97/67, nella sua versione iniziale e nelle sue
versioni modificate dalle direttive 2002/39 e 2008/6, dev'essere interpretata
nel senso che non osta a una normativa nazionale che rende obbligatoria per i
fornitori di servizi postali che non rientrano nel servizio universale una
procedura esterna per la gestione dei reclami degli utenti di tali servizi.

  _Sulla seconda questione_

53      Con la seconda questione, il giudice del rinvio chiede, in sostanza,
se l'art. 56 TFUE debba essere interpretato nel senso che osta a una normativa
nazionale che rende obbligatoria per i fornitori di servizi postali che non
rientrano nel servizio universale una procedura esterna per la gestione dei
reclami degli utenti di tali servizi.

54      In via principale, si deve osservare che, pur essendo una societa di
diritto belga, l'Express Line fa tuttavia parte del gruppo d'imprese DHL, la
cui sede sociale si trova in Germania. Inoltre, ne dalla decisione di rinvio
ne dai fatti della controversia principale emerge che quest'ultima possa
essere stata originata da una prestazione di servizi specifica tra due o piu
Stati membri.

55      Stanti tali premesse, la liberta messa in discussione nella causa
principale non e la libera prestazione di servizi, ma la liberta di
stabilimento. Di conseguenza, occorre intendere la seconda questione sollevata
come diretta a chiarire se l'art. 49 TFUE debba essere interpretato nel senso
che osta a una normativa nazionale che, come la legge del 1991, rende
obbligatoria per i fornitori di servizi postali che non rientrano nel servizio
universale una procedura esterna per la gestione dei reclami degli utenti di
tali servizi.

56      Secondo il giudice del rinvio, l'obbligo di assoggettarsi a tale
procedura costituirebbe una limitazione della liberta di stabilimento dei
fornitori di servizi postali che non rientrino nel servizio universale
provenienti da Stati membri diversi dal Regno del Belgio e che intendano
stabilirsi in tale Stato membro. Orbene, se e vero che detta limitazione puo
essere giustificata da un motivo imperativo d'interesse generale di protezione
dei consumatori, l'art. 49 TFUE non consentirebbe di rendere obbligatoria
detta procedura per quanto riguarda le controversie relative a servizi postali
come il corriere espresso, in cui la grande maggioranza degli utenti sono
professionisti.

57      A tale proposito e necessario notare che, come rammentato al punto 35
della presente sentenza, la direttiva 97/67 non procede ad un'armonizzazione
completa per quanto concerne le procedure per la gestione dei reclami degli
utenti dei servizi postali e che, di conseguenza, gli Stati membri dispongono
di un margine di discrezionalita in materia, nel rispetto dei limiti derivanti
dal diritto dell'Unione.

58      Per quanto attiene alla liberta di stabilimento dei cittadini di uno
Stato membro sul territorio di un altro Stato membro, occorre ricordare che,
conformemente a una costante giurisprudenza, tale liberta implica l'accesso
alle attivita autonome e il loro esercizio, nonche la costituzione e la
gestione di imprese, secondo quanto stabiliscono le leggi del paese di
stabilimento per i loro cittadini (v. sentenza 1° ottobre 2009, causa
C‑247/08, Gaz de France - Berliner Investissement, Racc. pag. I‑9225, punto 54
e giurisprudenza citata).

59      Per quanto riguarda le societa costituite conformemente alla
legislazione di uno Stato membro e aventi la sede sociale, l'amministrazione
centrale o il centro di attivita principale all'interno dell'Unione europea,
tale liberta comprende, ai sensi dell'art. 54 TFUE, il diritto di svolgere la
loro attivita nello Stato membro di cui trattasi mediante una controllata, una
stabile organizzazione o un'agenzia (v., in particolare, sentenze 21 settembre
1999, causa C‑307/97, Saint‑Gobain ZN, Racc. pag. I‑6161, punto 35; 12
settembre 2006, causa C‑196/04, Cadbury Schweppes e Cadbury Schweppes
Overseas, Racc. pag. I‑7995, punto 41, nonche 13 marzo 2007, causa C‑524/04,
Test Claimants in the Thin Cap Group Litigation, Racc. pag. I‑2107, punto 36).

60      La Corte ha piu volte ricordato che l'art. 49 TFUE osta a qualsiasi
provvedimento nazionale che, pur se applicabile senza discriminazioni in base
alla nazionalita, possa ostacolare o scoraggiare l'esercizio, da parte dei
cittadini dell'Unione, della liberta di stabilimento garantita dal Trattato e
che siffatti effetti restrittivi possono prodursi quando una societa, a causa
di una normativa nazionale, possa essere dissuasa dal creare in altri Stati
membri entita subordinate, come un centro di attivita stabile, nonche
dall'esercitare le sue attivita tramite tali entita (sentenza 11 marzo 2010,
causa C‑384/08, Attanasio Group, Racc. pag. I‑2055, punti 43 e 44 nonche la
giurisprudenza citata).

61      Nella fattispecie, il provvedimento in questione non implica nessuna
limitazione della liberta di stabilimento.

62      Infatti, anzitutto, tale provvedimento e applicato, senza
discriminazioni in base alla nazionalita, a qualsiasi fornitore di servizi
postali che non rientra nel servizio universale stabilito in Belgio. Inoltre,
come rilevato dall'avvocato generale al paragrafo 77 delle sue conclusioni,
gli operatori non possono pretendere che uno Stato membro non disponga di
strutture di tutela giuridica degli interessi dei loro clienti che offrano
modalita di composizione stragiudiziale delle controversie. Da ultimo, la
quasi totalita degli Stati membri ha esteso i sistemi esterni per la gestione
dei reclami anche ai fornitori di servizi postali che non rientrano nel
servizio universale.

63      In tale contesto, non si puo validamente sostenere che il solo fatto
di rendere obbligatoria per i fornitori di servizi postali che non rientrano
nel servizio universale una procedura esterna per la gestione dei reclami
degli utenti di tali servizi possa ostacolare o scoraggiare l'esercizio, da
parte dei cittadini dell'Unione, della liberta di stabilimento garantita dal
Trattato.

64      Occorre di conseguenza risolvere la seconda questione sollevata
dichiarando che l'art. 49 TFUE dev'essere interpretato nel senso che non osta
a una normativa nazionale che rende obbligatoria per i fornitori di servizi
postali che non rientrano nel servizio universale una procedura esterna per la
gestione dei reclami degli utenti di tali servizi.

  **Sulle spese**

65      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

1)       **La direttiva del Parlamento europeo e del Consiglio 15 dicembre
1997, 97/67/CE, concernente regole comuni per lo sviluppo del mercato interno
dei servizi postali comunitari e il miglioramento della qualit a del servizio,
nella sua versione iniziale e nelle sue versioni modificate dalle direttive
del Parlamento europeo e del Consiglio 10 giugno 2002, 2002/39/CE, e del
Parlamento europeo e del Consiglio 20 febbraio 2008, 2008/6/CE, dev'essere
interpretata nel senso che non osta a una normativa nazionale che rende
obbligatoria per i fornitori di servizi postali che non rientrano nel servizio
universale una procedura esterna per la gestione dei reclami degli utenti di
tali servizi.**

2)       **L 'art. 49 TFUE dev'essere interpretato nel senso che non osta a
una normativa nazionale che rende obbligatoria per i fornitori di servizi
postali che non rientrano nel servizio universale una procedura esterna per la
gestione dei reclami degli utenti di tali servizi.**

Firme

* * *

* Lingua processuale: l'olandese. 


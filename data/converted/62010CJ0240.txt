

**Causa C ‑240/10**

**Cathy Schulz-Delzers**

**e**

**Pascal Schulz**

**contro**

**Finanzamt Stuttgart III**

(domanda di pronuncia pregiudiziale proposta dal Finanzgericht
Baden‑Wurttemberg)

«Libera circolazione delle persone -- Non discriminazione e cittadinanza
dell'Unione -- Imposta sul reddito -- Computo delle indennita di espatrio in
sede di calcolo dell'aliquota applicabile ad altri redditi in applicazione di
una tabella d'imposizione progressiva -- Computo delle indennita concesse ai
dipendenti pubblici di un altro Stato membro che prestano servizio nel
territorio nazionale -- Mancato computo delle indennita concesse ai dipendenti
pubblici nazionali che prestano servizio al di fuori del territorio nazionale
-- Comparabilita»

Massime della sentenza

_Libera circolazione delle persone -- Lavoratori -- Parita di trattamento --
Imposte sul reddito_

_(Art.  39 CE)_

L'art. 39 CE deve essere interpretato nel senso che esso non osta ad una
disposizione nazionale relativa all'imposta sul reddito in base alla quale
indennita versate ad un dipendente pubblico di uno Stato membro che lavora in
un altro Stato membro per compensare una perdita del potere d'acquisto nella
sede di servizio non sono prese in considerazione ai fini della determinazione
dell'aliquota d'imposta applicabile, nel primo Stato membro, agli altri
redditi del contribuente o del suo coniuge, mentre indennita equivalenti
versate ad un dipendente pubblico dell'altro Stato membro che lavora nel
territorio del primo Stato membro sono prese in considerazione nella
determinazione di detta aliquota.

(v. punto 43 e dispositivo)

  

  
  
  
  
  
  

SENTENZA DELLA CORTE (Quarta Sezione)

15 settembre 2011 (*)

«Libera circolazione delle persone - Non discriminazione e cittadinanza
dell'Unione - Imposta sul reddito - Computo delle indennita di espatrio in
sede di calcolo dell'aliquota applicabile ad altri redditi in applicazione di
una tabella d'imposizione progressiva - Computo delle indennita concesse ai
dipendenti pubblici di un altro Stato membro che prestano servizio nel
territorio nazionale - Mancato computo delle indennita concesse ai dipendenti
pubblici nazionali che prestano servizio al di fuori del territorio nazionale
- Comparabilita»

Nel procedimento C‑240/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Finanzgericht Baden‑Wurttemberg (Germania)
con decisione 21 dicembre 2009, pervenuta in cancelleria il 14 maggio 2010,
nella causa

**Cathy Schulz-Delzers,**

**Pascal Schulz**

contro

**Finanzamt Stuttgart III,**

LA CORTE (Quarta Sezione),

composta dal sig. J.-C. Bonichot, presidente di sezione, dal sig. K. Schiemann
(relatore), dalle sig.re C. Toader ed A. Prechal nonche dal sig. E.
Jarašiūnas, giudici,

avvocato generale: sig. P. Mengozzi

cancelliere: sig. B. Fulop, amministratore

vista la fase scritta del procedimento e in seguito all'udienza del 24 marzo
2011,

considerate le osservazioni presentate:

-        per la sig.ra Schulz-Delzers ed il sig. Schulz, dall'avv. S. Hoffmann, Rechtsanwalt;

-        per il governo tedesco, dai sigg. T. Henze e C. Blaschke, in qualita di agenti;

-        per il governo spagnolo, dal sig. M. Muñoz Perez, in qualita di agente;

-        per la Commissione europea, dai sigg. R. Lyal e W. Molls, in qualita di agenti,

sentite le conclusioni dell'avvocato generale, presentate all'udienza del 26
maggio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 12 CE, 18 CE e 39 CE.

2        Tale domanda e stata presentata nell'ambito di una controversia che
oppone la sig.ra Schulz‑Delzers ed il sig. Schulz (in prosieguo,
congiuntamente: i «coniugi Schulz») al Finanzamt Stuttgart III (in prosieguo:
il «Finanzamt»), in merito all'avviso di accertamento d'imposta emesso dal
Finanzamt con riferimento agli anni 2005 e 2006.

  **Contesto normativo**

  _L 'imposta sui redditi in Germania_

3        L'imposta sul reddito era disciplinata in Germania, nel corso degli
anni 2005 e 2006, dalla legge relativa all'imposta sul reddito
(Einkommensteuergesetz; in prosieguo: l'«EStG»), nella versione applicabile
durante i suddetti anni.

4        Ai sensi dell'art. 1 dell'EStG, sono illimitatamente soggetti
all'imposta sul reddito, in particolare, le persone fisiche che hanno il loro
domicilio o la loro residenza abituale in Germania.

5        L'aliquota d'imposta sul reddito e fissata secondo una tabella
progressiva, in cui l'aliquota aumenta all'aumentare dei redditi. Tale tabella
rispecchia una valutazione della capacita contributiva del soggetto passivo
operata dal legislatore sulla base delle condizioni di vita in Germania.

6        Alcune tipologie di reddito sono esenti da imposta sul reddito. A
tale riguardo, viene in particolare operata una distinzione tra i redditi che,
pur non essendo di per se imponibili, sono conteggiati per il calcolo
dell'aliquota applicabile ad altri redditi in applicazione di una tabella
d'imposizione progressiva, e quelli che non sono presi in considerazione a tal
fine. I primi sono qualificati come redditi esenti «fatto salvo il loro
computo ai fini della progressivita dell'imposta» («Progressionsvorbehalt»).

7        Il fatto di tenere conto, ai fini della progressivita dell'imposta,
di taluni redditi esenti in sede di determinazione dell'aliquota fiscale
applicabile agli altri redditi riflette una valutazione della capacita
contributiva del soggetto passivo compiuta dal legislatore. Il soggetto
passivo che percepisce redditi esenti, ma computati ai fini della
progressivita dell'imposta, dispone, secondo il legislatore, di una maggiore
capacita contributiva rispetto ad un soggetto passivo privo di tali redditi.
Di conseguenza, sono presi in considerazione a tal fine taluni redditi
sostitutivi in linea di principio esenti come, in particolare, le prestazioni
di disoccupazione. Infatti, tali prestazioni sono destinate non gia a
compensare determinati oneri, ma a garantire in maniera generale mezzi di
sussistenza sufficienti ai soggetti che le percepiscono.

8        Quando, invece, il legislatore prevede un'esenzione non accompagnata
dal computo del reddito di cui trattasi ai fini della progressivita
dell'imposta, esso parte dal principio che il reddito esente non puo essere
considerato un fattore di capacita contributiva, e non deve esserlo neppure ai
fini della tassazione degli altri redditi.

9        Al fine di attenuare la progressivita della tabella dell'imposta sul
reddito per quanto riguarda i coniugi che percepiscono redditi di importi
diversi, il legislatore tedesco ha istituito, a favore dei contribuenti
illimitatamente soggetti ad imposta, coniugati e non stabilmente separati, un
regime di imposizione cumulativa, che implica la fissazione di una base
imponibile comune unitamente all'applicazione del regime cosiddetto «del
frazionamento» («splitting»). A tal fine, i redditi percepiti dai coniugi sono
sommati e sono loro imputati cumulativamente. L'imposta sul reddito dei
coniugi soggetti ad imposizione cumulativa ammonta al doppio di quella
gravante sulla meta del loro reddito imponibile comune.

  _La tassazione, in Germania, dei redditi provenienti da un 'autorita
pubblica francese_

10      La convenzione tra la Repubblica francese e la Repubblica federale di
Germania diretta ad evitare le doppie imposizioni e a stabilire norme di
assistenza amministrativa e giuridica reciproca in materia di imposte sul
reddito e sul patrimonio nonche in materia di contributi delle licenze e di
contributi fondiari, firmata a Parigi il 21 luglio 1959 ( _Bundesgesetzblatt_
1961 II, pag. 397), quale modificata dalla clausola addizionale firmata a
Parigi il 20 dicembre 2001 ( _Bundesgesetzblatt_ 2002 II, pag. 2370; in
prosieguo: la «convenzione fiscale franco‑tedesca»), prevede, all'art. 14, n.
1, prima frase, il «principio dello Stato pagatore», secondo il quale gli
stipendi, i salari e le retribuzioni analoghe versati da una persona giuridica
di diritto pubblico di uno Stato contraente a persone fisiche residenti
nell'altro Stato in considerazione di periodi di servizio amministrativo
attuali sono imponibili solo nel primo Stato.

11      L'art. 20, n. 1, della convenzione fiscale franco‑tedesca prevede, al
fine di evitare le doppie imposizioni, che i redditi provenienti dalla Francia
e imponibili in Francia ai sensi di tale convenzione sono esclusi dalla base
imponibile tedesca dei residenti della Repubblica federale di Germania. Viene
precisato che questa disposizione non limita il diritto della Repubblica
federale di Germania di prendere in considerazione, nel fissare l'aliquota
delle proprie imposte, i redditi cosi esclusi.

12      Tali disposizioni si applicano sia agli stipendi di base dei
dipendenti pubblici francesi residenti in Germania, sia alle indennita
aggiuntive che questi percepiscono a causa del loro espatrio in Germania.

13      L'art. 32 b, n. 1, punto 3, dell'EStG cosi dispone:

«Qualora una persona soggetta illimitatamente ad imposizione fiscale per una
parte o per tutto il periodo di dichiarazione (...)

(...)

3.      abbia percepito redditi esenti da imposta in forza di una convenzione intesa a prevenire la doppia imposizione o di un'altra convenzione internazionale, fatta salva la loro inclusione in sede di calcolo dell'imposta sul reddito (...), si applica al reddito imponibile una speciale aliquota d'imposta ai sensi dell'art. 32 a, n. 1». 

14      L'art. 32 b, n. 2, punto 2, dell'EStG dispone quanto segue:

«L'aliquota d'imposta speciale prevista dal n. 1 e l'aliquota che risulta
quando, nel calcolo dell'imposta sul reddito, il reddito imponibile ai sensi
dell'art. 32 a, n. 1, viene aumentato o diminuito, (...)

(...)

2.      nei casi di cui al n. 1, punti 2 e 3, dei redditi ivi menzionati; in questo caso, i redditi straordinari ivi contenuti devono essere presi in considerazione nella misura di un quinto». 

  _La tassazione, in Germania, delle indennit a di espatrio riconosciute ai
contribuenti tedeschi che lavorano all'estero_

15      Sebbene i redditi dei contribuenti che lavorano come dipendenti
pubblici all'estero siano interamente soggetti ad imposta sul reddito in
Germania, le eventuali indennita che vengono ad essi riconosciute a causa del
loro espatrio sono esenti, in Germania, da imposta sul reddito e non sono
prese in considerazione ai fini della progressivita di tale imposta.

16      L'art. 3, punto 64, dell'EStG prevede quanto segue:

«Sono esenti da imposta, nel caso di lavoratori che hanno un rapporto di
servizio che li vincola ad una persona giuridica di diritto pubblico [tedesco]
e che percepiscono di conseguenza uno stipendio che proviene da una cassa
pubblica [tedesca], le retribuzioni percepite per un'attivita svolta
all'estero, qualora esse superino lo stipendio spettante al lavoratore nel
caso di un'attivita analoga svolta presso il luogo in cui e situata la cassa
pubblica tenuta al pagamento. La prima frase si applica anche se il rapporto
di servizio vincola il lavoratore ad un'altra persona che fissa lo stipendio
in conformita delle disposizioni applicabili ai sensi della prima frase, se lo
stipendio viene versato da una cassa pubblica ed e a carico interamente o
principalmente del bilancio pubblico. Nel caso di altri lavoratori inviati
all'estero per un periodo di tempo limitato e che hanno ivi un domicilio o una
residenza abituale, e esente da imposta l'importo loro versato a titolo di
compensazione del potere di acquisto da un datore di lavoro [tedesco], nella
misura in cui esso non superi la somma ammessa ai sensi dell'art. 54 della
legge federale sulle retribuzioni dei dipendenti pubblici
("Bundesbesoldungsgesetz") per retribuzioni analoghe percepite all'estero».

  **Causa principale e questioni pregiudiziali**

17      I coniugi Schulz risiedono in Germania ed hanno due figli a carico.
Essi hanno optato per l'applicazione cumulativa dell'imposta sulla totalita
dei loro redditi, ai sensi dell'art. 1 dell'EStG, per poter beneficiare di una
base imponibile comune piu vantaggiosa.

18      Il sig. Schulz, cittadino tedesco, lavora come avvocato dipendente e a
tale titolo ha percepito redditi negli anni 2005 e 2006\.

19      La sig.ra Schulz-Delzers, cittadina francese, lavora in Germania in
qualita di dipendente pubblico dello Stato francese come maestra in una scuola
elementare franco-tedesca. Negli anni 2005 e 2006, l'interessata ha percepito
dallo Stato francese, oltre al suo stipendio, due indennita che, ai sensi del
combinato disposto degli artt. 14 e 20, n. 1, della convenzione fiscale
franco-tedesca, sono - come il suo stipendio - esenti da tassazione in
Germania, fatto salvo il loro computo ai fini della progressivita
dell'imposta.

20      Le due indennita interessate sono:

-        un'indennita correlata alle condizioni di vita locale, concessa ai dipendenti dello Stato francese che lavorano all'estero in base all'art. 4B, lett. d), del decreto 4 gennaio 2002, n. 2002-22, relativo alla situazione amministrativa e finanziaria del personale degli istituti di insegnamento francesi all'estero (JORF del 6 gennaio 2002, pag. 387), volta a compensare una perdita di potere d'acquisto ed i cui importi mensili ammontavano rispettivamente ad EUR 437,41 per l'anno 2005 e ad EUR 444,08 per l'anno 2006, e 

-        una «maggiorazione di famiglia» concessa per i figli a carico dei dipendenti dello Stato francese che lavorano all'estero in base all'art. 4B, lett. e), del citato decreto 2002-22, i cui importi mensili ammontavano rispettivamente ad EUR 134,20 e ad EUR 136,41 per i medesimi anni. 

21      Allo stipendio percepito dalla sig.ra Schulz-Delzers nei due anni di
cui alla causa principale e stata applicata l'imposta sul reddito in Francia.
Per contro, le due indennita menzionate al punto precedente della presente
sentenza, costituendo redditi esenti ai sensi della normativa francese, non
sono state tassate in Francia.

22      Nell'avviso di accertamento del reddito relativo agli anni 2005 e
2006, il Finanzamt ha tenuto conto dell'esenzione di queste due indennita, ma
le ha prese in considerazione ai fini della progressivita dell'imposta, come
il resto dello stipendio della sig.ra Schulz-Delzers, previa detrazione di una
somma forfetaria a titolo di spese professionali di EUR 920 per ciascuno dei
due anni citati, conformemente all'art. 32 b, nn. 1, punto 3, e 2, punto 2,
dell'EStG. Tale computo delle suddette indennita ha comportato una
maggiorazione dell'imposta sul reddito dei coniugi Schulz, rispettivamente, di
EUR 654 nel 2005 e di EUR 664 nel 2006.

23      I coniugi Schulz hanno presentato reclami contro tali avvisi di
accertamento, reclami respinti in quanto infondati dal Finanzamt con decisioni
30 aprile 2009.

24      Con ricorso proposto il 18 maggio 2009 dinanzi al giudice del rinvio,
i coniugi Schulz hanno contestato il conteggio delle due indennita di cui alla
causa principale ai fini del calcolo dell'aliquota applicabile ad altri
redditi, in applicazione della tabella d'imposizione progressiva. Essi
chiedono che le indennita percepite dalla sig.ra Schulz-Delzers non siano
computate ai fini della progressivita dell'imposta. I medesimi sostengono che
il conteggio di dette indennita a tale titolo configura una violazione
dell'art. 39 CE, dato che indennita equivalenti percepite alle condizioni
stabilite dall'art. 3, punto 64, dell'EstG non sono oggetto di un simile
conteggio.

25      Secondo il giudice del rinvio, l'art. 3, punto 64, dell'EStG e idoneo
a dissuadere un dipendente pubblico francese dall'effettuare una missione in
Germania nell'ambito del proprio servizio, dato che le indennita di cui alla
causa principale sono incluse nel calcolo dell'aliquota d'imposta speciale,
mentre un lavoratore tedesco che lavora al di fuori del territorio tedesco
percepisce indennita equivalenti che non vengono considerate ai fini della
progressivita dell'imposta.

26      Indipendentemente dalla violazione dell'art. 39, nn. 1‑3, CE, per il
giudice del rinvio l'art. 3, punto 64, dell'EStG costituirebbe anche una
discriminazione dissimulata fondata sulla nazionalita in quanto, in generale,
sono i cittadini tedeschi ad avere un rapporto di impiego con una persona
giuridica di diritto pubblico tedesca e, quindi, saranno principalmente loro a
godere del beneficio risultante dall'art. 3, punto 64, dell'EStG.

27      Cio premesso, il Finanzgericht Baden-Wurttemberg ha deciso di
sospendere il giudizio e di sottoporre alla Corte le seguenti questioni
pregiudiziali:

«1)      a)     Se l'art. 3, punto 64, dell'[EStG] sia compatibile con la
libera circolazione dei lavoratori ai sensi dell'art. [39 CE, divenuto art. 45
TFUE].

      b)      Se l'art. 3, punto 64, dell'[EStG] configuri una discriminazione occulta fondata sulla nazionalita, vietata dall'art. [12 CE, divenuto art. 18 TFUE]. 

2)      In caso di soluzione negativa della prima questione, se l'art. 3,
punto 64, dell'[EStG] sia compatibile con la libera circolazione dei cittadini
dell'Unione europea, sancita dall'art. [18 CE, divenuto art. 21 TFUE]».

  **Sulle questioni pregiudiziali**

28      In via preliminare, si deve constatare che, come rilevato
dall'avvocato generale ai paragrafi 39‑43 delle sue conclusioni, tra gli
articoli del Trattato CE citati dal giudice del rinvio nelle sue questioni,
solamente l'art. 39 CE puo trovare applicazione nella causa principale.

29      Infatti, in primo luogo, l'art. 12 CE, che enuncia il principio
generale del divieto di discriminazioni fondate sulla nazionalita, e destinato
ad applicarsi autonomamente solo nelle situazioni disciplinate dal diritto
dell'Unione per le quali il Trattato non stabilisce regole specifiche di non
discriminazione. Orbene, il principio di non discriminazione e stato attuato,
nel settore della libera circolazione dei lavoratori, dall'art. 39 CE (v., in
particolare, sentenza 10 settembre 2009, causa C‑269/07, Commissione/Germania,
Racc. pag. I‑7811, punti 98 e 99 nonche la giurisprudenza ivi citata).

30      In secondo luogo, l'art. 18 CE, il quale enuncia in chiave generale il
diritto, per ogni cittadino dell'Unione, di circolare e di soggiornare
liberamente nel territorio degli Stati membri, trova specifica riconferma
nell'art. 39 CE per quanto riguarda la libera circolazione dei lavoratori (v.
sentenza 1° ottobre 2009, causa C‑3/08, Leyman, Racc. pag. I‑9085, punto 20 e
la giurisprudenza ivi citata).

31      Orbene, da un lato, e pacifico che la sig.ra Schulz‑Delzers ha
lasciato la Francia per stabilire la propria residenza in Germania e,
dall'altro, non e contestata la sua qualita di lavoratore ai sensi dell'art.
39 CE. Pertanto, le questioni sottoposte vanno esaminate esclusivamente alla
luce di quest'ultima disposizione (v., in tal senso, in particolare, sentenza
1° ottobre 2009, Leyman, cit., punti 18‑20 e la giurisprudenza ivi citata).

32      Occorre peraltro sottolineare che la questione della compatibilita
dell'art. 3, punto 64, dell'EStG con l'art. 39 CE e stata sollevata nella
causa principale solamente per la parte in cui il suddetto art. 3, punto 64,
si applica alle indennita percepite da dipendenti pubblici tedeschi che
lavorano all'estero, ma non alle indennita percepite da dipendenti pubblici di
un altro Stato membro che lavorano nel territorio tedesco. Non viene messa in
discussione, invece, la circostanza che tale disposizione di diritto tedesco
non sia, in particolare, applicabile alle indennita percepite dai dipendenti
pubblici di un altro Stato membro soggetti all'imposta in Germania e che
lavorano in un terzo Stato membro.

33      Cio considerato, le questioni sottoposte, che occorre esaminare
congiuntamente, devono essere intese come volte a stabilire, in sostanza, se
l'art. 39 CE debba essere interpretato nel senso che esso osta ad una
disposizione, quale l'art. 3, punto 64, dell'EStG, in base alla quale
indennita come quella di cui alla causa principale, versate ad un dipendente
pubblico di uno Stato membro che lavora in un altro Stato membro per
compensare una perdita del potere d'acquisto nella sede di servizio, non sono
prese in considerazione ai fini della determinazione dell'aliquota d'imposta
applicabile, nel primo Stato membro, agli altri redditi del contribuente o del
suo coniuge, mentre indennita equivalenti versate ad un dipendente pubblico
dell'altro Stato membro che lavora nel territorio del primo Stato membro sono
prese in considerazione nella determinazione di detta aliquota.

34      A questo proposito, da costante giurisprudenza emerge che l'art. 39 CE
osta, da un lato, alle discriminazioni palesi fondate sulla nazionalita nonche
a qualsiasi discriminazione dissimulata che, basandosi su altri criteri di
distinzione, pervenga di fatto al medesimo risultato (sentenza 14 febbraio
1995, causa C‑279/93, Schumacker, Racc. pag. I‑225, punto 26), e che tale
articolo vieta, dall'altro, qualunque disposizione, sia pure indistintamente
applicabile, che impedisca ad un cittadino di uno Stato membro di lasciare il
paese d'origine per esercitare il suo diritto di libera circolazione, o che lo
dissuada dal farlo (sentenza 12 dicembre 2002, causa C‑385/00, de Groot, Racc.
pag. I‑11819, punto 78).

35      Nella causa principale, e pacifico che la sig.ra Schulz‑Delzers, la
quale si e avvalsa del suo diritto alla libera circolazione, non e trattata
nello Stato di accoglienza in maniera meno favorevole rispetto ad un cittadino
di tale Stato in una situazione puramente interna. Infatti, l'art. 3, punto
64, dell'EStG, per sua stessa natura, non e applicabile a contribuenti che
lavorano nel territorio tedesco e conferisce un vantaggio esclusivamente ai
contribuenti che lavorano al di fuori di tale territorio.

36      Ne consegue che l'art. 39 CE potrebbe essere utilmente invocato nella
causa principale solamente qualora la negata concessione di tale vantaggio ad
un contribuente che si trovi nella situazione della sig.ra Schulz‑Delzers
potesse essere qualificata come discriminatoria per altri motivi, il che
presuppone che la situazione della sig.ra Schulz Delzers sia comparabile a
quella dei beneficiari di tale vantaggio.

37      Orbene, si deve constatare che una siffatta comparabilita non sussiste
alla luce dell'obiettivo perseguito dall'applicazione di una tabella
d'imposizione progressiva, necessariamente fondata, come rilevato ai punti 5‑8
della presente sentenza, su una valutazione della capacita contributiva del
soggetto passivo compiuta sulla base delle condizioni di vita sul territorio
dello Stato membro interessato.

38      Sotto questo profilo, indennita come quelle ricadenti nell'ambito di
applicazione dell'art. 3, punto 64, dell'EStG, volte solamente a consentire al
beneficiario di mantenere, nonostante un costo della vita superiore
all'estero, le stesse condizioni di vita di cui godeva in Germania, non
accrescono la capacita contributiva del contribuente e non sono dunque prese
in considerazione ai fini della progressivita dell'imposta.

39      Le indennita di cui beneficia la sig.ra Schulz-Delzers, invece, sono
destinate proprio a adeguare la retribuzione dell'interessata al costo della
vita in Germania e dunque accrescono la sua capacita contributiva, quale
valutata sulla base delle condizioni di vita sul territorio di detto Stato
membro, e sono, di conseguenza, prese in considerazione ai fini della
progressivita dell'imposta.

40      Il fatto che, dal punto di vista del legislatore francese, le suddette
indennita siano unicamente volte a consentire al beneficiario di mantenere,
nonostante un costo della vita superiore in Germania, le stesse condizioni di
vita di cui godeva in Francia e privo di rilevanza a tale riguardo, dal
momento che la comparabilita delle situazioni va necessariamente valutata
nell'ambito di un solo e medesimo sistema fiscale e che, in mancanza di misure
di unificazione o di armonizzazione a livello dell'Unione, gli Stati membri
conservano la competenza a determinare i criteri d'imposizione sui redditi.

41      La circostanza che la scelta dei coniugi Schulz di essere tassati
cumulativamente per beneficiare di una base imponibile comune, piu vantaggiosa
rispetto a due basi imponibili separate, abbia comportato l'inclusione delle
indennita versate alla sig.ra Schulz‑Delzers nel calcolo dell'aliquota in
funzione di una tabella d'imposizione progressiva e, quindi, la conseguenza
non gia di un trattamento discriminatorio ai sensi dell'art. 39 CE, ma
dell'applicazione di criteri d'imposizione la cui determinazione spetta agli
Stati membri.

42      Si deve rammentare in proposito che il Trattato non garantisce al
cittadino dell'Unione che il trasferimento delle proprie attivita in uno Stato
membro diverso da quello in cui risiedeva precedentemente sia neutro sotto il
profilo fiscale. Tenuto conto delle differenze tra le legislazioni degli Stati
membri in tale materia, un simile trasferimento puo, secondo i casi, essere
piu o meno favorevole o sfavorevole per tale cittadino (v., in tal senso,
sentenze 15 luglio 2004, causa C‑365/02, Lindfors, Racc. pag. I‑7183, punto
34, e 12 luglio 2005, causa C‑403/03, Schempp, Racc. pag. I‑6421, punto 45).

43      Occorre di conseguenza risolvere le questioni sottoposte dichiarando
che l'art. 39 CE deve essere interpretato nel senso che esso non osta ad una
disposizione, come l'art. 3, punto 64, dell'EStG, in base alla quale indennita
come quelle di cui alla causa principale, versate ad un dipendente pubblico di
uno Stato membro che lavora in un altro Stato membro per compensare una
perdita del potere d'acquisto nella sede di servizio, non sono prese in
considerazione ai fini della determinazione dell'aliquota d'imposta
applicabile, nel primo Stato membro, agli altri redditi del contribuente o del
suo coniuge, mentre indennita equivalenti versate ad un dipendente pubblico
dell'altro Stato membro che lavora nel territorio del primo Stato membro sono
prese in considerazione nella determinazione di detta aliquota.

  **Sulle spese**

44      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**L 'art. 39 CE deve essere interpretato nel senso che esso non osta ad una
disposizione, come l'art. 3, punto 64, della legge relativa all'imposta sul
reddito (Einkommensteuergesetz), in base alla quale indennita come quelle di
cui alla causa principale, versate ad un dipendente pubblico di uno Stato
membro che lavora in un altro Stato membro per compensare una perdita del
potere d'acquisto nella sede di servizio, non sono prese in considerazione ai
fini della determinazione dell'aliquota d'imposta applicabile, nel primo Stato
membro, agli altri redditi del contribuente o del suo coniuge, mentre
indennita equivalenti versate ad un dipendente pubblico dell'altro Stato
membro che lavora nel territorio del primo Stato membro sono prese in
considerazione nella determinazione di detta aliquota.**

Firme

* * *

* Lingua processuale: il tedesco. 


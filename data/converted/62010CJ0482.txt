  
  
**Causa C ‑482/10**

**Teresa Cicala**

**contro**

**Regione Siciliana**

(domanda di pronuncia pregiudiziale proposta dalla Corte dei conti,

sezione giurisdizionale per la Regione Siciliana)

«Procedimento amministrativo nazionale -- Provvedimenti amministrativi --
Obbligo di motivazione -- Possibilita d'integrare la carenza di motivazione
nel corso di un procedimento giudiziario avverso un provvedimento
amministrativo -- Interpretazione degli artt. 296, secondo comma, TFUE e 41,
n. 2, lett. c), della Carta dei diritti fondamentali dell'Unione europea --
Incompetenza della Corte»

Massime della sentenza

_Questioni pregiudiziali -- Competenza della Corte -- Limiti -- Situazioni
puramente interne_

_(Art.  267 TFUE)_

Un'interpretazione, da parte della Corte, delle disposizioni del diritto
dell'Unione in situazioni puramente interne si giustifica per il fatto che
esse sono state rese applicabili dal diritto nazionale in modo diretto ed
incondizionato, al fine di assicurare un trattamento identico alle situazioni
interne e a quelle disciplinate dal diritto dell'Unione.

Orbene, quando una disposizione del diritto nazionale rinvia in modo generale
ai «principi dell'ordinamento comunitario», e non specificamente alle
disposizioni del diritto dell'Unione a cui si riferiscono le questioni
pregiudiziali, non si puo considerare che dette disposizioni siano state rese,
in quanto tali, applicabili in modo diretto dal diritto nazionale di cui
trattasi. Del pari, non si puo ritenere, in tali circostanze, che il rinvio al
diritto dell'Unione per disciplinare situazioni puramente interne sia
incondizionato, sicche le disposizioni interessate dalle questioni proposte
sarebbero applicabili senza limiti alla fattispecie di cui alla causa
principale.

La Corte non e quindi competente a risolvere le questioni proposte da un
giudice nazionale riguardanti l'interpretazione di disposizioni specifiche del
diritto dell'Unione, allorche non puo essere dedotto che, riferendosi ai
principi derivanti dal diritto dell'Unione, il legislatore nazionale abbia
inteso realizzare un rinvio al contenuto di tali specifiche disposizioni al
fine di applicare un trattamento identico alle situazioni interne e a quelle
disciplinate dal diritto dell'Unione.

(v. punti 19, 25-27, 29-30 e dispositivo)

  
  
  
  
  
  

SENTENZA DELLA CORTE (Terza Sezione)

21 dicembre 2011 (*)

«Procedimento amministrativo nazionale - Provvedimenti amministrativi -
Obbligo di motivazione - Possibilita d'integrare la carenza di motivazione nel
corso di un procedimento giudiziario avverso un provvedimento amministrativo -
Interpretazione degli artt. 296, secondo comma, TFUE e 41, n. 2, lett. c),
della Carta dei diritti fondamentali dell'Unione europea - Incompetenza della
Corte»

Nel procedimento C‑482/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Corte dei conti, sezione giurisdizionale
per la Regione Siciliana, con decisione 20 settembre 2010, pervenuta in
cancelleria il 6 ottobre 2010, nella causa

**Teresa Cicala**

contro

**Regione Siciliana,**

LA CORTE (Terza Sezione),

composta dal sig. K. Lenaerts, presidente di sezione, dai sigg. E. Juhasz, G.
Arestis, T. von Danwitz (relatore) e D. Švaby, giudici,

avvocato generale: sig. Y. Bot

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la Regione Siciliana, dagli avv.ti V. Farina e D. Bologna;

-        per il governo italiano, dalla sig.ra G. Palmieri, in qualita di agente, assistita dal sig. S. Varone, avvocato dello Stato;

-        per il governo danese, dalla sig.ra V. Pasternak Jørgensen, in qualita di agente;

-        per il governo tedesco, dai sigg. T. Henze, J. Moller e N. Graf Vitzthum, in qualita di agenti;

-        per il governo greco, dalle sig.re E.‑M. Mamouna e K. Paraskevopoulou nonche dal sig. I. Bakopoulos, in qualita di agenti;

-        per la Commissione europea, dalla sig.ra C. Cattabriga e dal sig. H. Kraemer, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
principio di motivazione degli atti dell'amministrazione pubblica, di cui
all'art. 296, secondo comma, TFUE, ed all'art. 41, n. 2, lett. c), della Carta
dei diritti fondamentali dell'Unione europea (in prosieguo: la «Carta»).

2        Tale domanda e stata proposta nell'ambito di una controversia che
oppone la sig.ra Cicala alla Regione Siciliana in relazione ad una decisione
che prevede la riduzione dell'importo della pensione della sig.ra Cicala ed il
recupero degli importi erogati in rapporto a periodi trascorsi.

  **Contesto normativo**

3        La legge 7 agosto 1990, n. 241, recante nuove norme in materia di
procedimento amministrativo e di diritto di accesso ai documenti
amministrativi (GURI n. 192 del 18 agosto 1990, pag. 7), cosi come modificata
dalla legge 11 febbraio 2005, n. 15 (GURI n. 42 del 21 febbraio 2005, pag. 4;
in prosieguo: la «legge n. 241/1990»), prevede al suo art. 1, n. 1:

«L'attivita amministrativa persegue i fini determinati dalla legge ed e retta
da criteri di economicita, di efficacia, di imparzialita, di pubblicita e di
trasparenza secondo le modalita previste dalla presente legge e dalle altre
disposizioni che disciplinano singoli procedimenti, nonche dai principi
dell'ordinamento comunitario».

4        L'art. 3, nn. 1 e 2, della legge n. 241/1990, dispone, per quanto
riguarda l'obbligo di motivazione, quanto segue:

«1\. Ogni provvedimento amministrativo (...) deve essere motivato, salvo che
nelle ipotesi previste dal [n.]2. La motivazione deve indicare i presupposti
di fatto e le ragioni giuridiche che hanno determinato la decisione
dell'amministrazione, in relazione alle risultanze dell'istruttoria.

2\. La motivazione non e richiesta per gli atti normativi e per quelli a
contenuto generale».

5        L'art. 21 octies, n. 2, prima frase, della legge n. 241/1990 e
formulato come segue:

«Non e annullabile il provvedimento adottato in violazione di norme sul
procedimento o sulla forma degli atti qualora, per la natura vincolata del
provvedimento, sia palese che il suo contenuto dispositivo non avrebbe potuto
essere diverso da quello in concreto adottato».

6        L'art. 3 della legge regionale della Sicilia 30 aprile 1991, n. 10,
recante disposizioni per i procedimenti amministrativi, il diritto di accesso
ai documenti amministrativi e la migliore funzionalita dell'attivita
amministrativa (in prosieguo: la «legge regionale della Sicilia n. 10/1991»),
ricalca l'art. 3 della legge n. 241/1990.

7        L'art. 37 della legge regionale della Sicilia n. 10/1991 dispone:

«Per quanto non previsto dalla presente legge, si applicano, in quanto
compatibili, le disposizioni della legge [n. 241/1990], e successive modifiche
ed integrazioni, ed i relativi provvedimenti di attuazione».

  **Causa principale e questioni pregiudiziali**

8        La sig.ra Cicala, gia dipendente della Regione Siciliana, e titolare
di pensione a carico di detta amministrazione. Con nota dell'anno 1997, la
Regione Siciliana ha comunicato all'interessata che l'ammontare della sua
pensione, quale fissato con decreto regionale anteriore, era superiore a
quanto effettivamente dovuto e sarebbe stato ridotto, con contestuale recupero
delle somme indebitamente versate. La sig.ra Cicala ha proposto un ricorso in
annullamento avverso detta nota dinanzi alla Corte dei conti, sezione
giurisdizionale per la Regione Siciliana, contestando il difetto assoluto di
motivazione del provvedimento, non essendo possibile, segnatamente,
determinare i presupposti di fatto e di diritto che giustificano la riduzione
della sua pensione ed il recupero delle somme indebitamente versate.

9        La Regione Siciliana deduceva, a tal riguardo, che la nota
controversa rivestiva natura di atto vincolato ed il contenuto dispositivo
della medesima non avrebbe potuto essere diverso da quello adottato. Nel corso
del procedimento giurisdizionale, essa ha fornito indicazioni circa le ragioni
poste alla base di detta nota ed ha concluso per l'impossibilita del suo
annullamento, ai sensi dell'art. 21 octies della legge n. 241/1990.

10      Nella decisione di rinvio, la Corte dei conti, sezione giurisdizionale
per la Regione Siciliana, espone considerazioni relative alla competenza della
Corte per rispondere ai quesiti sollevati. Essa rileva innanzitutto che,
nell'ambito della controversia di cui alla causa principale, essa esercita
funzioni giurisdizionali. Infatti, in materia di pensioni, essa avrebbe
giurisdizione esclusiva di merito e sarebbe competente ad annullare
provvedimenti amministrativi. Cosi, contrariamente a quanto avvenuto per le
cause concluse con le ordinanze 26 novembre 1999, causa C‑192/98, ANAS (Racc.
pag. I‑8583), e C‑440/98, RAI (Racc. pag. I‑8597), in cui la Corte si e
dichiarata incompetente a statuire su questioni sollevate dalla Corte dei
conti, essa dovrebbe, nell'ambito della presente controversia, essere
considerata non come un'autorita amministrativa, bensi come organo
giurisdizionale ai sensi dell'art. 267 TFUE.

11      La Corte dei conti, sezione giurisdizionale per la Regione Siciliana,
rileva del pari la ricevibilita delle questioni sollevate. L'art. 1, n. 1,
della legge n. 241/1990 conterrebbe un rinvio diretto ed incondizionato ai
principi tratti dall'ordinamento giuridico dell'Unione. Il Consiglio di Stato
avrebbe statuito, in una recente sentenza (sez. V, n. 4035/2009), che i
principi del diritto dell'Unione sono applicabili direttamente
nell'ordinamento giuridico interno e devono regolare il comportamento
dell'amministrazione. Cosi, occorrerebbe considerare che l'obbligo di
motivazione di cui agli artt. 296, secondo comma, TFUE e 41, n. 2, lett. c),
della Carta si applica a tutte le attivita dell'amministrazione italiana, sia
a quelle espletate nell'attuazione del diritto dell'Unione sia a quelle svolte
nell'esercizio di proprie competenze.

12      Alla luce di quanto precede, anche se, nel caso di specie, la
controversia di cui alla causa principale riguarda una situazione puramente
interna, il presente rinvio pregiudiziale dovrebbe, ai sensi della
giurisprudenza della Corte, essere considerato ricevibile. Ritenendo che la
soluzione di detta controversia dipenda dall'interpretazione di tali
disposizioni del diritto dell'Unione, la Corte dei conti, sezione
giurisdizionale per la Regione Siciliana, ha deciso di sospendere il giudizio
e di rinviare alla Corte i seguenti quesiti pregiudiziali:

«1)      Se, ai sensi dell'art. 3 della legge n. 241/1990 e dell'art. 3 della
legge regionale della Sicilia n. 10/1991, in relazione all'art. 1 della legge
n. 241/90, che obbliga l'amministrazione italiana ad applicare i principi
dell'ordinamento dell'Unione europea, in coerenza con l'obbligo di motivazione
degli atti della pubblica amministrazione previsto dall'art. 296, secondo
comma, [TFUE] e dall'art. 41, n. 2, lett. c), della Carta (...), sia
compatibile con il diritto dell'Unione europea l'interpretazione e
l'applicazione delle predette norme nazionali, secondo la quale gli atti
paritetici, ossia inerenti diritti soggettivi, comunque vincolati, in materia
pensionistica, possano sfuggire all'obbligo di motivazione, e se questo caso
si configuri come violazione di una forma sostanziale del provvedimento
amministrativo.

2)      Se l'art. 21 octies, [n. 2, prima frase,] della legge n. 241/1990,
cosi come interpretato dalla giurisprudenza amministrativa, in relazione
all'obbligo di motivazione dell'atto amministrativo sancito dall'art. 3 della
medesima legge n. 241/1990 e dalla legge regionale della Sicilia n. 10/1991,
in coerenza con l'obbligo di motivazione degli atti della pubblica
amministrazione previsto dall'art. 296, secondo comma, [TFUE] e dall'art. 41,
[n. 2], lett. c), della Carta (...), sia compatibile con l'art. 1 della legge
n. 241/1990, ove si prevede l'obbligo dell'amministrazione di applicazione dei
principi dell'ordinamento dell'Unione europea, e, conseguentemente, sia
compatibile ed ammissibile l'interpretazione e l'applicazione della
possibilita per l'amministrazione di integrare la motivazione del
provvedimento amministrativo in sede processuale».

  **Sulla competenza della Corte**

13      Visti i motivi della decisione di rinvio, occorre chiedersi se la
Corte e competente a pronunciarsi sulle questioni che le sono proposte, con
riferimento, da un lato, alla qualificazione di «organo giurisdizionale», ai
sensi dell'art. 267 TFUE, della Corte dei conti, sezione giurisdizionale per
la Regione Siciliana, e, dall'altro, all'oggetto delle questioni proposte.

14      A tale ultimo riguardo, la Regione Siciliana, i governi italiano,
danese, tedesco e greco, nonche la Commissione europea invocano, in sostanza,
l'incompetenza della Corte a risolvere le questioni proposte, dal momento che
la controversia di cui alla causa principale verte su una situazione puramente
interna. I governi italiano e greco nonche la Commissione ritengono in
particolare che il rinvio al diritto dell'Unione di cui all'art. 1 della legge
n. 241/1990 non soddisfa le condizioni poste dalla giurisprudenza della Corte
perche si instauri la competenza di quest'ultima.

15      Ai sensi dell'art. 267 TFUE, la Corte e competente a pronunciarsi, in
via pregiudiziale, sull'interpretazione dei trattati nonche degli atti
adottati dalle istituzioni dell'Unione. Nel contesto della cooperazione fra la
Corte ed i giudici nazionali, istituita da detta disposizione, spetta solo al
giudice nazionale valutare, tenendo conto delle specificita di ogni causa, sia
la necessita di una pronuncia pregiudiziale all'emanazione della loro sentenza
sia la rilevanza delle questioni che essi sottopongono alla Corte (v., in tal
senso, sentenza 7 luglio 2011, causa C‑310/10, Agafiţei e a., non ancora
pubblicata nella Raccolta, punti 24 e 25, nonche la giurisprudenza ivi
citata).

16      Di conseguenza, se le questioni sollevate dai giudici nazionali
vertono sull'interpretazione di una norma di diritto dell'Unione, la Corte e
in linea di principio tenuta a pronunciarsi (v. sentenze 16 marzo 2006, causa
C‑3/04, Poseidon Chartering, Racc. pag. I‑2505, punto 15; 28 ottobre 2010,
causa C‑203/09, Volvo Car Germany, non ancora pubblicata nella Raccolta, punto
24, nonche Agafiţei e a., cit., punto 26).

17      In applicazione di questa giurisprudenza, la Corte si e ripetutamente
dichiarata competente a statuire su domande di pronuncia pregiudiziale
vertenti su disposizioni del diritto dell'Unione in situazioni in cui i fatti
della causa principale si collocavano al di fuori dell'ambito d'applicazione
del diritto dell'Unione ma nelle quali tali disposizioni di detto diritto
erano state rese applicabili dal diritto nazionale in forza di un rinvio
operato da quest'ultimo al contenuto delle medesime. In queste sentenze, le
disposizioni nazionali che riportano le disposizioni del diritto dell'Unione
non avevano manifestamente limitato l'applicazione di queste ultime (sentenze
17 luglio 1997, causa C‑130/95, Giloy, Racc. pag. I‑4291, punto 23, nonche
causa C‑28/95, Leur-Bloem, Racc. pag. I‑4161, punto 27 e la giurisprudenza ivi
citata).

18      Invero, la Corte ha sottolineato a questo proposito che, quando una
normativa nazionale intende conformarsi per le soluzioni che essa apporta a
situazioni puramente interne a quelle adottate nel diritto dell'Unione, al
fine, ad esempio, di evitare che vi siano discriminazioni nei confronti dei
cittadini nazionali o eventuali distorsioni di concorrenza, oppure di
assicurare una procedura unica in situazioni paragonabili, esiste un interesse
certo dell'Unione a che, per evitare future divergenze d'interpretazione, le
disposizioni o le nozioni riprese dal diritto dell'Unione ricevano
un'interpretazione uniforme, a prescindere dalle condizioni in cui verranno
applicate (sentenza Agafiţei e a., cit., punto 39, e la giurisprudenza ivi
citata).

19      Pertanto, un'interpretazione, da parte della Corte, di disposizioni
del diritto dell'Unione in situazioni puramente interne si giustifica per il
fatto che esse sono state rese applicabili dal diritto nazionale in modo
diretto ed incondizionato (v., in tal senso, sentenze 28 marzo 1995, causa
C‑346/93, Kleinwort Benson, Racc. pag. I‑615, punto 16, nonche 11 dicembre
2007, causa C‑280/06, ETI e a., Racc. pag. I‑10893, punto 25), al fine di
assicurare un trattamento identico alle situazioni interne e a quelle
disciplinate dal diritto dell'Unione (v., in tal senso, sentenze Poseidon
Chartering, cit., punto 17, nonche 14 dicembre 2006, causa C‑217/05,
Confederacion Española de Empresarios de Estaciones de Servicio, Racc. pag.
I‑11987, punto22).

20      Nel caso di specie, e pacifico che la controversia di cui alla causa
principale verte su disposizioni di diritto nazionale che si applicano in un
contesto puramente nazionale e di cui sono controverse nella causa principale
segnatamente quelle relative alla motivazione dei provvedimenti
amministrativi.

21      In queste circostanze, occorre esaminare se un'interpretazione della
Corte delle disposizioni interessate dalle questioni proposte si giustifichi,
cosi come sostenuto dal giudice del rinvio, dal momento che tali disposizioni
sono state rese applicabili dal diritto nazionale in modo diretto ed
incondizionato, ai sensi della giurisprudenza richiamata al punto 19 della
presente sentenza, in ragione del rinvio realizzato dall'art. 1 della legge n.
241/1990 ai principi dell'ordinamento giuridico dell'Unione.

22      A tal proposito, il governo italiano sostiene, in particolare, che
l'obbligo di motivazione e disciplinato integralmente dal diritto nazionale
relativo al procedimento amministrativo e non puo, pertanto, essere oggetto di
interpretazione da parte della Corte.

23      Orbene, la legge n. 241/1990 nonche la legge regionale della Sicilia
n. 10/1991 prevedono norme specifiche per quanto riguarda l'obbligo di
motivazione dei provvedimenti amministrativi. Inoltre, la legge n. 241/1990,
con riferimento alle conseguenze della violazione di tale obbligo, prevede
disposizioni specifiche applicabili al procedimento principale attraverso il
rinvio operato dall'art. 37 di detta legge regionale della Sicilia.

24      Infatti, come segnatamente rilevato dallo stesso giudice del rinvio,
dalla Regione Siciliana nonche dal governo italiano, l'art. 3 della legge n.
241/1990 e l'art. 3 della legge regionale della Sicilia n. 10/1991 sanciscono
il principio dell'obbligo di motivazione degli atti amministrativi,
disciplinando, in particolare, il contenuto obbligatorio di siffatta
motivazione. Viepiu, quanto alle conseguenze della violazione di tale obbligo,
l'art. 21 octies, n. 2, della legge n. 241/1990 prevede che un provvedimento
non e annullabile qualora abbia natura vincolata e sia palese che il suo
contenuto dispositivo non avrebbe potuto essere diverso da quello adottato.
Infine, secondo il giudice del rinvio, tale ultima disposizione ammette, a
certe condizioni, la possibilita di integrare la motivazione del provvedimento
amministrativo in corso di procedimento.

25      Al contrario, la legge n. 241/1990, all'art. 1, rinvia in modo
generale ai «principi dell'ordinamento comunitario», e non specificamente agli
artt. 296, secondo comma, TFUE e 41, n. 2, lett. c), della Carta, a cui si
riferiscono le questioni pregiudiziali od ancora ad altre disposizioni del
diritto dell'Unione inerenti l'obbligo di motivazione dei provvedimenti.

26      In queste circostanze non si puo considerare che le disposizioni
interessate dalle questioni proposte, in quanto tali, siano state rese
applicabili in modo diretto dal diritto italiano.

27      Del pari, non si puo ritenere, in tali circostanze, che il rinvio al
diritto dell'Unione per disciplinare situazioni puramente interne sia, nel
caso di specie, incondizionato, sicche le disposizioni interessate dalle
questioni proposte sarebbero applicabili senza limiti alla fattispecie di cui
alla causa principale.

28      A tal proposito, occorre rilevare che la Corte dei conti, sezione
giurisdizionale per la Regione Siciliana, non ha affatto affermato che tale
rinvio comporta la conseguenza di escludere l'applicazione delle norme
nazionali relative all'obbligo di motivazione, in favore degli artt. 296,
secondo comma, TFUE e 41, n. 2, lett. c), della Carta, i quali sono diretti,
peraltro, alla luce della loro formulazione, non gia agli Stati membri, bensi
unicamente alle istituzioni ed agli organi dell'Unione, o ancora di altre
disposizioni del diritto dell'Unione relative all'obbligo di motivazione,
anche allorquando venga in considerazione una situazione puramente interna, si
da trattare in modo identico le situazioni puramente interne e quelle
disciplinate dal diritto dell'Unione.

29      Di conseguenza, ne la decisione di rinvio, ne la legge n. 241/1990
apportano indicazioni sufficientemente precise dalle quali potrebbe dedursi
che, richiamandosi, all'art. 1 della legge n. 241/1990, ai principi del
diritto dell'Unione, il legislatore nazionale abbia inteso, con riferimento
all'obbligo di motivazione, realizzare un rinvio al contenuto delle
disposizioni degli artt. 296, secondo comma, TFUE e 41, n. 2, lett. c), della
Carta o ancora ad altre disposizioni del diritto dell'Unione inerenti
all'obbligo di motivazione dei provvedimenti, al fine di applicare un
trattamento identico alle situazioni interne e a quelle disciplinate dal
diritto dell'Unione. Non si puo dunque concludere che, nel caso di specie,
sussista un interesse certo dell'Unione a che sia preservata l'uniformita di
interpretazione di dette disposizioni.

30      Sulla scorta di tutto quanto precede, risulta che la Corte non e
competente a risolvere le questioni proposte dalla Corte dei conti, sezione
giurisdizionale per la Regione Siciliana, in considerazione dell'oggetto di
tali questioni.

31      Cio posto, non occorre esaminare se la Corte dei conti, sezione
giurisdizionale per la Regione Siciliana, sia, nell'ambito della controversia
di cui alla causa principale, un organo giurisdizionale ai sensi dell'art. 267
TFUE.

  **Sulle spese**

32      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**La Corte di giustizia dell 'Unione europea non e competente a risolvere le
questioni proposte dalla Corte dei conti, sezione giurisdizionale per la
Regione Siciliana, nella decisione 20 settembre 2010.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark


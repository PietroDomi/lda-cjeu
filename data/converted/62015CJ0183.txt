

SENTENZA DELLA CORTE (Settima Sezione)

10 dicembre 2015 ( * )

«Rinvio pregiudiziale — Tariffa doganale comune — Classificazione doganale —
Nomenclatura combinata — Sottovoce 9027 10 10 — Misuratori aerodinamici UV
delle dimensioni di particelle — Contatori portatili di particelle»

Nella causa C‑183/15,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Finanzgericht Düsseldorf (sezione
tributaria del tribunale di Düsseldorf, Germania), con decisione del 15 aprile
2015, pervenuta in cancelleria il 23 aprile 2015, nel procedimento

TSI GmbH

contro

Hauptzollamt Aachen,

LA CORTE (Settima Sezione),

composta da C. Toader, presidente di sezione, A. Prechal (relatore) e E.
Jarašiūnas, giudici,

avvocato generale: M. Wathelet

cancelliere: A. Calot Escobar

vista la fase scritta del procedimento,

considerate le osservazioni presentate:

—

|

per la Commissione europea, da M. Wasmeier e A. Caeiros, in qualità di agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione della
nomenclatura combinata contenuta nell’allegato I del regolamento (CEE) n.
2658/87 del Consiglio, del 23 luglio 1987, relativo alla nomenclatura
tariffaria e statistica e alla tariffa doganale comune (GU L 256, pag. 1),
come modificato dal regolamento (CE) n. 1031/2008 della Commissione, del 19
settembre 2008 (GU L 291, pag. 1; in prosieguo, la «NC»), in particolare della
sottovoce 9027 10 10.  
  
---|---  
  
2

|

Tale domanda è stata presentata nell’ambito di una controversia tra la TSI
GmbH (in prosieguo, la «TSI») e l’Hauptzollamt Aachen (ufficio principale
delle dogane di Aquisgrana) vertente sulla classificazione doganale dei
misuratori aerodinamici UV delle dimensioni di particelle e dei contatori
portatili di particelle.  
  
---|---  
  
Contesto normativo

3

|

La NC, istituita dal regolamento n. 2658/87, è fondata sul sistema armonizzato
di designazione e di codificazione delle merci, elaborato dal Consiglio di
cooperazione doganale, divenuto Organizzazione mondiale delle dogane (OMD), e
istituito con la convenzione internazionale sul sistema armonizzato di
designazione e di codificazione delle merci, conclusa a Bruxelles il 14 giugno
1983 (in prosieguo, il «SA»). Tale convenzione è stata approvata, con il suo
protocollo di emendamento del 24 giugno 1986, a nome della Comunità economica
europea, con la decisione 87/369/CEE del Consiglio, del 7 aprile 1987 (GU L
198, pag. 1).  
  
---|---  
  
4

|

La seconda parte della NC, intitolata «Tabella dei dazi», contiene, in
particolare, la sezione XVI, intitolata «Macchine ed apparecchi, materiale
elettrico e loro parti; apparecchi di registrazione o di riproduzione del
suono, apparecchi di registrazione o di riproduzione delle immagini e del
suono in televisione, parti ed accessori di questi apparecchi». Tale sezione è
preceduta, segnatamente, dalla nota 3, che prevede quanto segue:  
  
---|---  
  
5

|

La suddetta seconda parte contiene anche la sezione XVIII, intitolata:
«Strumenti ed apparecchi di ottica, per fotografia e per cinematografia, di
misura, di controllo o di precisione; strumenti ed apparecchi medico-
chirurgici; orologeria; strumenti musicali; parti ed accessori di questi
strumenti o apparecchi», nella quale figura, segnatamente, il capitolo 90,
intitolato: «Strumenti ed apparecchi di ottica, per fotografia e per
cinematografia, di misura, di controllo o di precisione; strumenti ed
apparecchi medico-chirurgici; parti ed accessori di questi strumenti o
apparecchi». Tale capitolo è preceduto, segnatamente, dalla nota 3, ai sensi
della quale:  
  
---|---  
  
6

|

Questo stesso capitolo è preceduto anche da una nota complementare, la quale
prevede quanto segue:

|

«1.

|

Sono considerati come “elettronici”, ai sensi delle sottovoci (...) 9027 10 10
(...), gli strumenti ed apparecchi costituiti da uno o più oggetti
classificabili nelle voci 8540, 8541 o 8542. Tuttavia, per l’applicazione di
questa disposizione non sono presi in considerazione gli oggetti delle voci
8540, 8541 o 8542 che hanno unicamente la funzione di raddrizzatori di
corrente o che sono presenti soltanto nella parte alimentazione di detti
strumenti o apparecchi».  
  
---|---  
  
7

|

La voce 9027 della NC prevede quanto segue:  
  
---|---  
  
8

|

In conformità all’articolo 9, paragrafo 1, lettera a), secondo trattino, del
regolamento n. 2658/87, la Commissione europea redige le note esplicative
della NC, che pubblica regolarmente nella Gazzetta ufficiale dell’Unione
europea. Le note pubblicate il 30 maggio 2008 (GU C 133, pag. 1), applicabili
all’epoca dei fatti del procedimento principale, precisano, al titolo della
sottovoce 9027 10 10 della NC:

«Rientrano, per esempio, in questa sottovoce i contatori a laser di particelle
nell’atmosfera: si tratta di apparecchi elettronici utilizzati negli
stabilimenti industriali o nel settore per esempio della medicina, per
determinare il tenore di polveri contenute nell’aria già filtrata. Le
particelle di polveri presenti in un campione d’aria provocano, per effetto di
un raggio laser, la formazione, all’interno della camera di misura, d’una luce
diffusa che, focalizzata da un sistema di lenti, è catturata da un fotodiodo e
convertita in segnale elettrico. Il tenore di particelle di polvere è
determinato per mezzo di dati preprogrammati di raffronto ed il risultato
della misura appare sul visore numerico dell’apparecchio oppure è stampato su
nastro da una stampante esterna. Il risultato delle misure, sotto forma di
segnale elettrico, può essere trasmesso mediante circuito interfaccia ad una
macchina di elaborazione automatica dell’informazione».  
  
---|---  
  
9

|

L’OMD approva, alle condizioni stabilite all’articolo 8 della convenzione sul
SA, le note esplicative e i pareri di classificazione adottati dal comitato
del SA. La nota esplicativa del SA relativa alla posizione 90.27 di
quest’ultimo, il cui tenore è identico a quello della posizione 9027 della NC,
prevede:

«Tra gli strumenti e apparecchi compresi in tale posizione, si possono citare:

(...)

|

8)

|

Gli analizzatori di gas o di fumi, usati per l’analisi dei gas combustibili o
dei prodotti della combustione (gas combusti) nei forni a coke, nei gassogeni,
negli altiforni, ecc. e che permettono di dosare in particolare l’acido
carbonico, l’ossido di carbonio, l’ossigeno, l’idrogeno, l’azoto o gli
idrocarburi allo scopo di ottenere un razionale andamento della fabbricazione.
Gli analizzatori elettrici sono usati segnatamente in numerose industrie,
specialmente per misurare la composizione dei seguenti gas: anidride
carbonica, ossido di carbonio e idrogeno, ossigeno, idrogeno, anidride
solforosa, gas di ammoniaca.  
  
---|---  
  
Taluni di questi apparecchi procedono per dosaggio volumetrico dei gas
combusti o assorbiti per mezzo di sostanze chimiche appropriate, segnatamente:

1)

|

Gli apparecchi di Orsat, che comprendono essenzialmente un aspiratore di gas,
uno o più tubi di assorbimento e un tubo di misura.  
  
---|---  
  
2)

|

Gli apparecchi a combustione o a esplosione, che sono muniti, in più, di un
tubo di combustione o di esplosione (tubo capillare di platino, tubo a filo di
platino o di palladio, a scintilla di induzione, ecc.).  
  
---|---  
  
Questi tipi di apparecchi possono inoltre essere combinati.

(...)».  
  
Procedimento principale e questione pregiudiziale

10

|

Emerge dalla decisione di rinvio che, il 10 agosto 2009, la TSI ha dichiarato
un contatore portatile di particelle ai fini dell’immissione in libera
pratica. Detto contatore si trova in una custodia che contiene uno schermo,
interfacce e comandi costituiti da componenti elettrici e elettronici. Esso
consente di controllare la contaminazione da particelle ed è provvisto di
un’impugnatura che permette di azionare tutti i comandi con il pollice. Tale
contatore può essere configurato e azionato mediante uno schermo tattile
colorato. I risultati degli esami sui campioni di particelle possono essere
visualizzati sullo schermo, scaricati o direttamente stampati. Il suddetto
contatore è pensato per essere impiegato nella localizzazione di fonti di
sostanze inquinanti, per la classificazione di ambienti puliti, per la
localizzazione di falle nei filtri o per esami.  
  
---|---  
  
11

|

L’ufficio doganale competente non esigeva il pagamento dei dazi doganali
perché la TSI aveva dichiarato il contatore di particelle portatili alla
sottovoce 9027 50 00 della NC.  
  
---|---  
  
12

|

Il 25 novembre 2009 la TSI dichiarava ai fini dell’immissione in libera
pratica un misuratore aerodinamico UV delle dimensioni di particelle (in
prosieguo: il «misuratore»). Questo è contenuto in una custodia con
un’apertura per l’entrata dell’aria. È munito di un display a diodi a
emissione luminosa (LED), interfacce e comandi, costituiti da componenti
elettrici e elettronici. Tale apparecchio serve per la misurazione in tempo
reale del diametro aerodinamico, dell’intensità della fluorescenza di singole
particelle in sospensione nonché dell’intensità della luce sparsa da tali
particelle. Per la misurazione del diametro aerodinamico delle particelle e
dell’intensità della luce sparsa da queste ultime è utilizzato un sistema
ottico con due vertici. La fluorescenza delle particelle è quantificata con
l’aiuto di uno spettrometro aerodinamico UV per particelle. Tale misuratore è
utilizzato per il controllo di filtri, filtri dell’aria, per studi
tossicologici sull’inalazione, per il controllo della qualità dell’aria
all’interno degli edifici e per indagini biologiche dell’aerosol.  
  
---|---  
  
13

|

L’ufficio doganale competente non esigeva il pagamento dei dazi doganali
poiché la TSI aveva dichiarato il misuratore alla sottovoce 9027 30 00 della
NC.  
  
---|---  
  
14

|

In seguito a un controllo in loco, l’ufficio principale delle dogane di
Aquisgrana era dell’opinione che il contatore portatile di particelle e il
misuratore di particelle non dovessero essere classificati nelle sottovoci
indicate dalla TSI nelle sue dichiarazioni, ma nella sottovoce 9027 10 10
della NC. Conseguentemente, la TSI riceveva due avvisi volti a recuperare i
dazi doganali a posteriori.  
  
---|---  
  
15

|

Poiché le procedure di reclamo stragiudiziale rimanevano infruttuose, la TSI
proponeva per ottenere la classificazione del contatore portatile di
particelle nella sottovoce 9027 50 00 della NC e il misuratore nella sottovoce
9027 30 00 della NC. Secondo la TSI, tali apparecchi non possono essere
classificati nella sottovoce 9027 10 10 della NC. Non sarebbe possibile
analizzare i gas con tali apparecchi. Essi non sarebbero destinati e neppure
adatti a misurare fumi o gas di scarico caldi. L’apparecchio in questione, se
non confezionato con l’ausilio di altri apparecchi, sarebbe distrutto in caso
di tipici impieghi in presenza di fumi o gas di scarico.  
  
---|---  
  
16

|

La TSI sostiene, inoltre, che l’ufficio principale delle dogane di Aquisgrana
non può dedurre a sostegno della sua opinione le note esplicative della NC
relative alla sottovoce 9027 10 10 della NC. Il contatore a laser di
particelle ivi descritto non può essere paragonato né al contatore portatile
di particelle né al misuratore. Inoltre, tali note esplicative sarebbero
incompatibili con il testo stesso della sottovoce 9027 10 10 della NC.  
  
---|---  
  
17

|

Il convenuto nel procedimento principale sostiene che il contatore portatile
di particelle e il misuratore devono essere classificati nella sottovoce 9027
10 10 della NC. Ciò troverebbe conferma nella nota complementare del capitolo
90 della NC, nel punto 8 delle note esplicative del SA relative alla voce
90.27 di quest’ultimo nonché nelle note esplicative della NC relative alla
sottovoce 9027 10 10 di quest’ultima.  
  
---|---  
  
18

|

Il Finanzgericht Düsseldorf (sezione tributaria del tribunale di Düsseldorf)
osserva che la risoluzione della controversia di cui è adito dipende
dall’interpretazione da dare alle sottovoci 9027 10 10, 9027 30 00 e 9027 50
00 della NC.  
  
---|---  
  
19

|

Per quanto riguarda, in particolare, la sottovoce 9027 10 10 della NC, tale
giudice rileva che è pacifico tra le parti che il contatore portatile di
particelle e il misuratore non sono analizzatori di gas e nemmeno il giudice
del rinvio ne dubita.  
  
---|---  
  
20

|

Invece, il giudice si domanda se gli apparecchi controversi nel procedimento
principale debbano essere considerati, ai fini della classificazione doganale,
apparecchi per l’analisi di fumi. Esso ritiene, a tale riguardo, che la
tipologia delle misurazioni che è possibile effettuare dipende dall’oggetto
che viene concretamente misurato. L’aria circostante (aerosol) da analizzare
può contenere particelle derivanti o da processi di combustione o da processi
meccanici. L’impiego concreto di un apparecchio di misurazione non dipende dal
sapere in quale forma e in che misura particelle di tale tipo sono presenti
nell’aerosol. Infatti, l’aerosol può contenere particelle determinatesi in
seguito a processi di combustione o particelle determinate da processi
meccanici.  
  
---|---  
  
21

|

Alla luce di quanto precede e dell’uso al quale sono destinati gli apparecchi
controversi nel procedimento principale, il giudice del rinvio si chiede come
debba essere interpretata la nozione di «fumi» ai sensi della sottovoce 9027
10 10 della NC. Facendo riferimento, segnatamente, alle note esplicative della
NC relative a detta sottovoce, tale giudice ritiene che alla nozione di «fumi»
possa essere data una lettura ampia, nel senso che decisivo per riconoscere
che si tratta di fumi potrebbe essere il fatto che le particelle si sono
formate a seguito di combustione o consunzione, anche se l’analisi delle
particelle non segue necessariamente nell’immediato tali processi di
combustione o di consunzione.  
  
---|---  
  
22

|

Pur supponendo che tale ampia lettura della nozione di «fumi», ai sensi della
sottovoce 9027 10 10 della NC, debba essere adottata, si pone, tuttavia, per
il giudice del rinvio l’ulteriore questione se si possa parlare ancora di un
analizzatore di fumi quando l’apparecchio interessato misura non soltanto le
particelle prodotte dai processi di combustione, ma anche quelle prodotte da
processi meccanici. Così è, infatti, per entrambi gli apparecchi controversi
nel procedimento principale. Inoltre non è possibile quantificare in che
misura chi li utilizza misurerà concretamente particelle prodotte da processi
di combustione o particelle prodotte da processi meccanici.  
  
---|---  
  
23

|

Ciò premesso, il Finanzgericht Düsseldorf (sezione tributaria del tribunale di
Düsseldorf) ha deciso di sospendere il procedimento e di sottoporre alla Corte
la seguente questione pregiudiziale:  
  
---|---  
  
Sulla questione pregiudiziale

24

|

Si deve ricordare che, secondo giurisprudenza costante, nell’interesse della
certezza del diritto e per facilitare i controlli, il criterio determinante
per la classificazione doganale delle merci va reperito, in linea di massima,
nelle loro caratteristiche e nelle loro proprietà oggettive, quali definite
nel testo della voce della NC e delle note di sezione o di capitolo di questa
(v., segnatamente, sentenza Kyowa Hakko Europe, C‑344/14, EU:C:2015:615, punto
25 e giurisprudenza citata).  
  
---|---  
  
25

|

Risulta parimenti da giurisprudenza costante che le note esplicative
elaborate, per quanto riguarda la NC, dalla Commissione e, per quanto riguarda
il SA, dall’OMD, forniscono un rilevante contributo all’interpretazione della
portata delle varie voci doganali, senza però essere giuridicamente vincolanti
(v., segnatamente, sentenza Kyowa Hakko Europe, C‑344/14, EU:C:2015:615, punto
26 e giurisprudenza citata).  
  
---|---  
  
26

|

Emerge dalla decisione di rinvio che gli apparecchi controversi nel
procedimento principale non sono analizzatori di gas ai sensi della sottovoce
9027 10 della NC. Per quanto riguarda tale sottovoce, si pone unicamente,
nell’ambito della controversia del procedimento principale, la questione se
tali apparecchi siano analizzatori di fumi ai sensi di questa stessa sottovoce
e, conseguentemente, analizzatori di fumi elettronici secondo la sottovoce
9027 10 10 della NC.  
  
---|---  
  
27

|

A tale riguardo, occorre rilevare che il testo della sottovoce 9027 10 della
NC fa riferimento specificatamente e esclusivamente agli «analizzatori (…) di
fumi».  
  
---|---  
  
28

|

Orbene, le caratteristiche e le proprietà oggettive degli apparecchi, come
quelli descritti nella decisione di rinvio, non corrispondono a tale testo.
Infatti, come emerge da tale decisione, tali apparecchi non analizzano
specificatamente e esclusivamente particelle derivanti dal processo di
combustione, che, esse sì, rientrano nella nozione di «fumi» conformemente al
significato abituale di tale nozione nel linguaggio quotidiano. Questi stessi
apparecchi analizzano, infatti, anche particelle che non rientrano in tale
nozione, vale a dire particelle derivanti da processi meccanici.  
  
---|---  
  
29

|

Tenuto conto della formulazione della sottovoce 9027 10 della NC, occorre
dunque considerare che apparecchi come quelli controversi nel procedimento
principale non rientrano né in tale sottovoce né, conseguentemente, nella
sottovoce 9027 10 10 della NC.  
  
---|---  
  
30

|

Come osserva correttamente la Commissione, tale interpretazione è confermata
dalla nota 3 del capitolo 90 della NC. Infatti, risulta da tale nota che le
macchine che compiono due o più funzioni diverse sono da classificare tenendo
conto della funzione principale che caratterizza il complesso. Tuttavia, la
funzione principale degli apparecchi come quelli controversi nel procedimento
principale non è, come emerge dalla decisione di rinvio, quella di analizzare
fumi.  
  
---|---  
  
31

|

Del pari, tale interpretazione non è inficiata dalla nota complementare del
capitolo 90 della NC, dal punto 8 delle note esplicative del SA relative alla
posizione 90.27 dello stesso o dalle note esplicative della sottovoce 9027 10
10 della NC, che il giudice del rinvio menziona nella sua decisione.  
  
---|---  
  
32

|

Infatti, per quanto riguarda la nota complementare del capitolo 90 della NC e
del punto 8 delle note esplicative del SA relative alla posizione 90.27 dello
stesso, è sufficiente constatare che la loro formulazione non è in grado di
corroborare un’interpretazione delle sottovoci 9027 10 e 9027 10 10 della NC
diversa da quella fornita ai punti 28 e 29 della presente sentenza.  
  
---|---  
  
33

|

Per quanto riguarda le note esplicative relative alla sottovoce 9027 10 10
della NC, occorre constatare che esse fanno riferimento, non alla sottovoce
9027 10 della NC, ma a tale prima sottovoce. Pertanto, come ha correttamente
osservato la Commissione, occorre ritenere che queste stesse note esplicative
assecondino un’interpretazione del termine «elettronici», ai sensi della
sottovoce 9027 10 10 della NC, piuttosto che dei termini «analizzatori (…) di
fumi», ai sensi della sottovoce 9027 10 della NC.  
  
---|---  
  
34

|

Inoltre, come risulta dalla giurisprudenza citata al punto 25 della presente
sentenza, le note esplicative relative alla sottovoce 9027 10 10 della NC non
permetterebbero, comunque, di giungere ad un’interpretazione di tale sottovoce
contraria alla formulazione della sottovoce stessa.  
  
---|---  
  
35

|

Conseguentemente, occorre rispondere alla questione posta dichiarando che la
NC deve essere interpretata nel senso che i misuratori aerodinamici UV delle
dimensioni di particelle e i contatori portatili di particelle, come quelli
controversi nel procedimento principale, non rientrano nella sottovoce 9027 10
10.  
  
---|---  
  
Sulle spese

36

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Settima Sezione) dichiara:  
  
---|---  
|

La nomenclatura combinata contenuta nell’allegato I del regolamento (CEE) n.
2658/87 del Consiglio, del 23 luglio 1987, relativo alla nomenclatura
tariffaria e statistica ed alla tariffa doganale comune, come modificato dal
regolamento (CE) n. 1031/2008 della Commissione, del 19 settembre 2008, deve
essere interpretata nel senso che i misuratori aerodinamici UV delle
dimensioni di particelle e i contatori portatili di particelle, come quelli
controversi nel procedimento principale, non rientrano nella sottovoce 9027 10
10.  
  
---|---  
|

Firme  
  
---|---  
  
* * *

( * ) Lingua processuale: il tedesco.

  *[""]: Double quotes
  *[*]: Asterisk
  *[?]: Question mark


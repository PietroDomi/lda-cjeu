

**Cause riunite da C ‑58/10 a C‑68/10**

**Monsanto SAS e  altri **

**contro**

**Ministre de l 'Agriculture et de la Peche**

[domande di pronuncia pregiudiziale proposte dal Conseil d'État (Francia)]

«Agricoltura -- Mangimi geneticamente modificati -- Misure urgenti -- Misura
adottata da uno Stato membro -- Sospensione provvisoria di un'autorizzazione
accordata in forza della direttiva 90/220/CEE -- Fondamento giuridico --
Direttiva 2001/18/CE -- Art. 12 -- Normativa settoriale -- Art. 23 -- Clausola
di salvaguardia -- Regolamento (CE) n. 1829/2003 -- Art. 20 -- Prodotti
esistenti -- Art. 34 -- Regolamento (CE) n. 178/2002 -- Artt. 53 e 54 --
Presupposti d'applicazione»

Massime della sentenza

1.         _Ravvicinamento delle legislazioni -- Provvedimenti di ravvicinamento -- Alimenti e mangimi geneticamente modificati -- Prodotti autorizzati in applicazione della direttiva 90/220, notificati in quanto prodotti esistenti e oggetto di una domanda di rinnovo di autorizzazione_

_(Regolamento del Parlamento europeo e del Consiglio n.  1829/2003, artt. 20 e
34; direttiva del Parlamento europeo e del Consiglio 2001/18, art. 23;
direttiva del Consiglio 90/220)_

2.         _Ravvicinamento delle legislazioni -- Provvedimenti di ravvicinamento -- Alimenti e mangimi geneticamente modificati -- Misure urgenti che possono essere adottate dagli Stati membri per fare fronte ad un rischio grave per la salute umana, la salute degli animali o l'ambiente_

_(Regolamenti del Parlamento europeo e del Consiglio n.  178/2002, art. 54, e
n. 1829/2003, art. 34)_

3.         _Ravvicinamento delle legislazioni -- Provvedimenti di ravvicinamento -- Alimenti e mangimi geneticamente modificati -- Misure urgenti che possono essere adottate dagli Stati membri per fare fronte ad un rischio grave per la salute umana, la salute degli animali o l'ambiente_

_(Regolamento del Parlamento europeo e del Consiglio n.  1829/2003, art. 34)_

4.         _Ravvicinamento delle legislazioni -- Provvedimenti di ravvicinamento -- Alimenti e mangimi geneticamente modificati -- Assunzione di un grave rischio per la salute umana, la salute degli animali o l'ambiente -- Valutazione e gestione incombenti alla Commissione e al Consiglio sotto il controllo del giudice dell'Unione -- Adozione e attuazione da parte degli Stati membri di misure urgenti in mancanza di una decisione a livello dell'Unione_

_(Artt.  267, secondo e terzo comma, TFUE e 288 TFUE; regolamenti del
Parlamento europeo e del Consiglio n. 178/2002, art. 54, e n. 1829/2003)_

1.        Organismi geneticamente modificati come il mais MON 810, che siano stati autorizzati, in particolare, in quanto sementi a fini di coltivazione in applicazione della direttiva 90/220, sull'emissione deliberata nell'ambiente di organismi geneticamente modificati, e che, alle condizioni enunciate all'art. 20 del regolamento n. 1829/2003, relativo agli alimenti e ai mangimi geneticamente modificati, siano stati notificati quali prodotti esistenti e, successivamente, abbiano formato oggetto di una domanda di rinnovo di autorizzazione in corso di esame non possono costituire l'oggetto, da parte di uno Stato membro, di misure di sospensione o di divieto provvisorio dell'utilizzo o dell'immissione in commercio in applicazione dell'art. 23 della direttiva 2001/18, sull'emissione deliberata nell'ambiente di organismi geneticamente modificati e che abroga la direttiva 90/220, laddove siffatte misure, per contro, possono essere adottate conformemente all'art. 34 del regolamento n. 1829/2003. 

(v. punto 63, dispositivo 1)

2.        L'art. 34 del regolamento n. 1829/2003, relativo agli alimenti e ai mangimi geneticamente modificati, autorizza uno Stato membro ad adottare misure di emergenza soltanto alle condizioni procedurali enunciate all'art. 54 del regolamento n. 178/2002, che stabilisce i principi e i requisiti generali della legislazione alimentare, istituisce l'Autorita europea per la sicurezza alimentare e fissa procedure nel campo della sicurezza alimentare, di cui spetta al giudice nazionale verificare l'osservanza. 

(v. punto 74, dispositivo 2)

3.        Ai fini dell'adozione di misure di emergenza, l'art. 34 del regolamento n. 1829/2003, relativo agli alimenti e ai mangimi geneticamente modificati, impone agli Stati membri di dimostrare, oltre all'urgenza, l'esistenza di una situazione in grado di comportare un rischio che ponga a repentaglio in modo manifesto la salute umana, la salute degli animali o l'ambiente. Questo rischio deve essere constatato sulla base di nuovi elementi fondati su dati scientifici attendibili. 

Infatti, misure di tutela adottate in forza dell'art. 34 del regolamento n.
1829/2003 non possono essere validamente motivate con un approccio puramente
ipotetico del rischio, fondato su semplici supposizioni non ancora accertate
scientificamente. Al contrario, siffatte misure di tutela, nonostante il loro
carattere provvisorio e ancorche rivestano un carattere preventivo, possono
essere adottate solamente se fondate su una valutazione dei rischi quanto piu
possibile completa tenuto conto delle circostanze specifiche del caso di
specie, che dimostrino che tali misure sono necessarie.

(v. punti 76-77, 81, dispositivo 3)

4.        Alla luce dell'economia del sistema previsto dal regolamento n. 1829/2003, relativo agli alimenti e ai mangimi geneticamente modificati, e del suo obiettivo di evitare artificiali disparita nell'assunzione di un grave rischio, la valutazione e la gestione di un rischio grave e manifesto per la salute umana, la salute degli animali o l'ambiente compete, in ultima istanza, esclusivamente alla Commissione e al Consiglio, sotto il controllo del giudice dell'Unione. 

Ne risulta che, nella fase dell'adozione e dell'attuazione da parte degli
Stati membri delle misure di emergenza di cui all'art. 34 di detto
regolamento, fintantoche non sia stata adottata alcuna decisione al riguardo a
livello dell'Unione, i giudici nazionali aditi al fine di verificare la
legittimita delle misure nazionali di cui trattasi sono competenti a valutare
la legittimita di queste misure alla luce delle condizioni sostanziali
previste all'art. 34 del regolamento n. 1829/2003 e di quelle procedurali di
cui all'art. 54 del regolamento n. 178/2002, che stabilisce i principi e i
requisiti generali della legislazione alimentare, istituisce l'Autorita
europea per la sicurezza alimentare e fissa procedure nel campo della
sicurezza alimentare, e l'uniformita del diritto dell'Unione puo essere
garantita dalla Corte nell'ambito del procedimento di rinvio pregiudiziale, in
quanto un giudice nazionale, quando nutre dubbi in merito all'interpretazione
di una disposizione del diritto dell'Unione, puo o deve, conformemente
all'art. 267, secondo e terzo comma, TFUE, deferire una questione
pregiudiziale alla Corte.

Per contro, quando, in una fattispecie, la Commissione ha adito il Comitato
permanente per la catena alimentare e la salute degli animali ed e stata
adottata una decisione a livello dell'Unione, le valutazioni di fatto e di
diritto relative alla fattispecie medesima, contenute in una tale decisione,
vincolano tutti gli organi dello Stato destinatario di quest'ultima,
conformemente all'art. 288 TFUE, ivi compresi i suoi giudici chiamati ad
esaminare la legittimita delle misure adottate a livello nazionale.

(v. punti 78-80)

  
  
  
  
  
  

SENTENZA DELLA CORTE (Quarta Sezione)

8 settembre 2011 (*)

«Agricoltura - Mangimi geneticamente modificati - Misure urgenti - Misura
adottata da uno Stato membro - Sospensione provvisoria di un'autorizzazione
accordata in forza della direttiva 90/220/CEE - Fondamento giuridico -
Direttiva 2001/18/CE - Art. 12 - Normativa settoriale - Art. 23 - Clausola di
salvaguardia - Regolamento (CE) n. 1829/2003 - Art. 20 - Prodotti esistenti -
Art. 34 - Regolamento (CE) n. 178/2002 - Artt. 53 e 54 - Presupposti
d'applicazione»

Nei procedimenti riuniti da C‑58/10 a C‑68/10,

aventi ad oggetto le domande di pronuncia pregiudiziale proposte alla Corte,
ai sensi dell'art. 267 TFUE, dal Conseil d'État (Francia), con decisioni 6
novembre 2009 e 28 dicembre 2009, pervenute in cancelleria il 3 febbraio 2010,
nei procedimenti

**Monsanto SAS** (cause C‑58/10 e C‑59/10),

**Monsanto Agriculture France SAS** (cause C‑58/10 e C‑59/10),

**Monsanto International SARL** (cause C‑58/10 e C‑59/10),

**Monsanto Technology LLC** (cause C‑58/10 e C‑59/10),

**Monsanto Europe SA** (causa C‑59/10),

**Association g enerale des producteurs de mais (AGPM) **(causa C‑60/10),

**Malaprade SCEA e  a.** (causa C‑61/10),

**Pioneer G enetique SARL **(causa C‑62/10),

**Pioneer Semences SAS** (causa C‑62/10),

**Union fran çaise des semenciers (UFS), **gia Syndicat des etablissements de
semences agrees pour les semences de mais (Seproma) (causa C‑63/10),

**Caussade Semences SA** (causa C‑64/10),

**Limagrain Europe SA,** gia Limagrain Verneuil Holding SA (causa C‑65/10),

**Ma isadour Semences SA **(causa C‑66/10),

**Ragt Semences SA** (causa C‑67/10),

**Euralis Semences SAS** (causa C‑68/10),

**Euralis Coop** (causa C‑68/10)

contro

**Ministre de l 'Agriculture et de la Peche,**

con l'intervento di:

**Association France Nature Environnement** (cause C‑59/10 e C‑60/10),

**Conf ederation paysanne **(causa C‑60/10),

LA CORTE (Quarta Sezione),

composta dal sig. J.-C. Bonichot, presidente di sezione, dal sig. L. Bay
Larsen (relatore), dalle sig.re C. Toader, A. Prechal e dal sig. E.
Jarašiūnas, giudici,

avvocato generale: sig. P. Mengozzi

cancelliere: sig.ra R. Şereş, amministratore

vista la fase scritta del procedimento e in seguito all'udienza del 9 febbraio
2011,

considerate le osservazioni presentate:

-        per la Monsanto SAS, la Monsanto Agriculture Francia SAS, la Monsanto International SARL, la Monsanto Technology LLC e la Monsanto Europe SA, dagli avv.ti R. Saint-Esteben, C.-L. Vier, M. Pittie, P. Honore e C. Vexliard, avocats; 

-        per l'Association generale des producteurs de mais (AGPM) e a., dagli avv.ti M. Le Prat e L. Verdier, avocats;

-        per la Pioneer Genetique SARL, la Pioneer Semences SAS, l'Union française des semenciers (UFS), gia Syndicat des etablissements de semences agrees pour les semences de mais (Seproma), la Caussade Semences SA, la Limagrain Europe SA, la Maisadour Semences SA, la Ragt Semences SA, la Euralis Semences SAS e la Euralis Coop, dagli avv.ti A. Monod e B. Colin, avocats; 

-        per la Confederation paysanne, dall'avv. H. Bras, avocat;

-        per il governo francese, dai sigg. G. de Bergues e S. Menez, nonche dalla sig.ra R. Loosli-Surrans, in qualita di agenti;

-        per il governo ellenico, dal sig. I. Chalkias e dalla sig.ra S. Papaioannou, in qualita di agenti;

-        per il governo austriaco, dal sig. E. Riedl, in qualita di agente;

-        per il governo polacco, dal sig. B. Majczyna e dalla sig.ra J. Sawicka, in qualita di agenti;

-        per la Commissione europea, dalla sig.ra L. Pignataro-Nolin, dal sig. M. Van Hoof e dal sig. C. Zadra, in qualita di agenti;

sentite le conclusioni dell'avvocato generale, presentate all'udienza del 22
marzo 2011,

ha pronunciato la seguente

**Sentenza**

1        Le domande di pronuncia pregiudiziale vertono sull'interpretazione
degli artt. 12 e 23 della direttiva del Parlamento europeo e del Consiglio 12
marzo 2001, 2001/18/CE, sull'emissione deliberata nell'ambiente di organismi
geneticamente modificati e che abroga la direttiva 90/220/CEE del Consiglio
(GU L 106, pag. 1), degli artt. 20 e 34 del regolamento (CE) del Parlamento
europeo e del Consiglio 22 settembre 2003, n. 1829, relativo agli alimenti e
ai mangimi geneticamente modificati (GU L 268, pag. 1), nonche degli artt. 53
e 54 del regolamento (CE) del Parlamento europeo e del Consiglio 28 gennaio
2002, n. 178, che stabilisce i principi e i requisiti generali della
legislazione alimentare, istituisce l'Autorita europea per la sicurezza
alimentare e fissa procedure nel campo della sicurezza alimentare (GU L 31,
pag. 1).

2        Le domande in parola sono state presentate nel contesto di undici
controversie insorte tra la Monsanto SAS, la Monsanto Agriculture France SAS,
la Monsanto International SARL, la Monsanto Technology LLC, la Monsanto Europe
SA (in prosieguo, rispettivamente: la «Monsanto», la «Monsanto Agriculture
France», la «Monsanto International», la «Monsanto Technology» e la «Monsanto
Europe»), nonche vari altri ricorrenti persone fisiche o giuridiche, e il
Ministro dell'Agricoltura e della Pesca, con l'intervento dell'associazione
France Nature Environnement e della Confederation paysanne, in merito alla
legittimita di due misure provvisorie nazionali che hanno, in successione,
sospeso la cessione e l'utilizzo di sementi di mais MON 810, organismi
geneticamente modificati (in prosieguo: gli «OGM»), e in seguito hanno vietato
la coltivazione delle varieta di sementi provenienti dalla linea di mais di
cui trattasi.

  **Contesto normativo**

  _Il diritto dell 'Unione_

 La direttiva 2001/18

3        La direttiva 2001/18, modificata dal regolamento n. 1829/2003 e dal
regolamento (CE) del Parlamento europeo e del Consiglio 22 settembre 2003, n.
1830 (GU L 268, pag. 24; in prosieguo: la «direttiva 2001/18»), disciplina
l'emissione deliberata nell'ambiente di OGM nonche l'immissione nel mercato
degli OGM come tali o contenuti in prodotti.

4        L'art. 34 della direttiva 2001/18 fissa la data della sua
trasposizione entro il 17 ottobre 2002. L'art. 36 abroga, alla data del 17
ottobre 2002, la direttiva del Consiglio 23 aprile 1990, 90/220/CEE,
sull'emissione deliberata nell'ambiente di organismi geneticamente modificati
(GU L 117, pag. 15), e dispone che i riferimenti fatti a quest'ultima si
intendono fatti alla direttiva 2001/18 secondo la tabella di correlazione
contenuta in allegato.

5        Conformemente ai suoi 'considerando' diciottesimo e ventottesimo, la
direttiva 2001/18, al pari, precedentemente, della direttiva 90/220, instaura:

-        procedure e criteri armonizzati per la valutazione, caso per caso, dei rischi potenziali derivanti dall'emissione deliberata nell'ambiente di OGM; 

-        una procedura comunitaria di autorizzazione per l'immissione sul mercato dei prodotti di cui trattasi, qualora l'uso previsto di questi ultimi comporti l'emissione deliberata dell'organismo o degli organismi nell'ambiente. 

6        Il cinquantesimo e il cinquantunesimo 'considerando' della direttiva
2001/18 recitano:

«(50) Le autorizzazioni esistenti rilasciate in base alla direttiva [90/220]
dovrebbero essere rinnovate al fine di evitare disparita tra le autorizzazioni
rilasciate in base a detta direttiva e quelle rilasciate in base alla presente
direttiva e di tener pienamente conto delle condizioni relative alle
autorizzazioni previste dalla [direttiva 90/220].

(51)      Tale rinnovo richiede un periodo transitorio durante il quale le
autorizzazioni rilasciate in base alla [direttiva 90/220] permangono valide».

7        Le modalita del rinnovo, prima del termine del 17 ottobre 2006, delle
autorizzazioni accordate precedentemente al 17 ottobre 2002 in forza della
direttiva 90/220 sono disciplinate dall'art. 17 della direttiva 2001/18. Il n.
2 di questa norma elenca i documenti, gli elementi informativi nonche
l'eventuale proposta che deve includere la notifica del rinnovo. In
applicazione dei nn. 2 e 9 della stessa norma, l'operatore interessato che
presenta questa notifica prima del 17 ottobre 2006 puo continuare a immettere
in commercio gli OGM alle condizioni indicate nell'autorizzazione iniziale in
attesa di una decisione finale in esito al rinnovo di quest'ultima.

8        Gli artt. 20, 21 e 24 della direttiva 2001/18 enunciano specifiche
norme dettagliate in materia di monitoraggio, di etichettatura e di
informazione del pubblico.

9        L'art. 23 della stessa direttiva, intitolato «Clausola di
salvaguardia», dispone come segue:

«1.      Qualora uno Stato membro, sulla base di nuove o ulteriori
informazioni divenute disponibili dopo la data dell'autorizzazione e che
riguardino la valutazione di rischi ambientali o una nuova valutazione delle
informazioni esistenti basata su nuove o supplementari conoscenze
scientifiche, abbia fondati motivi di ritenere che un OGM come tale o
contenuto in un prodotto debitamente notificato e autorizzato per iscritto in
base alla presente direttiva rappresenti un rischio per la salute umana o
l'ambiente, puo temporaneamente limitarne o vietarne l'uso o la vendita sul
proprio territorio.

Lo Stato membro provvede affinche, in caso di grave rischio, siano attuate
misure di emergenza, quali la sospensione o la cessazione dell'immissione in
commercio, e l'informazione del pubblico.

Lo Stato membro informa immediatamente la Commissione e gli altri Stati membri
circa le azioni adottate a norma del presente articolo e motiva la propria
decisione, fornendo un nuovo giudizio sulla valutazione di rischi ambientali,
indicando se e come le condizioni poste dall'autorizzazione debbano essere
modificate o l'autorizzazione debba essere revocata e, se necessario, le nuove
o ulteriori informazioni su cui e basata la decisione.

2.      Una decisione in materia e adottata entro 60 giorni [a livello comunitario]».

10      L'art. 12 della direttiva in parola, intitolato «Normativa
settoriale», enuncia quanto segue:

«1.      Gli articoli da 13 a 24 non si applicano agli OGM come tali o
contenuti in prodotti, autorizzati da atti comunitari che prescrivono, da un
lato, una valutazione specifica del rischio ambientale specifico effettuata
secondo i principi stabiliti nell'allegato II e sulla base delle informazioni
di cui all'allegato III, salvi restando gli altri obblighi previsti dai
suddetti atti, nonche, dall'altro, obblighi in materia di gestione del rischio
etichettatura, eventuale monitoraggio, informazione del pubblico e clausole di
salvaguardia almeno equivalenti a quelli previsti dalla presente direttiva.

(…)

3.      Un regolamento del Parlamento europeo e del Consiglio stabilira le procedure per garantire che la valutazione del rischio, gli obblighi in materia di gestione del rischio, etichettatura, eventuale monitoraggio, informazione del pubblico e clausola di salvaguardia, siano equivalenti a quelli stabiliti nella presente direttiva. La futura legislazione settoriale basata sulle disposizioni di quel regolamento fara riferimento alla presente direttiva. (…) 

(…)».

 Il regolamento n. 1829/2003

11      Conformemente al settimo e all'undicesimo 'considerando', il
regolamento n. 1829/2003, applicabile il 18 aprile 2004 in forza del suo art.
49, prevede una procedura comunitaria di autorizzazione unica, utilizzata, in
particolare, per i mangimi che contengono OGM o sono costituiti o prodotti a
partire da questi ultimi come materiale di base per la produzione degli
alimenti in parola.

12      Il nono 'considerando' del regolamento cosi enuncia:

«Le nuove procedure di autorizzazione per gli alimenti e i mangimi
geneticamente modificati dovrebbero comprendere i nuovi principi contenuti
nella direttiva [2001/18]. Esse inoltre dovrebbero ricorrere al nuovo quadro
per la valutazione dei rischi in materia di sicurezza degli alimenti fissato
dal regolamento (CE) n. 178/2002 del Parlamento europeo e del Consiglio, del
28 gennaio 2002, che stabilisce i principi e i requisiti generali della
legislazione alimentare, istituisce l'Autorita europea per la sicurezza
alimentare e fissa procedure nel campo della sicurezza alimentare [GU L 31,
pag. 1]. In tal modo, gli alimenti e i mangimi geneticamente modificati
dovrebbero essere autorizzati ai fini dell'immissione sul mercato soltanto
dopo una valutazione scientifica del piu alto livello possibile, da
effettuarsi sotto la responsabilita dell'Autorita europea per la sicurezza
alimentare ("Autorita"), dei rischi che essi eventualmente presentino per la
salute umana e animale o per l'ambiente. Detta valutazione scientifica
dovrebbe essere seguita da una decisione relativa alla gestione del rischio
adottata dalla Comunita, mediante una procedura di regolamentazione che
garantisca una stretta cooperazione tra la Commissione e gli Stati membri».

13      Nel trentatreesimo 'considerando' si afferma:

«Se la domanda riguarda prodotti che contengono OGM o sono costituiti da
siffatti organismi, il richiedente dovrebbe poter scegliere tra la possibilita
di presentare un'autorizzazione per l'emissione deliberata nell'ambiente gia
ottenuta a norma della parte C della direttiva [2001/18], salve restando le
condizioni stabilite da tale autorizzazione, oppure di chiedere che la
valutazione dei rischi ambientali sia effettuata contestualmente alla
valutazione della sicurezza ai sensi del presente regolamento. In quest'ultimo
caso, e necessario che la valutazione del rischio ambientale rispetti i
requisiti di cui alla direttiva [2001/18] e che le autorita nazionali
competenti designate a tal fine dagli Stati membri siano consultate
dall'Autorita. È altresi opportuno dare a quest'ultima la possibilita di
chiedere a una delle suddette autorita competenti di effettuare la valutazione
del rischio ambientale. Inoltre, conformemente all'articolo 12, paragrafo 4,
della direttiva [2001/18], l'Autorita prima di concludere la valutazione del
rischio ambientale dovrebbe consultare le autorita nazionali competenti
designate a norma della suddetta direttiva in tutti i casi riguardanti gli OGM
e gli alimenti e/o i mangimi che contengono un OGM o sono costituiti da un
siffatto organismo».

14      Nel trentaquattresimo 'considerando' si sottolinea quanto segue:

«Nel caso di [OGM] da impiegare come sementi o altri materiali di
moltiplicazione vegetale che rientrano nel campo d'applicazione del presente
regolamento, [l'Autorita europea per la sicurezza alimentare] dovrebbe essere
tenuta ad affidare ad un'autorita nazionale competente il compito di valutare
i rischi ambientali. Tuttavia le autorizzazioni concesse a norma del presente
regolamento dovrebbero lasciare impregiudicate[, in particolare le
disposizioni della direttiva del Consiglio 13 giugno 2002, 2002/53/CE,
relativa al catalogo comune delle varieta delle specie di piante agricole (GU
L 193, pag. 1), come modificata dal regolamento n. 1829/2003, che contiene]
segnatamente le norme e i criteri per l'ammissione delle varieta e
l'accettazione ufficiale nel [catalogo comune delle varieta delle specie di
piante agricole] (…)».

15      L'art. 2, punto 9, del regolamento n. 1829/2003 cosi dispone:

«Ai fini del presente regolamento:

(…)

9)      "[OGM] destinato all'alimentazione degli animali" significa un OGM che
puo essere utilizzato come mangime o come materiale di base per la produzione
di mangimi».

16      L'art. 15, n. 1, dello stesso regolamento determina nei seguenti
termini l'ambito di applicazione della sezione I, intitolata «Autorizzazione e
vigilanza», del capo III dedicato ai mangimi geneticamente modificati:

«La presente sezione si applica:

a)      agli OGM destinati all'alimentazione degli animali;

b)      ai mangimi che contengono o sono costituiti da OGM;

c)      ai mangimi prodotti a partire da OGM».

17      Gli artt. 17‑19 del regolamento n. 1829/2003 disciplinano i
presupposti per la concessione delle autorizzazioni iniziali dei mangimi
geneticamente modificati.

18      Piu precisamente l'art. 17, n. 5, cosi dispone:

«5\. In caso di OGM o di mangimi contenenti o costituiti da OGM la domanda e
inoltre corredata:

a)      dell'incartamento tecnico completo contenente le informazioni
richieste negli allegati III e IV della direttiva [2001/18] e le informazioni
e conclusioni sulla valutazione del rischio effettuata conformemente ai
principi di cui all'allegato II della direttiva [2001/18] o, se l'immissione
in commercio dell'OGM e stata autorizzata a norma della parte C della
direttiva [2001/18] [costituita dagli artt. 12‑24 di quest'ultima], una copia
della decisione di autorizzazione;

b)      un piano di monitoraggio degli effetti ambientali conformemente
all'allegato VII della direttiva [2001/18], comprendente una proposta relativa
al periodo del piano di monitoraggio; tale periodo puo essere diverso dal
periodo proposto per l'autorizzazione.

In tal caso, gli articoli da 13 a 24 della direttiva [2001/18] non si
applicano».

19      L'art. 20, intitolato «Status dei prodotti esistenti», prevede quanto
segue:

«1\. (...) i prodotti che rientrano nel campo d'applicazione della presente
sezione e che sono stati legalmente immessi sul mercato comunitario prima
della data di applicazione del presente regolamento, possono rimanere sul
mercato e continuare ad essere utilizzati e lavorati purche siano soddisfatte
le seguenti condizioni:

a)      per quanto concerne i prodotti autorizzati in virtu delle direttive
[90/220 o 2001/18] (...), gli operatori responsabili della loro immissione in
commercio notificano alla Commissione la data in cui essi sono stati per la
prima volta immessi sul mercato comunitario, entro sei mesi dalla data di
applicazione del presente regolamento;

(…)

2.      La notifica di cui al paragrafo 1 e corredata degli elementi menzionati all'articolo 17, paragrafi 3 e 5 (…).

(…)

4.      Entro nove anni dalla data in cui i prodotti indicati al paragrafo 1, lettera a), sono stati immessi per la prima volta sul mercato, e comunque non prima di tre anni a decorrere dalla data di applicazione del presente regolamento, gli operatori responsabili della loro immissione in commercio presentano una domanda conformemente all'articolo 23, che si applica per analogia. 

(…)

5.      I prodotti di cui al paragrafo 1 e i mangimi che li contengono o sono da essi derivati sono soggetti alle disposizioni del presente regolamento, in particolare degli articoli 21, 22 e 34, che si applicano per analogia. 

(…)».

20      Gli artt. 21, 22, n. 1, 24, 25, 26 nonche 29 enunciano specifiche
norme dettagliate in materia di vigilanza, etichettatura e informazione al
pubblico.

21      L'art. 34, intitolato «Misure d'emergenza», dispone:

«Quando sia manifesto che prodotti autorizzati dal presente regolamento o
conformemente allo stesso possono comportare un grave rischio per la salute
umana, per la salute degli animali o per l'ambiente (...), sono adottate
misure conformemente alle procedure previste agli articoli 53 e 54 del
regolamento [n. 178/2002]».

 Il regolamento n. 178/2002

22      L'art. 53 del regolamento n. 178/2002, intitolato «Misure urgenti per
alimenti e mangimi di origine comunitaria o importati da un paese terzo», e
cosi formulato:

«1.      Quando sia manifesto che (..) mangimi di origine comunitaria o
importati da un paese terzo possono comportare un grave rischio per la salute
umana, per la salute degli animali o per l'ambiente che non possa essere
adeguatamente affrontato mediante misure adottate dallo Stato membro o dagli
Stati membri interessati, la Commissione, agendo di propria iniziativa o su
richiesta di uno Stato membro (…), adotta immediatamente, in funzione della
gravita della situazione, una o alcune delle seguenti misure:

[sospensione dell'immissione sul mercato, sospensione delle importazioni in
provenienza da paesi terzi, sospensione dell'utilizzazione dei mangimi in
questione, determinazione di condizioni particolari per tali mangimi o
qualsiasi altra misura provvisoria adeguata].

2.      Tuttavia, in casi urgenti, la Commissione puo adottare in via provvisoria le misure di cui al paragrafo 1, previa consultazione dello Stato membro o degli Stati membri interessati e dopo averne informato gli altri Stati membri. 

Nel tempo piu breve possibile e al piu tardi entro dieci giorni lavorativi, le
misure adottate sono confermate, modificate, revocate o prorogate secondo la
procedura di cui all'articolo 58, paragrafo 2. Le motivazioni della decisione
della Commissione sono pubblicate quanto prima».

23      L'art. 54 del medesimo regolamento, intitolato «Altre misure urgenti»,
recita:

«1.      Qualora uno Stato membro informi ufficialmente la Commissione circa
la necessita di adottare misure urgenti e qualora la Commissione non abbia
agito in conformita delle disposizioni dell'articolo 53, lo Stato membro puo
adottare misure cautelari provvisorie. Esso ne informa immediatamente gli
altri Stati membri e la Commissione.

2.      Entro dieci giorni lavorativi, la Commissione sottopone la questione al [Comitato permanente per la catena alimentare e la salute degli animali] ai fini della proroga, modificazione od abrogazione delle misure cautelari provvisorie nazionali. 

3.      Lo Stato membro puo lasciare in vigore le proprie misure cautelari provvisorie fino all'adozione delle misure comunitarie».

  _Il diritto nazionale_

24      L'art. L. 535-2 del codice dell'ambiente francese, in vigore fino al
27 giugno 2008, dispone come segue:

«I. - Ogniqualvolta lo giustifichi una nuova valutazione dei rischi per la
salute o l'ambiente causati dalla presenza di [OGM], l'autorita amministrativa
puo, a spese del titolare dell'autorizzazione o dei detentori degli [OGM]:

1°      sospendere l'autorizzazione in attesa di ulteriori informazioni e, se
del caso, ordinare il ritiro dei prodotti dal mercato o vietarne l'uso;

2°      imporre modifiche alle condizioni di emissione deliberata;

3°      revocare l'autorizzazione;

4°      ordinare la distruzione degli [OGM] e, qualora il titolare
dell'autorizzazione o il detentore non ottemperi, procedere alla loro
distruzione ex officio.

II. - Salvi i casi di emergenza, tali misure possono essere attuate solo se il
titolare ha avuto la possibilita di presentare le proprie osservazioni».

  **Cause principali e questioni pregiudiziali**

25      Con decisione della Commissione 22 aprile 1998, 98/294/CE, concernente
l'immissione in commercio di granturco geneticamente modificato (Zea mays L.
Linea MON 810) a norma della direttiva 90/220 (GU L 131, pag. 32), la
Commissione, sul fondamento della stessa direttiva 90/220, ha autorizzato
l'immissione in commercio del mais MON 810, su richiesta della Monsanto
Europe.

26      In esecuzione dell'art. 1 della decisione in parola e conformemente
all'art. 13 della direttiva 90/220, il Ministro dell'Agricoltura e della
Pesca, con decreto ministeriale 3 agosto 1998 recante consenso scritto, a
norma dell'art. 13, n. 4, della direttiva 90/220, alle decisioni 22 aprile
1998, 98/293/CE e 98/294/CE, concernenti l'immissione in commercio di varieta
di granturco geneticamente modificate (Zea mays L. T25 e MON 810) (arrete du 3
aout 1998 portant consentement ecrit, au titre de l'article 13, paragraphe 4,
de la directive [90/220], des decisions 98/293/CE et 98/294/CE du 22 avril
1998 concernant la mise sur le marche de mais genetiquement modifies ( _Zea
mays_ L. T25 et MON 810); JORF del 5 agosto 1998, pag. 11985], ha dato il suo
consenso scritto a tale immissione sul mercato.

27      L'11 luglio 2004, la Monsanto Europe ha notificato alla Commissione il
mais MON 810, in particolare in applicazione dell'art. 20, n. 1, lett. a), del
regolamento n. 1829/2003, quale «prodotto esistente».

28      Essa non ha effettuato una notifica all'autorita nazionale competente,
prima del 17 ottobre 2006, in forza dell'art. 17, n. 2, della direttiva
2001/18.

29      Il 4 maggio 2007, la stessa ha chiesto il rinnovo dell'autorizzazione
all'immissione sul mercato del mais MON 810 sulla base dell'art. 20, n. 4, del
regolamento n. 1829/2003.

30      Con decreto ministeriale 5 dicembre 2007, che ha sospeso la cessione e
l'utilizzo di sementi di mais MON 810 (arrete du 5 decembre 2007 suspendant la
cession et l'utilisation des semences de mais MON 810; JORF del 6 dicembre
2007, pag. 19748), il Ministro dell'Agricoltura e della Pesca, riferendosi
senza ulteriori precisazioni al codice rurale e al codice dell'ambiente, ha
sospeso sul territorio nazionale la cessione all'utente finale e l'utilizzo di
sementi di mais MON 810 fino alla pubblicazione di una legge relativa agli OGM
ed entro il 9 febbraio 2008.

31      Il 6 febbraio 2008, la Monsanto, la Monsanto Agriculture France, la
Monsanto International e la Monsanto Technology hanno presentato dinanzi al
Conseil d'État un ricorso di annullamento di questo decreto.

32      Con decreto ministeriale 7 febbraio 2008, che ha sospeso la
coltivazione delle varieta di sementi di mais geneticamente modificato (Zea
mays L. linea MON 810) [arrete du 7 fevrier 2008 suspendant la mise en culture
des varietes de semences de mais genetiquement modifie ( _Zea mays_ L. lignee
MON 810); JORF del 9 febbraio 2008, pag. 2462], il Ministro dell'Agricoltura e
della Pesca, invocando l'art. 23 della direttiva 2001/18, il regolamento n.
1829/2003 nonche l'art. L. 535-2 del codice dell'ambiente, ha vietato sul
territorio nazionale «[l]a coltivazione, ai fini dell'immissione sul mercato,
delle varieta di sementi di mais derivanti dalla varieta di mais geneticamente
modificato MON 810» fino a che non si fosse statuito sulla domanda di rinnovo
dell'autorizzazione di immissione sul mercato dell'organismo di cui trattasi.

33      Con decreto ministeriale 13 febbraio 2008, che ha modificato il
decreto ministeriale 7 febbraio 2008, volto a sospendere la coltivazione delle
varieta di sementi di mais geneticamente modificato (Zea mays L. linea MON
810) [arrete du 13 fevrier 2008 modifiant l'arrete du 7 fevrier 2008
suspendant la mise en culture des varietes de semences de mais genetiquement
modifie ( _Zea mays_ L. lignee MON 810); JORF del 19 febbraio 2008, pag.
3004], il Ministro dell'Agricoltura e della Pesca ha soppresso i termini «ai
fini dell'immissione sul mercato» di cui al decreto 7 febbraio 2008.

34      Il 12 febbraio 2008, le autorita francesi, notificando quest'ultimo
decreto alla Commissione, hanno qualificato quest'ultimo come «misura di
emergenza» ai sensi dell'art. 34 del regolamento n. 1829/2003. In questa
comunicazione, esse hanno sottolineato la necessita di adottare misure di
emergenza dirette a sospendere la coltivazione del mais MON 810 in
applicazione del combinato disposto dell'art. 34 del regolamento n. 1829/2003
nonche degli artt. 53 e 54 del regolamento n. 178/2002.

35      Il 20 febbraio 2008, notificando alla Commissione il decreto
ministeriale 13 febbraio 2008, le autorita francesi hanno indicato che
quest'ultimo decreto era stato adottato in applicazione dell'art. 23 della
direttiva 2001/18.

36      Il 20, il 21 e il 25 febbraio 2008, la Monsanto, la Monsanto
Agriculture France, la Monsanto International, la Monsanto Technology, la
Monsanto Europe nonche vari altri ricorrenti hanno presentato dinanzi al
Conseil d'État ricorsi di annullamento del decreto ministeriale 7 febbraio
2008, modificato dal decreto 13 febbraio 2008.

37      Come osservato dal giudice del rinvio, le parti ricorrenti rilevano
che al mais MON 810, che costituisce una linea di mais geneticamente
modificato per l'alimentazione degli animali, sono ormai applicabili soltanto
le disposizioni del regolamento n. 1829/2003, cosicche il Ministro
dell'Agricoltura e della Pesca avrebbe inficiato in termini di incompetenza i
decreti impugnati adottando una misura di emergenza rientrante nella
competenza della Commissione e, quantomeno, in termini di errore di diritto
fondandosi sull'art. 23 della direttiva 2001/18 e sull'art. L. 535-2 del
codice dell'ambiente che ne garantisce la trasposizione nell'ordinamento
nazionale.

38      Cio premesso, il Conseil d'État ha deciso di sospendere il giudizio e
di sottoporre alla Corte, in ciascuna delle cause principali, le seguenti
questioni pregiudiziali:

«1)      Se, quando un [OGM] che costituisce un alimento per animali e stato
immesso in commercio prima della pubblicazione del regolamento [n. 1829/2003]
e la relativa autorizzazione e mantenuta in vigore in applicazione delle
disposizioni dell'art. 20 di detto regolamento, il prodotto in questione debba
essere considerato, in attesa della decisione in merito alla domanda di nuova
autorizzazione che deve essere presentata in applicazione di detto
regolamento, tra i prodotti menzionati dalle disposizioni dell'art. 12 della
direttiva [2001/18] (…) e se, in tal caso, detto [OGM] sia soggetto, per
quanto riguarda le misure urgenti che possono essere adottate successivamente
alla concessione dell'autorizzazione di immissione in commercio, unicamente
all'art. 34 del regolamento [n. 1829/2003] o se, al contrario, siffatte misure
possano essere adottate da uno Stato membro sulla base dell'art. 23 della
direttiva [2001/18] e delle disposizioni nazionali che ne garantiscono la
trasposizione.

2)      Nell'ipotesi in cui le misure urgenti possano intervenire soltanto nel
quadro delle disposizioni dell'art. 34 del regolamento [n. 1829/2003], se, e a
quali condizioni, le autorita di uno Stato membro possano adottare [misure
come quelle di cui al decreto 5 dicembre 2007 (primo ricorso di annullamento)
e al decreto 7 febbraio 2008 (dieci altri ricorsi), modificato dal decreto 13
febbraio 2008], a titolo di gestione del rischio cui fa riferimento l'art. 53
del regolamento [n. 178/2002], oppure a titolo di misure cautelari provvisorie
che uno Stato membro puo adottare sulla base dell'art. 54 del medesimo
regolamento.

3)      Nell'ipotesi in cui le autorita di uno Stato membro possano
intervenire sulla base dell'art. 23 della direttiva 2001/18/CE o dell'art. 34
del regolamento [n. 1829/2003], o di entrambe queste basi giuridiche, tenendo
conto in particolare del principio di precauzione, il ricorso solleva la
questione del livello di rigore imposto rispettivamente dalle disposizioni
dell'art. 23 della direttiva che subordinano l'attuazione di misure di
emergenza quali il divieto temporaneo dell'uso del prodotto alla condizione
che lo Stato membro abbia "fondati motivi di ritenere che un OGM (…)
rappresenti un rischio per (…) l'ambiente" e da quelle dell'art. 34 del
regolamento che subordinano l'intervento di una siffatta misura alla
condizione che sia "manifesto che [il] prodott[o] (…) poss[a] comportare un
grave rischio per (…) l'ambiente" in materia di identificazione del rischio,
di valutazione della sua probabilita e di esame della natura dei suoi
effetti».

  **Sulle questioni pregiudiziali**

  _Osservazioni preliminari_

39      Si deve ricordare che sementi provenienti da linee di mais come quelle
di cui alla causa principale rientrano nell'ambito di applicazione della
direttiva 2002/53, in forza del combinato disposto dell'art. 1, n. 1, di
quest'ultima e dell'art. 2, n. 1, parte A, della direttiva del Consiglio 14
giugno 1966, 66/402/CEE, relativa alla commercializzazione delle sementi di
cereali (GU 1966, n. 125, pag. 2309), modificata da ultimo dalla direttiva
della Commissione 26 giugno 2009, 2009/74/CE (GU L 166, pag. 40).

40      In forza dell'art. 16, n. 1, della direttiva 2002/53, gli Stati membri
vigilano affinche, con effetto a partire dalla data di pubblicazione nel
catalogo comune delle varieta delle specie di piante agricole, prevista
all'art. 17 della stessa direttiva, le sementi delle varieta ammesse in
applicazione delle disposizioni della presente direttiva o in base a principi
corrispondenti a quelli stabiliti dalla presente direttiva non siano soggette
ad alcuna restrizione di mercato per quanto concerne la varieta, salvo le
eccezioni di cui agli artt. 16, n. 2, o 18 della direttiva 2002/53 (v., in tal
senso, sentenza 16 luglio 2009, causa C‑165/08, Commissione/Polonia, Racc.
pag. I‑6843, punto 62).

41      Si deve osservare che lo Stato membro interessato di cui alla causa
principale non si e avvalso degli artt. 16, n. 2, o 18 della direttiva 2002/53
al fine di essere autorizzato a vietare le sementi di mais MON 810 alle
condizioni enunciate da tali disposizioni.

42      In tale contesto, le soluzioni fornite alle presenti questioni
pregiudiziali non pregiudicano la direttiva 2002/53.

  _Sulla prima questione_

43      La prima questione si riferisce alle condizioni in cui una misura di
sospensione o di divieto provvisorio puo essere adottata da uno Stato membro
nei riguardi di un «prodotto esistente» ai sensi dell'art. 20 del regolamento
n. 1829/2003, che sia stato autorizzato in forza della direttiva 90/220,
direttiva abrogata e sostituita dalla direttiva 2001/18.

44      Essa pone il problema del fondamento giuridico di una siffatta misura.

45      Il governo austriaco sostiene che la Monsanto ha notificato il mais
MON 810 quale prodotto esistente a fini di un utilizzo in mangimi e alimenti,
ma non ai fini di un utilizzo in quanto semente. Dubita, di conseguenza, che
il prodotto di cui trattasi possa ancora essere considerato come immesso
legalmente sul mercato in quanto semente a partire dalla scadenza del termine
di notifica dei prodotti esistenti.

46      Pertanto, occorre esaminare la questione se l'utilizzo in quanto
sementi di OGM notificati sul fondamento dell'art. 20 del regolamento n.
1829/2003 sia disciplinato da tale disposizione.

47      Il regolamento n. 1829/2003 costituisce un'attuazione dell'art. 12, n.
3, della direttiva 2001/18.

48      È pacifico che la Monsanto non ha notificato il mais MON 810 in forza
dell'art. 17, n. 2, della direttiva 2001/18 prima del termine del 17 ottobre
2006 stabilito da tale articolo.

49      È altresi indiscusso che la Monsanto ha notificato il mais di cui
trattasi sul fondamento dell'art. 20, n. 1, del regolamento n. 1829/2003, in
quanto «prodotto esistente» rientrante nella sezione 1 del capo III di tale
regolamento.

50      Dalla formulazione del trentaquattresimo 'considerando' nonche,
relativamente ai mangimi, degli artt. 16, n. 7, e 18, n. 3, lett. c), dello
stesso regolamento emerge che l'utilizzo di OGM in quanto sementi e
disciplinato dall'autorizzazione concessa per i suddetti OGM in applicazione
del regolamento in parola, fatta salva la direttiva 2002/53.

51      Per quanto riguarda i prodotti esistenti, si pone pertanto la
questione se l'art. 20 del regolamento n. 1829/2003, nella parte in cui
prevede, alle condizioni che enuncia, che «i prodotti che rientrano nel campo
d'applicazione della [sezione 1] possono rimanere sul mercato e continuare ad
essere utilizzati e lavorati», disciplini anche l'utilizzo in quanto sementi
di OGM notificati quali prodotti esistenti sul fondamento dello stesso art.
20\.

52      A questo riguardo si deve rammentare che i prodotti notificati sul
fondamento dell'art. 20, n. 1, del regolamento n. 1829/2003 devono rientrare
nell'ambito di applicazione della sezione 1 del capo III del regolamento in
parola e che dall'art. 15, n. 1, di quest'ultimo emerge che tale sezione si
applica, in particolare, agli «OGM destinati all'alimentazione degli animali».

53      Orbene, ai sensi dell'art. 2, punto 9, dello stesso regolamento, con
questa espressione si intende, in particolare, un «OGM che puo essere
utilizzato come (...) materiale di base per la produzione di mangimi»,
definizione che puo applicarsi a sementi.

54      Di conseguenza, le sementi di OGM rientrano nella sezione 1 del capo
III del regolamento n. 1829/2003. Alle stesse e quindi applicabile, in
particolare, l'art. 20, n. 1, di quest'ultimo.

55      Nei limiti in cui quest'ultima disposizione autorizza la prosecuzione
dell'utilizzo dei prodotti che essa disciplina, tale norma e applicabile
all'utilizzo in quanto sementi di prodotti che sono stati notificati.

56      A tale riguardo spetta al giudice nazionale verificare che prodotti
quali il mais MON 810, che siano stati autorizzati in particolare in quanto
sementi ai fini della coltivazione in applicazione della direttiva 90/220,
siano stati effettivamente notificati sulla base dell'art. 20, n. 1, del
regolamento n. 1829/2003.

57      Ai sensi di tali previe considerazioni, la Corte constata che il
regolamento n. 1829/2003 contiene gli elementi interpretativi sufficienti per
risolvere la prima questione, senza che sia necessaria una specifica
interpretazione dell'art. 12 della direttiva 2001/18.

58      In tale contesto si deve considerare che, con la sua prima questione,
il giudice del rinvio chiede in sostanza se, in circostanze come quelle di cui
alle controversie principali, OGM come il mais MON 810, che siano stati
autorizzati, in particolare, in quanto sementi a fini di coltivazione in
applicazione della direttiva 90/220 e che, alle condizioni enunciate all'art.
20 del regolamento n. 1829/2003, siano stati notificati quali prodotti
esistenti, e, successivamente abbiano formato oggetto di una domanda di
rinnovo di autorizzazione in corso di esame, possano costituire l'oggetto, da
parte di uno Stato membro, di misure di sospensione o di divieto provvisorio
dell'utilizzo o dell'immissione in commercio in applicazione dell'art. 23
della direttiva 2001/18, o se siffatte misure possano essere adottate
conformemente all'art. 34 del regolamento n. 1829/2003.

59      A tale riguardo si deve ricordare che l'art. 20, n. 5, del regolamento
n. 1829/2003 dispone che «[i] prodotti di cui al paragrafo 1 (...) sono
soggetti alle disposizioni del presente regolamento, in particolare degli
articoli 21, 22 e 34, che si applicano per analogia».

60      Questa formulazione sancisce pertanto esplicitamente l'applicabilita
dell'art. 34 del regolamento n. 1829/2003.

61      Vi si prevede, inoltre, l'applicabilita a un prodotto esistente delle
altre disposizioni di quest'ultimo o, in particolare, del suo art. 17, n. 5,
che impone, al primo comma, lett. a) e b), che siano forniti vari elementi di
informazione relativi ai prodotti di cui trattasi e aggiunge, al secondo
comma, che, «[i]n tal caso, gli articoli da 13 a 24 della direttiva [2001/18]
non si applicano».

62      Pertanto, dal combinato disposto degli artt. 20, n. 5, e 17, n. 5, del
regolamento n. 1829/2003 risulta che, qualora gli elementi previsti dall'art.
17, n. 5, primo comma, siano forniti a sostegno della notifica di un prodotto
esistente, l'art. 23 della direttiva 2001/18 non si applica.

63      Si deve quindi risolvere la prima questione nel senso che, in
circostanze analoghe a quelle di cui alle controversie principali, OGM come il
mais MON 810, che siano stati autorizzati, in particolare, in quanto sementi a
fini di coltivazione in applicazione della direttiva 90/220, che, alle
condizioni enunciate all'art. 20 del regolamento n. 1829/2003, siano stati
notificati quali prodotti esistenti e, successivamente, abbiano formato
oggetto di una domanda di rinnovo di autorizzazione in corso di esame non
possono costituire l'oggetto, da parte di uno Stato membro, di misure di
sospensione o di divieto provvisorio dell'utilizzo o dell'immissione in
commercio in applicazione dell'art. 23 della direttiva 2001/18, laddove
siffatte misure, per contro, possono essere adottate conformemente all'art. 34
del regolamento n. 1829/2003.

  _Sulla seconda questione_

64      Con la sua seconda questione, il giudice del rinvio chiede, in
sostanza, se l'art. 34 del regolamento n. 1829/2003 autorizzi uno Stato membro
ad adottare misure di emergenza in circostanze come quelle di cui alla causa
principale.

65      I decreti ministeriali 5 dicembre 2007, 7 febbraio 2008 nonche 13
febbraio 2008, che ne ha modificato i termini, sono stati pubblicati nel
_Journal officiel de la R epublique française, _rispettivamente, il 6 dicembre
2007, il 9 febbraio 2008 e il 19 febbraio 2008. Secondo le indicazioni del
governo francese, che spetta al giudice nazionale verificare, questi decreti
sarebbero stati notificati alla Commissione, rispettivamente, il 9, il 12 e il
20 febbraio 2008.

66      A tale riguardo si deve constatare che, come risulta dal tenore
letterale dell'art. 34 del regolamento n. 1829/2003, tale norma, da un lato,
enuncia le condizioni sostanziali in forza delle quali un prodotto autorizzato
da tale regolamento o conformemente a quest'ultimo puo essere l'oggetto di
misure di emergenza e, dall'altro, rinvia, per quanto riguarda le condizioni
di adozione di tali misure, alle «procedure previste agli articoli 53 e 54 del
regolamento [n. 178/2002]».

67      Pertanto, l'art. 34 del regolamento n. 1829/2003 non subordina
l'adozione di misure di emergenza alle condizioni sostanziali previste
all'art. 53 del regolamento n. 178/2002.

68      Peraltro, si deve osservare che l'art. 53 del regolamento n. 178/2002
riguarda le misure di emergenza che possono essere adottate dalla Commissione,
laddove all'adozione di siffatte misure da parte degli Stati membri e
applicabile l'art. 54 del detto regolamento.

69      Di conseguenza, uno Stato membro che intenda adottare misure di
emergenza in forza dell'art. 34 del regolamento n. 1829/2003 deve rispettare,
oltre alle condizioni sostanziali indicate in quest'ultima norma, anche le
condizioni procedurali previste all'art. 54 del regolamento n. 178/2002.

70      Tali condizioni sono precisate al n. 1 del citato art. 54, che impone
agli Stati membri, da una parte, di informare «ufficialmente» la Commissione
circa la necessita di adottare misure urgenti e, dall'altra parte, qualora la
Commissione non abbia agito in conformita delle disposizioni dell'art. 53, di
informare «immediatamente» gli altri Stati membri e la Commissione in merito
alle misure cautelari adottate.

71      Esse devono essere interpretate tenendo in considerazione la
formulazione di tale disposizione, ma altresi le finalita del regolamento n.
1829/2003 nonche il principio di precauzione, allo scopo di garantire un
elevato livello di tutela della vita e della salute umana, assicurando al
contempo la libera circolazione di alimenti e di mangimi sicuri e sani, che
costituisce un aspetto essenziale del mercato interno (v., per analogia,
sentenze 21 marzo 2000, causa C‑6/99, Greenpeace France e a., Racc. pag.
I‑1651, punto 44, e 9 settembre 2003, causa C‑236/01, Monsanto Agricoltura
Italia e a., Racc. pag. I‑8105, punto 110).

72      Si deve al riguardo constatare che, se e vero che l'art. 54, n. 1, del
regolamento n. 178/2002 non introduce l'obbligo di informare la Commissione
entro un determinato termine, risulta tuttavia sia dalla precisazione secondo
cui lo Stato membro interessato informa «immediatamente» la Commissione e gli
altri Stati membri in merito alle misure urgenti adottate sia dalla
circostanza che la Commissione deve successivamente, entro un termine di dieci
giorni lavorativi, avviare il procedimento previsto all'art. 58, n. 2, del
regolamento in parola che lo Stato membro interessato deve informare la
Commissione il piu rapidamente possibile sia della necessita di adottare
misure urgenti sia, all'occorrenza, del contenuto delle misure adottate.

73      Pertanto, alla luce del carattere di urgenza dell'intervento dello
Stato membro interessato e dello scopo di tutela della sanita pubblica
perseguito dal regolamento n. 1829/2003, l'art. 54, n. 1, del regolamento n.
178/2002 deve essere interpretato nel senso che e diretto a imporre, come
d'altronde a norma dell'art. 23 della direttiva 2001/18, che l'informazione
della Commissione in esso prevista intervenga, in caso di urgenza, non oltre
il momento dell'adozione delle misure urgenti da parte dello Stato membro
interessato.

74      Si deve pertanto risolvere la seconda questione nel senso che l'art.
34 del regolamento n. 1829/2003 autorizza uno Stato membro ad adottare misure
urgenti soltanto alle condizioni procedurali enunciate all'art. 54 del
regolamento n. 178/2002, di cui spetta al giudice nazionale verificare
l'osservanza.

  _Sulla terza questione_

75      Con la sua terza questione, il giudice di rinvio chiede in sostanza
quale livello di rigore imponga agli Stati membri l'art. 34 del regolamento n.
1829/2003 in vista dell'adozione di misure di emergenza, laddove subordina
queste ultime all'esistenza di una situazione che possa comportare, «[in modo]
manifesto», un «grave rischio» per la salute umana, per la salute degli
animali o per l'ambiente.

76      A tale riguardo occorre considerare che le espressioni «[in modo]
manifesto» e «grave rischio» devono essere intese come atte a riferirsi a un
serio rischio che ponga a repentaglio in modo manifesto la salute umana, la
salute degli animali o l'ambiente. Questo rischio deve essere constatato sulla
base di nuovi elementi fondati su dati scientifici attendibili.

77      Infatti, misure di tutela adottate in forza dell'art. 34 del
regolamento n. 1829/2003 non possono essere validamente motivate con un
approccio puramente ipotetico del rischio, fondato su semplici supposizioni
non ancora accertate scientificamente. Al contrario, siffatte misure di
tutela, nonostante il loro carattere provvisorio e ancorche rivestano un
carattere preventivo, possono essere adottate solamente se fondate su una
valutazione dei rischi quanto piu possibile completa tenuto conto delle
circostanze specifiche del caso di specie, che dimostrino che tali misure sono
necessarie (v., in tal senso, sentenza Monsanto Agricoltura Italia e a., cit.,
punti 106 e 107).

78      Si deve sottolineare che, alla luce dell'economia del sistema previsto
dal regolamento n. 1829/2003 e del suo obiettivo di evitare artificiali
disparita nell'assunzione di un grave rischio, la valutazione e la gestione di
un rischio grave e manifesto compete, in ultima istanza, esclusivamente alla
Commissione e al Consiglio, sotto il controllo del giudice dell'Unione.

79      Ne risulta che, nella fase dell'adozione e dell'attuazione da parte
degli Stati membri delle misure di emergenza di cui all'art. 34 di detto
regolamento, fintantoche non sia stata adottata alcuna decisione al riguardo a
livello dell'Unione, i giudici nazionali aditi al fine di verificare la
legittimita delle misure nazionali di cui trattasi sono competenti a valutare
la legittimita di queste misure alla luce delle condizioni sostanziali
previste all'art. 34 del regolamento n. 1829/2003 e di quelle procedurali di
cui all'art. 54 del regolamento n. 178/2002, e l'uniformita del diritto
dell'Unione puo essere garantita dalla Corte nell'ambito del procedimento di
rinvio pregiudiziale, in quanto un giudice nazionale, quando nutre dubbi in
merito all'interpretazione di una disposizione del diritto dell'Unione, puo o
deve, conformemente all'art. 267, secondo e terzo comma, TFUE, deferire una
questione pregiudiziale alla Corte (v., per analogia, sentenza 20 novembre
2008, causa C‑375/07, Heuschen & Schrouff Oriental Foods Trading, Racc. pag.
I‑8691, punti 63 e 67).

80      Per contro, quando, in una fattispecie, la Commissione ha adito il
Comitato permanente per la catena alimentare e la salute degli animali ed e
stata adottata una decisione a livello dell'Unione, le valutazioni di fatto e
di diritto relative alla fattispecie medesima, contenute in una tale
decisione, vincolano tutti gli organi dello Stato destinatario di
quest'ultima, conformemente all'art. 288 TFUE, ivi compresi i suoi giudici
chiamati ad esaminare la legittimita delle misure adottate a livello nazionale
(v., per analogia, sentenza Heuschen & Schrouff Oriental Foods Trading, cit.,
punto 64).

81      Si deve quindi risolvere la terza questione nel senso che, ai fini
dell'adozione di misure urgenti, l'art. 34 del regolamento n. 1829/2003 impone
agli Stati membri di dimostrare, oltre all'urgenza, l'esistenza di una
situazione in grado di comportare un rischio che ponga a repentaglio in modo
manifesto la salute umana, la salute degli animali o l'ambiente.

  **Sulle spese**

82      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **In circostanze come quelle di cui alle controversie principali,
organismi geneticamente modificati come il mais MON 810, che siano stati
autorizzati, in particolare, in quanto sementi a fini di coltivazione in
applicazione della direttiva del Consiglio 23 aprile 1990, 90/220/CEE, sull
'emissione deliberata nell'ambiente di organismi geneticamente modificati, e
che, alle condizioni enunciate all'art. 20 del regolamento (CE) del Parlamento
europeo e del Consiglio 22 settembre 2003, n. 1829, relativo agli alimenti e
ai mangimi geneticamente modificati, siano stati notificati quali prodotti
esistenti e, successivamente, abbiano formato oggetto di una domanda di
rinnovo di autorizzazione in corso di esame non possono costituire l'oggetto,
da parte di uno Stato membro, di misure di sospensione o di divieto
provvisorio dell'utilizzo o dell'immissione in commercio in applicazione
dell'art. 23 della direttiva del Parlamento europeo e del Consiglio 12 marzo
2001, 2001/18/CE, sull'emissione deliberata nell'ambiente di organismi
geneticamente modificati e che abroga la direttiva 90/220, laddove siffatte
misure, per contro, possono essere adottate conformemente all'art. 34 del
regolamento n. 1829/2003.**

2)       **L 'art. 34 del regolamento n. 1829/2003 autorizza uno Stato membro
ad adottare misure urgenti soltanto alle condizioni procedurali enunciate
all'art. 54 del regolamento (CE) del Parlamento europeo e del Consiglio 28
gennaio 2002, n. 178, che stabilisce i principi e i requisiti generali della
legislazione alimentare, istituisce l'Autorita europea per la sicurezza
alimentare e fissa procedure nel campo della sicurezza alimentare, di cui
spetta al giudice nazionale verificare l'osservanza.**

3)       **Ai fini dell 'adozione di misure urgenti, l'art. 34 del regolamento
n. 1829/2003 impone agli Stati membri di dimostrare, oltre all'urgenza,
l'esistenza di una situazione in grado di comportare un rischio che ponga a
repentaglio in modo manifesto la salute umana, la salute degli animali o
l'ambiente.**

Firme

* * *

* Lingua processuale: il francese. 


  
  
**Causa C ‑322/10**

**Medeva BV**

**contro**

**Comptroller General of Patents, Designs and Trade Marks**

[domanda di pronuncia pregiudiziale proposta dalla Court of Appeal

(England & Wales) (Civil Division)]

«Medicinali per uso umano -- Certificato protettivo complementare --
Regolamento (CE) n. 469/2009 -- Art. 3 -- Condizioni di rilascio del
certificato -- Nozione di "prodotto protetto da un brevetto di base in vigore"
-- Criteri -- Esistenza di criteri aggiuntivi o diversi per un medicinale
contenente piu di un principio attivo o per un vaccino contro piu malattie
("Multi-disease vaccine" o "vaccino polivalente")»

Massime della sentenza

1.         _Ravvicinamento delle legislazioni -- Legislazioni uniformi -- Proprieta industriale e commerciale -- Diritto di brevetto -- Certificato protettivo complementare per i medicinali -- Presupposto per la concessione -- Prodotto protetto da un brevetto di base in vigore_

_[Regolamento del Parlamento europeo e del Consiglio n.  469/2009, art. 3,
lett. a)]_

2.         _Ravvicinamento delle legislazioni -- Legislazioni uniformi -- Proprieta industriale e commerciale -- Diritto di brevetto -- Certificato protettivo complementare per i medicinali -- Presupposto per la concessione -- Prodotto protetto da un brevetto di base in vigore_

_[Regolamento del Parlamento europeo e del Consiglio n.  469/2009, artt. 3,
lett. b), c) e d), 4 e 5]_

1.        L'art. 3, lett. a), del regolamento n. 469/2009, sul certificato protettivo complementare per i medicinali, dev'essere interpretato nel senso che esso osta a che i competenti uffici della proprieta industriale di uno Stato membro rilascino un certificato protettivo complementare riguardante principi attivi non menzionati nel testo delle rivendicazioni del brevetto di base invocato a sostegno di una domanda di rilascio di un simile certificato. 

(v. punto 28, dispositivo 1)

2.        L'art. 3, lett. b), del regolamento n. 469/2009, sul certificato protettivo complementare per i medicinali, dev'essere interpretato nel senso che, sempre che ricorrano anche le altre condizioni previste da tale articolo, esso non osta a che i competenti uffici della proprieta industriale di uno Stato membro rilascino un certificato protettivo complementare per una composizione di due principi attivi, corrispondente a quella indicata nel testo delle rivendicazioni del brevetto di base invocato, qualora il medicinale, la cui autorizzazione di immissione in commercio viene presentata a sostegno della domanda di certificato protettivo complementare, comprenda non solo la suddetta composizione dei due principi attivi, ma anche altri principi attivi. 

Infatti, se il rilascio di un certificato protettivo complementare al titolare
di un tale brevetto di base, riguardante un principio attivo innovativo o una
composizione di principi attivi innovativa, dovesse essere rifiutato con la
motivazione che, nella versione commerciale del medicinale che immette in
commercio per la prima volta il principio attivo o la composizione in parola,
questi ultimi sono associati, nel medicinale, ad altri principi attivi o
composizioni che perseguono altri obiettivi terapeutici e che sono protetti, o
meno, da un altro brevetto di base in vigore, l'obiettivo fondamentale del
suddetto regolamento, consistente nel garantire una protezione sufficiente a
incentivare la ricerca nel settore farmaceutico e nel contribuire in modo
decisivo al costante miglioramento della sanita pubblica, potrebbe essere
compromesso.

Inoltre, conformemente all'art. 5 del regolamento n. 469/2009, un certificato
protettivo complementare cosi rilasciato per un prodotto coperto, in quanto
medicinale, da un'autorizzazione di immissione in commercio conferisce, alla
scadenza del brevetto, gli stessi diritti che venivano attribuiti dal brevetto
di base rispetto a tale prodotto, nei limiti della protezione conferita dal
brevetto di base enunciati all'art. 4 di detto regolamento. Cosi, se il
titolare del brevetto poteva, durante il suo periodo di validita, opporsi,
sulla base del suo brevetto, a qualsiasi impiego o a determinati impieghi del
suo prodotto sotto forma di un medicinale costituito da o contenente tale
prodotto, il certificato protettivo complementare rilasciato per lo stesso
prodotto gli conferira gli stessi diritti per qualsiasi impiego del prodotto
in quanto medicinale che sia stato autorizzato prima della scadenza del
certificato.

Tuttavia, in una situazione in cui, da un lato, un singolo principio attivo o
una composizione di principi attivi sono protetti da un brevetto di base in
vigore e, dall'altro, un medicinale contenente il singolo principio attivo o
la combinazione di principi attivi unitamente a uno o piu principi attivi
diversi e oggetto di una valida autorizzazione - concessa ai sensi della
direttiva 2001/83, recante un codice comunitario relativo ai medicinali per
uso umano, o della direttiva 2001/82, recante un codice comunitario relativo
ai medicinali veterinari - costituente la prima autorizzazione di immissione
in commercio che ha consentito la commercializzazione del singolo principio
attivo o della combinazione di principi attivi, puo essere considerata prima
autorizzazione di immissione in commercio di tale «prodotto» in quanto
medicinale, ai sensi dell'art. 3, lett. d), del medesimo regolamento, solo
l'autorizzazione corrispondente al primo medicinale immesso in commercio
nell'Unione comprendente, tra i suoi principi attivi, la composizione dei due
principi attivi menzionata nel testo delle rivendicazioni del brevetto.

Peraltro, quando un brevetto protegge un prodotto, conformemente all'art. 3,
lett. c), del regolamento n. 469/2009, non puo essere rilasciato piu di un
certificato per tale brevetto di base.

(v. punti 34, 39-42, dispositivo 2)

  
  
  
  
  
  

SENTENZA DELLA CORTE (Quarta Sezione)

24 novembre 2011 (*)

«Medicinali per uso umano - Certificato protettivo complementare - Regolamento
(CE) n. 469/2009 - Art. 3 - Condizioni di rilascio del certificato - Nozione
di "prodotto protetto da un brevetto di base in vigore" - Criteri - Esistenza
di criteri aggiuntivi o diversi per un medicinale contenente piu di un
principio attivo o per un vaccino contro piu malattie ("Multi-disease vaccine"
o "vaccino polivalente")»

Nel procedimento C‑322/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Court of Appeal (England & Wales) (Civil
Division) (Regno Unito) con decisione 24 giugno 2010, pervenuta in cancelleria
il 5 luglio 2010, nella causa

**Medeva BV**

contro

**Comptroller General of Patents, Designs and Trade Marks,**

LA CORTE (Quarta Sezione),

composta dal sig. J.‑C. Bonichot, presidente di sezione, dalla sig.ra A.
Prechal, dal sig. L. Bay Larsen, dalla sig.ra C. Toader (relatore) e dal sig.
E. Jarašiūnas, giudici,

avvocato generale: sig.ra V. Trstenjak

cancelliere: sig.ra K. Sztranc‑Sławiczek, amministratore

vista la fase scritta del procedimento e in seguito all'udienza del 12 maggio
2011,

considerate le osservazioni presentate:

-        per la Medeva BV, dal sig. A. Waugh, barrister, su incarico della sig.ra D. Sternfeld, solicitor;

-        per il governo del Regno Unito, dal sig. S. Hathaway, in qualita di agente, assistito dal sig. T. Micheson, barrister;

-        per il governo lettone, dalle sig.re M. Borkoveca e K. Krasovska, in qualita di agenti;

-        per il governo lituano, dalle sig.re V. Balčiūnaitė e R. Mackevičienė, in qualita di agenti;

-        per il governo portoghese, dai sigg. L. Inez Fernandes e P. Antunes, in qualita di agenti;

-        per la Commissione europea, dal sig. F. Bulst e dalla sig.ra J. Samnadda, in qualita di agenti,

sentite le conclusioni dell'avvocato generale, presentate all'udienza del 13
luglio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 3 del regolamento (CE) del Parlamento europeo e del Consiglio 6
maggio 2009, n. 469, sul certificato protettivo complementare per i medicinali
(GU L 152, pag. 1).

2        Tale domanda e stata presentata nell'ambito di una controversia tra
la Medeva BV (in prosieguo: la «Medeva») ed il Comptroller General of Patents,
Designs and Trade Marks (in prosieguo: il «Patent Office») in merito ai
dinieghi opposti da quest'ultimo alle domande di certificati protettivi
complementari (in prosieguo: i «CPC») della Medeva.

  **Contesto normativo**

  _Il diritto dell 'Unione_

3        I 'considerando' primo nonche da quarto a decimo del regolamento n.
469/2009 sono del seguente tenore:

«(1)      Il regolamento (CEE) n. 1768/92 del Consiglio, del 18 giugno 1992,
sull'istituzione di un certificato protettivo complementare per i medicinali
[GU L 182, pag. 1], ha subito diverse e sostanziali modificazioni (...). È
opportuno, per motivi di chiarezza e di razionalizzazione procedere alla sua
codificazione.

(...)

(4)      Attualmente, il periodo che intercorre fra il deposito di una domanda
di brevetto per un nuovo medicinale e l'autorizzazione di immissione in
commercio [in prosieguo: l'«AIC»] dello stesso riduce la protezione effettiva
conferita dal brevetto a una durata insufficiente ad ammortizzare gli
investimenti effettuati nella ricerca.

(5)      Tali circostanze determinano una protezione insufficiente che
penalizza la ricerca farmaceutica.

(6)      Esiste un rischio di trasferimento dei centri di ricerca situati
negli Stati membri verso paesi che offrono una migliore protezione.

(7)      È opportuno prevedere una soluzione uniforme a livello comunitario e
prevenire in tal modo un'evoluzione eterogenea delle legislazioni nazionali
che comporti ulteriori differenze tali da ostacolare la libera circolazione
dei medicinali all'interno della Comunita e da incidere, di conseguenza,
direttamente sul funzionamento del mercato interno.

(8)      È pertanto necessario prevedere un [CPC] per i medicinali la cui
immissione in commercio sia stata autorizzata, il quale possa essere ottenuto
dal titolare di un brevetto nazionale o europeo alle stesse condizioni in
ciascuno Stato membro. Di conseguenza, il regolamento costituisce lo strumento
giuridico piu appropriato.

(9)      La durata della protezione conferita dal certificato dovrebbe essere
fissata in modo da permettere una protezione effettiva sufficiente. A tal
fine, il titolare che disponga contemporaneamente di un brevetto e di un
certificato deve poter beneficiare complessivamente di quindici anni al
massimo di esclusivita, a partire dalla prima [AIC] nella Comunita del
medicinale in questione.

(10)      Tuttavia, in un settore cosi complesso e sensibile come il settore
farmaceutico, dovrebbero essere presi in considerazione tutti gli interessi in
gioco, ivi compresi quelli della salute pubblica. A questo fine, il
certificato non dovrebbe essere rilasciato per una durata superiore a cinque
anni. La protezione che esso conferisce dovrebbe inoltre essere strettamente
limitata al prodotto oggetto dell'[AIC] in quanto medicinale».

4        L'art. 1 di tale regolamento, rubricato «Definizioni», enuncia quanto
segue:

«Ai fini del presente regolamento si intende per:

a)      "medicinale": ogni sostanza o composizione presentata come avente
proprieta curative o profilattiche delle malattie umane (...);

b)      "prodotto": il principio attivo o la composizione di principi attivi
di un medicinale;

c)      "brevetto di base": un brevetto che protegge un prodotto in quanto
tale, un processo di fabbricazione di un prodotto o un impiego di prodotto e
che e designato dal suo titolare ai fini della procedura di rilascio di un
certificato;

d)      "certificato": il certificato protettivo complementare;

(...)».

5        Sotto la rubrica «Ambito di applicazione», l'art. 2 del medesimo
regolamento prevede quanto segue:

«Ogni prodotto protetto da un brevetto nel territorio di uno Stato membro e
soggetto, in quanto medicinale, prima dell'immissione in commercio a una
procedura di autorizzazione amministrativa ai sensi della direttiva 2001/83/CE
del Parlamento europeo e del Consiglio, del 6 novembre 2001, recante un codice
comunitario relativo ai medicinali per uso umano [GU L 311, pag. 67] o della
direttiva 2001/82/CE del Parlamento europeo e del Consiglio, del 6 novembre
2001, recante un codice comunitario relativo ai medicinali veterinari [GU L
311, pag. 1], puo formare oggetto di un certificato alle condizioni e secondo
le modalita previste dal presente regolamento».

6        L'art. 3 del regolamento n. 469/2009, rubricato «Condizioni di
rilascio del certificato», dispone quanto segue:

«Il certificato viene rilasciato se nello Stato membro nel quale e presentata
la domanda di cui all'articolo 7 e alla data di tale domanda:

a)      il prodotto e protetto da un brevetto di base in vigore;

b)      per il prodotto in quanto medicinale e stata rilasciata
un'autorizzazione in corso di validita di immissione in commercio a norma,
secondo il caso, della direttiva 2001/83/CE o della direttiva 2001/82/CE;

c)      il prodotto non e gia stato oggetto di un certificato;

d)      l'autorizzazione di cui alla lettera b) e la prima [AIC] del prodotto
in quanto medicinale».

7        L'art. 4 del medesimo regolamento, rubricato «Oggetto della
protezione», e cosi redatto:

«Nei limiti della protezione conferita dal brevetto di base, la protezione
conferita dal certificato riguarda il solo prodotto oggetto dell'[AIC] del
medicinale corrispondente, per qualsiasi impiego del prodotto in quanto
medicinale, che sia stato autorizzato prima della scadenza del certificato».

8        L'art. 5 del regolamento n. 469/2009, relativo agli «[e]ffetti del
certificato», prevede che, «[f]atto salvo l'articolo 4, il certificato
conferisce gli stessi diritti che vengono attribuiti dal brevetto di base ed e
soggetto alle stesse limitazioni e agli stessi obblighi».

  _La convenzione sul brevetto europeo_

9        Sotto la rubrica «Limiti della protezione», l'art. 69 della
convenzione sulla concessione di brevetti europei, firmata il 5 ottobre 1973,
nella sua versione modificata applicabile all'epoca dei fatti della causa
principale (in prosieguo: la «convenzione sul brevetto europeo»), dispone
quanto segue:

«(1)      I limiti della protezione conferita dal brevetto europeo e dalla
domanda di brevetto europeo sono determinati delle rivendicazioni. La
descrizione e i disegni vanno tuttavia considerati per l'interpretazione delle
rivendicazioni.

(2)      Per il periodo di tempo che precede la concessione del brevetto
europeo, i limiti della protezione conferita dalla domanda di brevetto europeo
sono determinati dalle rivendicazioni contenute nella domanda cosi come e
pubblicata. Tuttavia, il brevetto europeo cosi come e stato concesso o
modificato in una procedura d'opposizione, di limitazione o di nullita
determina retroattivamente la protezione conferita dalla domanda sempre che
tale protezione non venga estesa».

10      L'art. l del protocollo relativo all'interpretazione dell'art. 69
della convenzione sul brevetto europeo, che e parte integrante di quest'ultima
ai sensi del suo art. 164, n. 1, e cosi formulato:

«L'articolo 69 non va inteso nel senso che la portata della protezione
conferita dal brevetto europeo e determinata dal senso stretto e letterale del
testo delle rivendicazioni e che la descrizione e i disegni servono
esclusivamente a dissipare ambiguita eventualmente contenute nelle
rivendicazioni. Non va neppure interpretato nel senso che le rivendicazioni
fungono esclusivamente da linea direttrice e che la protezione si estende
anche a cio che, a parere di un esperto che abbia esaminato la descrizione e i
disegni, il titolare del brevetto ha inteso proteggere. L'articolo 69 deve
invece essere inteso nel senso che definisce, tra questi estremi, una
posizione che offre nel contempo un'equa protezione al richiedente e una
ragionevole sicurezza giuridica a terzi».

  _Il diritto nazionale_

11      L'art. 60 della legge del Regno Unito sui brevetti del 1977 (UK
Patents Act 1977), relativo alla «[d]efinizione della contraffazione», e del
seguente tenore:

«1)      Fatte salve le disposizioni contenute in questo articolo, un soggetto
viola un brevetto per un'invenzione qualora compia, durante il periodo di
validita del medesimo, una qualsiasi delle seguenti azioni nel Regno Unito, in
relazione all'invenzione, senza il consenso del titolare del brevetto:

a)      qualora l'invenzione consista in un prodotto: la fabbricazione, la
cessione, la proposta di cessione, l'utilizzo, l'importazione o la detenzione
ai fini della cessione o per altri fini;

(...)».

12      L'art. 125 dell'UK Patents Act 1977, relativo alla «[p]ortata
dell'invenzione», prevede quanto segue:

«1)      Ai fini della presente legge, salvo che sia altrimenti richiesto dal
contesto, per invenzione (...) per la quale e stato rilasciato un brevetto si
intende l'invenzione indicata nella specificazione della rivendicazione (...)
del brevetto (...) come interpretata in base alla descrizione o ai disegni
contenuti in tale specificazione, e la portata della protezione conferita dal
brevetto (...) e determinata in modo corrispondente.

(...)

3)      Il protocollo relativo all'interpretazione dell'articolo 69 della
convenzione sul brevetto europeo (articolo che contiene una disposizione
corrispondente al precedente paragrafo 1), si applica, per il tempo in cui e
in vigore, ai fini del precedente paragrafo 1 allo stesso modo in cui si
applica ai fini di tale articolo».

  **Causa principale e questioni pregiudiziali**

13      Il 26 aprile 1990 la Medeva ha presentato una domanda di brevetto,
registrata dall'Ufficio europeo dei brevetti (UEB) con il numero EP 1666057,
relativa ad un processo di fabbricazione di un vaccino acellulare contro il
Bordetella pertussis (agente eziologico della pertosse), altresi denominato
«Pa», consistente nella combinazione di due antigeni come principi attivi,
vale a dire la pertactina e l'emoagglutinina filamentosa («filamentous
haemagglutinin antigen»), in una determinata proporzione che consente di
ottenere un effetto sinergico nell'efficacia del vaccino. Tale brevetto e
stato rilasciato dall'UEB il 18 febbraio 2009 ed e scaduto il 25 aprile 2010.

14      La Medeva ha presentato dinanzi al Patent Office cinque domande di CPC
dirette, principalmente, ad ottenere una protezione complementare per vaccini
DTPa-IPV/HIB che coprono la difterite (D), il tetano (T), la pertosse (Pa), la
poliomielite (IPV) e/o la meningite (Haemophilus influenzae, altresi
denominata «HIB»). A sostegno di tali domande, la Medeva ha prodotto le AIC
rilasciate dalle autorita tedesche, francesi e del Regno Unito per i
medicinali denominati Infanrix DTCaP, Infanrix IPV, Infanrix IPV+HIB, Infanrix
Quinta, Pediacel e Repevax, ciascuno dei quali contiene, oltre alla
combinazione di pertactina ed emoagglutinina filamentosa, altri principi
attivi, in numero compreso tra 8 e 11.

15      Con decisione 16 novembre 2009, il Patent Office ha negato il rilascio
dei CPC richiesti, dichiarando in particolare, per quattro di tali domande
(SCP/GB09/015, 09/016, 09/017 e 09/019), che i componenti o principi attivi,
menzionati nelle suddette domande al fine di ottenere CPC che coprissero tali
componenti, erano piu numerosi di quelli indicati nel testo delle
rivendicazioni del brevetto di base e non erano quindi protetti da
quest'ultimo ai sensi dell'art. 3, lett. a), del regolamento n. 469/2009.
Quanto alla quinta domanda (SPC/GB09/018), il Patent Office ha segnatamente
rilevato che, nonostante l'identita tra i componenti o principi attivi
rivendicati nel brevetto e quelli citati nella domanda di CPC, vale a dire la
composizione di pertactina e di emoagglutinina filamentosa, le AIC presentate
a sostegno di tale domanda non rispettavano le condizioni previste all'art. 3,
lett. b), del medesimo regolamento, in quanto, in particolare, esse
riguardavano medicinali contenenti nove principi attivi, vale a dire vaccini
che non contenevano solo i componenti o i principi attivi menzionati nella
domanda di CPC e nelle rivendicazioni del suddetto brevetto.

16      La Medeva ha proposto ricorso avverso tale decisione dinanzi alla High
Court of Justice (England & Wales), Chancery Division (Patents Court), che lo
ha respinto con sentenza 27 gennaio 2010.

17      La Medeva ha allora impugnato tale sentenza dinanzi alla Court of
Appeal (England & Wales) (Civil Division), la quale ha deciso di sospendere il
giudizio e di sottoporre alla Corte le seguenti questioni pregiudiziali:

«1)      Se il regolamento n. 469/2009 (...) riconosca, tra gli altri suoi
scopi elencati nella parte introduttiva, la necessita che ciascuno Stato
membro della Comunita conceda un CPC ai titolari di brevetti nazionali o
europei alle stesse condizioni, come previsto al settimo e all'ottavo
'considerando' [di detto regolamento]. In assenza di armonizzazione
comunitaria del diritto dei brevetti, quale sia il significato
dell'espressione "il prodotto e protetto da un brevetto di base in vigore" di
cui all'art. 3, lett. a), del regolamento [n. 469/2009] e quali siano i
criteri per stabilirlo.

2)      In un caso come quello di specie, che riguarda un medicinale che
contiene piu di un principio attivo, se sussistano criteri ulteriori o diversi
per decidere se "il prodotto [sia] protetto da un brevetto di base" ai sensi
dell'art. 3, lett. a), del regolamento [n. 469/2009] e, in caso di risposta
affermativa, quali siano tali criteri.

3)      In un caso come quello di specie, riguardante un vaccino polivalente,
se sussistano criteri ulteriori o differenti per stabilire se "il prodotto
[sia] protetto da un brevetto di base" ai sensi dell'art. 3, lett. a), del
regolamento [n. 469/2009] e, in caso di risposta affermativa, quali siano tali
criteri.

4)      Se, ai fini dell'art. 3, lett. a), [del regolamento n. 469/2009,] un
vaccino polivalente contenente piu antigeni sia "protetto da un brevetto di
base" allorche un solo antigene del vaccino e "protetto da un brevetto di base
in vigore".

5)      Se, ai fini dell'art. 3, lett. a), [del regolamento n. 469/2009,] un
vaccino polivalente contenente piu antigeni sia "protetto da un brevetto di
base" allorche tutti gli antigeni contro una malattia sono "protetti da un
brevetto di base in vigore".

(...)

6)      Se il regolamento [n. 469/2009] e, in particolare, l'art. 3, lett. b),
consentano la concessione di un [CPC] per un singolo principio attivo o una
composizione di principi attivi qualora:

a)      un brevetto di base in vigore protegga il singolo principio attivo o
la combinazione di principi attivi ai sensi dell'art. 3, lett. a), del
regolamento [n. 469/2009]; e

b)      un medicinale contenente il singolo principio attivo o la combinazione
di principi attivi unitamente a uno o piu principi attivi diversi costituisca
oggetto di una valida autorizzazione concessa ai sensi delle direttive
2001/83/CE o 2001/82/CE, che e la prima [AIC] del singolo principio attivo o
della combinazione di principi attivi».

18      Con ordinanza del presidente della Corte 12 gennaio 2011, i
procedimenti C‑322/10 e C‑422/10, conformemente all'art. 43 del regolamento di
procedura della medesima, sono stati riuniti ai fini della fase orale e della
sentenza. Tuttavia, alla luce delle differenze di fatto che caratterizzano le
situazioni di cui alle cause principali, con ordinanza del presidente della
Quarta Sezione della Corte 11 ottobre 2011 i suddetti procedimenti sono stati
separati ai fini della sentenza, in applicazione del medesimo art. 43\.

  **Sulle questioni pregiudiziali**

  _Sulle questioni dalla prima alla quinta_

19      Con le sue prime cinque questioni, che occorre trattare
congiuntamente, il giudice del rinvio chiede, in sostanza, se l'art. 3, lett.
a), del regolamento n. 469/2009 debba essere interpretato nel senso che esso
osta a che i competenti uffici della proprieta industriale di uno Stato membro
rilascino un CPC qualora, tra i principi attivi menzionati nella domanda, si
trovino principi attivi non indicati nel testo delle rivendicazioni del
brevetto di base invocato a sostegno di una simile domanda.

20      A tale riguardo, mentre i governi lettone, lituano e portoghese
sostengono che, per determinare se un prodotto sia protetto da un brevetto di
base in vigore ai sensi dell'art. 3, lett. a), del regolamento n. 469/2009,
occorre fare esclusivo riferimento al testo delle rivendicazioni, la Medeva ed
il governo del Regno Unito sostengono che la nozione di «prodotto (...)
protetto da un brevetto di base in vigore», ai sensi di tale disposizione,
corrisponde a qualunque composizione di un medicinale che costituisca
contraffazione diretta del brevetto.

21      Nella causa all'origine della sentenza 16 settembre 1999, causa
C‑392/97, Farmitalia (Racc. pag. I‑5553), si poneva la questione
dell'individuazione dei criteri necessari per determinare se un prodotto fosse
protetto da un brevetto di base in vigore ai sensi dell'art. 3, lett. a), del
regolamento n. 1768/92, il quale, come ricordato al primo 'considerando' del
regolamento n. 469/2009, e stato oggetto di codificazione da parte di
quest'ultimo.

22      Al punto 26 della citata sentenza Farmitalia, la Corte ha rilevato che
allo stato attuale del diritto comunitario, situazione sostanzialmente
immutata nel contesto del diritto dell'Unione, le disposizioni relative ai
brevetti non sono ancora state oggetto di un'armonizzazione nell'ambito
dell'Unione europea o di un ravvicinamento delle legislazioni.

23      La Corte ha cosi concluso, al punto 27 della citata sentenza, che, in
mancanza di armonizzazione del diritto dei brevetti a livello dell'Unione,
l'ambito della protezione conferita dal brevetto puo essere determinato solo
con riguardo alle norme che disciplinano quest'ultimo, norme non facenti parte
del diritto dell'Unione.

24      A tale riguardo, occorre ricordare che il regolamento n. 469/2009
introduce una soluzione uniforme a livello dell'Unione, creando un CPC che puo
essere rilasciato a favore del titolare di un brevetto nazionale o europeo
alle stesse condizioni in ciascuno Stato membro. Esso mira dunque a prevenire
un'evoluzione eterogenea delle legislazioni nazionali che comporti ulteriori
differenze tali da ostacolare la libera circolazione dei medicinali
all'interno dell'Unione e da incidere, di conseguenza, direttamente sulla
creazione e sul funzionamento del mercato interno (v. sentenze 13 luglio 1995,
causa C‑350/92, Spagna/Consiglio, Racc. pag. I‑1985, punti 34 e 35; 11
dicembre 2003, causa C‑127/00, Hassle, Racc. pag. I‑14781, punto 37, e 3
settembre 2009, causa C‑482/07, AHP Manufacturing, Racc. pag. I‑7295, punto
35).

25      Si deve, peraltro, rilevare che, conformemente all'art. 5 del
regolamento n. 469/2009, ogni CPC conferisce gli stessi diritti che vengono
attribuiti dal brevetto di base ed e soggetto alle stesse limitazioni e agli
stessi obblighi. Ne consegue che l'art. 3, lett. a), del medesimo regolamento
osta al rilascio di un CPC relativo a principi attivi non indicati nel testo
delle rivendicazioni di tale brevetto di base.

26      Allo stesso modo, se un brevetto rivendica una composizione di due
principi attivi, ma non contiene alcuna rivendicazione su uno di questi
principi attivi singolarmente considerato, non puo essere rilasciato un CPC
sulla base di un simile brevetto per uno di tali principi attivi considerato
isolatamente.

27      Un simile approccio e peraltro corroborato dal punto 20, paragrafo 2,
della relazione alla proposta di regolamento (CEE) del Consiglio sulla
creazione di un certificato protettivo complementare per i medicinali, dell'11
aprile 1990 [COM(90) 101 def.; in prosieguo: la «relazione»], paragrafo nel
quale, quanto a cio che e «protetto dal brevetto di base», si fa espresso ed
esclusivo riferimento al testo delle rivendicazioni del brevetto di base. Tale
interpretazione corrisponde, peraltro, a quella menzionata al quattordicesimo
'considerando' del regolamento (CE) del Parlamento europeo e del Consiglio 23
luglio 1996, n. 1610, sull'istituzione di un certificato protettivo
complementare per i prodotti fitosanitari (GU L 198, pag. 30), il quale fa
riferimento alla necessita che i «prodotti» «formino oggetto di brevetti che
li rivendicano specificamente».

28      Di conseguenza, occorre risolvere le prime cinque questioni poste
dichiarando che l'art. 3, lett. a), del regolamento n. 469/2009 dev'essere
interpretato nel senso che esso osta a che i competenti uffici della proprieta
industriale di uno Stato membro rilascino un CPC riguardante principi attivi
non menzionati nel testo delle rivendicazioni del brevetto di base invocato a
sostegno di una tale domanda.

  _Sulla sesta questione_

29      Con la sesta questione, il giudice del rinvio chiede, in sostanza, se
l'art. 3, lett. b), del regolamento n. 469/2009 possa essere interpretato nel
senso che esso non osta a che i competenti uffici della proprieta industriale
di uno Stato membro rilascino un CPC per una composizione di due principi
attivi, corrispondente a quella indicata nel testo delle rivendicazioni del
brevetto di base invocato, qualora il medicinale, la cui AIC viene presentata
a sostegno della domanda di CPC, comprenda non solo la suddetta composizione
dei due principi attivi, ma anche altri principi attivi.

30      In via preliminare, si deve rammentare che l'obiettivo fondamentale
del regolamento n. 469/2009 consiste nel garantire una protezione sufficiente
a incentivare la ricerca nel settore farmaceutico, che contribuisce in modo
decisivo al costante miglioramento della salute pubblica (v. sentenze citate
Farmitalia, punto 19, e AHP Manufacturing, punto 30).

31      A tal riguardo, l'adozione di detto regolamento era motivata dalla
durata della protezione effettiva conferita dal brevetto insufficiente ad
ammortizzare gli investimenti effettuati nella ricerca farmaceutica, e mirava
dunque a colmare tale insufficienza mediante la creazione di un CPC per i
medicinali (v. sentenze 23 gennaio 1997, causa C‑181/95, Biogen, Racc. pag.
I‑357, punto 26, e AHP Manufacturing, cit., punto 30).

32      Inoltre, come emerge in particolare dal punto 28, paragrafi 4 e 5,
della relazione, la protezione conferita da un CPC mira, in senso ampio, ad
ammortizzare le ricerche che conducono alla scoperta di nuovi «prodotti»,
termine, questo, utilizzato come denominatore comune in relazione ai tre
differenti tipi di brevetti che possono dare diritto ad un CPC. Infatti, se
tutte le altre condizioni previste dal regolamento n. 469/2009 sono
soddisfatte, anche un brevetto a tutela del processo di fabbricazione di un
«prodotto» ai sensi di tale regolamento puo, in base all'art. 2 del medesimo,
consentire il rilascio di un CPC, CPC che, in questo caso, conformemente
all'art. 5 dello stesso regolamento e come indicato dal punto 44 della
relazione, conferisce gli stessi diritti che vengono attribuiti dal brevetto
di base nei confronti del citato processo di fabbricazione del prodotto, ivi
compresa - se la normativa applicabile a tale brevetto lo prevede -
l'estensione della protezione del processo di fabbricazione al prodotto
ottenuto con il processo in questione.

33      Come rilevato dal giudice del rinvio e come risulta dalle osservazioni
presentate alla Corte, attualmente i medicinali immessi in commercio, in
particolare per patologie complesse, consistono spesso in combinazioni
multiterapeutiche di principi attivi che possono essere somministrate ai
pazienti con un unico preparato. Allo stesso modo, nel caso dei vaccini,
questi sono spesso sviluppati sotto forma di vaccini polivalenti, tenendo
segnatamente conto delle raccomandazioni delle autorita sanitarie degli Stati
membri.

34      Orbene, se il rilascio di un CPC al titolare di un simile brevetto di
base, riguardante un principio attivo innovativo o una composizione di
principi attivi innovativa, dovesse essere rifiutato con la motivazione che,
nella versione commerciale del medicinale che immette in commercio per la
prima volta il principio attivo o la composizione in parola, questi ultimi
sono associati, nel medicinale, ad altri principi attivi o composizioni che
perseguono altri obiettivi terapeutici e che sono protetti, o meno, da un
altro brevetto di base in vigore, l'obiettivo fondamentale del suddetto
regolamento, consistente nel garantire una protezione sufficiente a
incentivare la ricerca nel settore farmaceutico e nel contribuire in modo
decisivo al costante miglioramento della sanita pubblica, potrebbe essere
compromesso.

35      Da un lato, il titolare di un brevetto siffatto godrebbe solamente
della durata della protezione effettiva conferita dal brevetto, la quale,
secondo il legislatore dell'Unione, e insufficiente ad ammortizzare gli
investimenti effettuati nella ricerca farmaceutica, ragione per la quale tale
legislatore ha creato un CPC per i medicinali volto a rimediare a tale
insufficienza. Dall'altro, un simile approccio tenderebbe a favorire,
eventualmente a discapito degli interessi dei pazienti e delle autorita
nazionali di sanita pubblica, lo sviluppo di medicinali, segnatamente di
vaccini, monovalenti. In una situazione del genere, infatti, i titolari di
simili brevetti sarebbero costretti a sviluppare commercialmente e a mantenere
sul mercato medicinali contenenti unicamente i principi attivi rivendicati, in
quanto tali, nel brevetto di base, al fine di disporre di un'AIC per un
medicinale che copra esattamente tali principi attivi e che possa, di per se
sola, dare sicuramente diritto ad un CPC.

36      Si deve necessariamente rilevare che un simile risultato non puo
essere compatibile con gli obiettivi fondamentali perseguiti dal regolamento
n. 469/2009 tramite la creazione di un CPC per i medicinali.

37      La necessita, prevista dal regolamento n. 469/2009, che il «prodotto»
sia coperto, in quanto medicinale, da un'AIC, conferma un tale approccio, in
quanto detta necessita non esclude, di per se, che l'AIC in questione possa
coprire altri principi attivi eventualmente contenuti in un simile medicinale.
Del resto, conformemente all'art. 4 del medesimo regolamento, un CPC e volto a
proteggere il «prodotto» coperto dall'AIC e non il medicinale in quanto tale.

38      Inoltre, una situazione del genere corrisponde a quella descritta ai
punti 34 e 39 della relazione, nei quali la Commissione delle Comunita europee
indicava, da un lato, che la condizione relativa all'esistenza di un'AIC che
copre il prodotto risulta soddisfatta «se la specialita medicinale che lo
contiene ha ottenuto [un'AIC]» e, dall'altro, che, in una simile situazione,
«se il prodotto autorizzato consiste in una combinazione del prodotto X con un
altro principio attivo[,] solo il composto X sara protetto dal certificato».

39      Conformemente all'art. 5 del regolamento n. 469/2009, un CPC cosi
rilasciato per un simile prodotto conferisce, alla scadenza del brevetto, gli
stessi diritti che venivano attribuiti dal brevetto di base rispetto a tale
prodotto, nei limiti della protezione conferita dal brevetto di base enunciati
all'art. 4 di detto regolamento. Cosi, se il titolare del brevetto poteva,
durante il suo periodo di validita, opporsi, sulla base del suo brevetto, a
qualsiasi impiego o a determinati impieghi del suo prodotto sotto forma di un
medicinale costituito da o contenente tale prodotto, il CPC rilasciato per lo
stesso prodotto gli conferira gli stessi diritti per qualsiasi impiego del
prodotto in quanto medicinale che sia stato autorizzato prima della scadenza
del certificato.

40      Tuttavia, occorre aggiungere che in una situazione come quella di cui
alla causa principale, da un lato, puo essere considerata prima AIC di tale
«prodotto» in quanto medicinale, ai sensi dell'art. 3, lett. d), del medesimo
regolamento, solo l'autorizzazione corrispondente al primo medicinale immesso
in commercio comprendente, tra i suoi principi attivi, la composizione dei due
principi attivi menzionata nel testo delle rivendicazioni del brevetto, vale a
dire la pertactina e l'emoagglutinina filamentosa.

41      Dall'altro, quando un brevetto protegge un prodotto, conformemente
all'art. 3, lett. c), del regolamento n. 469/2009, non puo essere rilasciato
piu di un certificato per tale brevetto di base (v. sentenza Biogen, cit.,
punto 28).

42      Alla luce delle suesposte considerazioni, occorre risolvere la sesta
questione posta dichiarando che l'art. 3, lett. b), del regolamento n.
469/2009 dev'essere interpretato nel senso che, sempre che ricorrano anche le
altre condizioni previste da tale articolo, esso non osta a che i competenti
uffici della proprieta industriale di uno Stato membro rilascino un CPC per
una composizione di due principi attivi, corrispondente a quella indicata nel
testo delle rivendicazioni del brevetto di base invocato, qualora il
medicinale, la cui AIC viene presentata a sostegno della domanda di CPC,
comprenda non solo la suddetta composizione dei due principi attivi, ma anche
altri principi attivi.

  **Sulle spese**

43      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **L 'art. 3, lett. a), del regolamento (CE) del Parlamento europeo e
del Consiglio 6 maggio 2009, n. 469, sul certificato protettivo complementare
per i medicinali, dev'essere interpretato nel senso che esso osta a che i
competenti uffici della proprieta industriale di uno Stato membro rilascino un
certificato protettivo complementare riguardante principi attivi non
menzionati nel testo delle rivendicazioni del brevetto di base invocato a
sostegno di una tale domanda.**

2)       **L 'art. 3, lett. b), del regolamento n. 469/2009 dev'essere
interpretato nel senso che, sempre che ricorrano anche le altre condizioni
previste da tale articolo, esso non osta a che i competenti uffici della
proprieta industriale di uno Stato membro rilascino un certificato protettivo
complementare per una composizione di due principi attivi, corrispondente a
quella indicata nel testo delle rivendicazioni del brevetto di base invocato,
qualora il medicinale, la cui autorizzazione di immissione in commercio viene
presentata a sostegno della domanda di certificato protettivo complementare,
comprenda non solo la suddetta composizione dei due principi attivi, ma anche
altri principi attivi.**

Firme

* * *

* Lingua processuale: l'inglese. 




**Causa C ‑184/10**

**Mathilde Grasser**

**contro**

**Freistaat Bayern**

(domanda di pronuncia pregiudiziale proposta dal Bayerischer
Verwaltungsgerichtshof)

«Direttiva 91/439/CEE -- Riconoscimento reciproco delle patenti di guida --
Patente di guida rilasciata da uno Stato membro in violazione del requisito di
residenza -- Rifiuto di riconoscimento da parte dello Stato membro ospitante
fondato unicamente sulla violazione del requisito di residenza»

Massime della sentenza

_Trasporti -- Trasporti su strada -- Patente di guida -- Direttiva 91/439 --
Riconoscimento reciproco delle patenti di guida -- Rifiuto, da parte di uno
Stato membro ospitante, di riconoscere la patente rilasciata da un altro Stato
membro -- Rifiuto fondato unicamente sulla mancanza di residenza del titolare
nel territorio di questo altro Stato membro al momento del rilascio della
patente_

_[Direttiva del Consiglio 91/439, come modificata dalla direttiva 2008/65,
artt.  1, n. 2, 7, n. 1, lett. b), e 8, nn. 2 e 4]_

Gli artt. 1, n. 2, 7, n. 1, lett. b), e 8, nn. 2 e 4, della direttiva 91/439,
concernente la patente di guida, come modificata dalla direttiva 2008/65,
devono essere interpretati nel senso che essi non ostano a che uno Stato
membro ospitante rifiuti di riconoscere nel suo territorio la patente di guida
rilasciata da un altro Stato membro, qualora sia dimostrato, sulla base delle
annotazioni figuranti su tale patente, che il requisito della residenza
normale, previsto dall'art. 7, n. 1, lett. b), della citata direttiva, non e
stato rispettato. Il fatto che lo Stato membro ospitante non abbia adottato
nei confronti del titolare di detta patente alcun provvedimento ai sensi
dell'art. 8, n. 2, della direttiva summenzionata e privo di rilevanza al
riguardo.

La direttiva 91/439 non opera, riguardo al requisito della residenza di un
candidato alla patente di guida, alcuna distinzione tra il primo rilascio di
una patente di guida e il rilascio effettuato dopo la revoca di una patente
precedente. In entrambi i casi, il rilascio e subordinato all'esistenza della
residenza normale o alla prova della qualifica di studente per un periodo di
almeno sei mesi nel territorio dello Stato membro che rilascia la patente di
guida.

Il requisito di residenza riveste un'importanza particolare anche nel caso di
primo rilascio di una patente di guida. Infatti, se in un simile caso non
viene rispettato detto requisito, e difficile, o addirittura impossibile, per
le autorita competenti dello Stato membro di rilascio verificare il rispetto
delle altre condizioni imposte dalla direttiva 91/439. Ove manchi tale
verifica, e possibile che il titolare della patente cosi rilasciata non
possieda, in particolare, le cognizioni e l'idoneita richieste per la guida e
costituisca, di conseguenza, un rischio per la sicurezza della circolazione.
Rischierebbe d'altronde di essere messo in discussione il principio secondo
cui una persona puo essere titolare di una sola patente di guida, enunciato
all'art. 7, n. 5, della medesima direttiva.

(v. punti 29-31, 33 e dispositivo)

  
  
  
  
  
  

SENTENZA DELLA CORTE (Seconda Sezione)

19 maggio 2011 (*)

«Direttiva 91/439/CEE - Riconoscimento reciproco delle patenti di guida -
Patente di guida rilasciata da uno Stato membro in violazione del requisito di
residenza - Rifiuto di riconoscimento da parte dello Stato membro ospitante
fondato unicamente sulla violazione del requisito di residenza»

Nel procedimento C‑184/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Bayerischer Verwaltungsgerichtshof (Germania)
con decisione 16 marzo 2010, pervenuta in cancelleria il 14 aprile 2010, nella
causa

**Mathilde Grasser**

contro

**Freistaat Bayern,**

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. A.
Rosas (relatore), U. Lohmus, A. Ó Caoimh e dalla sig.ra P. Lindh, giudici,

avvocato generale: sig. Y. Bot

cancelliere: sig. K. Malacek, amministratore

vista la fase scritta del procedimento e in seguito all'udienza del 9 febbraio
2011,

considerate le osservazioni presentate:

-        per la sig.ra Grasser, dall'avv. M. Wandt, Rechtsanwalt;

-        per il Freistaat Bayern, dal sig. M. Niese, in qualita di agente;

-        per il governo tedesco, dai sigg. N. Graf Vitzthum e T. Henze, in qualita di agenti;

-        per la Commissione europea, dal sig. G. Braun e dalla sig.ra N. Yerrell, in qualita di agenti,

sentite le conclusioni dell'avvocato generale, presentate all'udienza del 31
marzo 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 1, n. 2, 7, n. 1, lett. b), e 8, nn. 2 e 4, della direttiva del
Consiglio 29 luglio 1991, 91/439/CEE, concernente la patente di guida (GU L
237, pag. 1), come modificata dalla direttiva della Commissione 27 giugno
2008, 2008/65/CE (GU L 168, pag. 36; in prosieguo: la «direttiva 91/439»).

2        Tale domanda e stata presentata nell'ambito di una controversia
insorta tra la sig.ra Grasser, cittadina tedesca residente in
Viereth‑Trunstadt (Germania) e titolare di una patente di guida rilasciata
nella Repubblica ceca, ed il Freistaat Bayern, in merito ad una decisione che
ha negato alla detta interessata il diritto di far uso della sua patente di
guida nel territorio tedesco.

  **Contesto normativo**

  _La normativa dell 'Unione_

3        A mente del quarto 'considerando' della direttiva 91/439, e
necessario, per rispondere ad esigenze imprescindibili di sicurezza della
circolazione, fissare condizioni minime per il rilascio della patente di
guida.

4        L'art. 1, nn. 1 e 2, della citata direttiva e cosi formulato:

«1.      Gli Stati membri istituiscono, conformemente alle disposizioni della
presente direttiva, la patente nazionale di guida secondo il modello
comunitario descritto nell'allegato I o I bis. (...)

2.      Le patenti di guida rilasciate dagli Stati membri sono riconosciute reciprocamente dai medesimi».

5        L'art. 7, n. 1, della direttiva 91/439 dispone quanto segue:

«Il rilascio della patente di guida e subordinato inoltre:

(...)

b)      alla residenza normale o alla prova della qualifica di studente per un
periodo di almeno 6 mesi nel territorio dello Stato membro che rilascia la
patente di guida».

6        A norma dell'art. 7, n. 5, della medesima direttiva, ogni persona puo
essere titolare di una sola patente di guida.

7        L'art. 8, nn. 2 e 4, primo comma, della citata direttiva stabilisce
quanto segue:

«2.      Fatto salvo il rispetto del principio di territorialita delle leggi
penali e dei regolamenti di polizia, lo Stato membro di residenza normale puo
applicare al titolare di una patente di guida rilasciata da un altro Stato
membro le proprie disposizioni nazionali concernenti la restrizione, la
sospensione, la revoca o l'annullamento del diritto di guidare e, se
necessario, puo procedere a tal fine alla sostituzione della patente.

(...)

4.      Uno Stato membro puo rifiutarsi di riconoscere ad una persona che sul suo territorio e oggetto di uno dei provvedimenti citati al paragrafo 2, la validita di una patente di guida rilasciata da un altro Stato membro». 

8        L'art. 9, primo comma, della direttiva 91/439 cosi recita:

«Ai fini dell'applicazione della presente direttiva, per "residenza normale"
si intende il luogo in cui una persona dimora abitualmente, ossia per almeno
185 giorni all'anno, per interessi personali e professionali o, nel caso di
una persona che non abbia interessi professionali, per interessi personali che
rivelino stretti legami tra [questa persona] e il luogo in cui essa abita».

9        L'art. 12, n. 3, della medesima direttiva cosi dispone:

«Gli Stati membri si assistono reciprocamente nell'applicazione della presente
direttiva e si scambiano, se occorre, le informazioni sulle patenti che essi
hanno registrato».

  _La normativa nazionale_

10      L'art. 28, nn. 1 e 4, del regolamento 18 agosto 1998, sull'ammissione
delle persone alla circolazione stradale (regolamento relativo alla patente di
guida) [Verordnung uber die Zulassung von Personen zum Straßenverkehr
(Fahrerlaubnis‑Verordnung)] (BGBl. 1998 I, pag. 2214), come modificato dal
regolamento 7 gennaio 2009 (BGBl. 2009 I, pag. 29), prescrive quanto segue:

«1.      I titolari di un valido permesso di guida dell'[Unione europea] o del
SEE [Spazio economico europeo], aventi la propria residenza normale in
Germania ai sensi dell'art. 7, nn. 1 o 2, sono autorizzati - fatte salve le
restrizioni di cui ai nn. 2‑4 del presente articolo - a condurre autoveicoli
nel territorio tedesco nei limiti della legittimazione conferitagli dal titolo
in loro possesso. (...)

(...)

4.      Per i titolari di un permesso di guida dell'[Unione] o del SEE, la legittimazione alla guida riconosciuta ai sensi del n. 1 del presente articolo non sussiste nei seguenti casi: 

(...)

2.      se l'interessato, in base a quanto risulta dalla patente di guida o da informazioni incontestabili provenienti dallo Stato membro di emissione del documento, al momento del rilascio aveva la propria residenza normale nel territorio tedesco, salvo che egli abbia ottenuto la patente di guida durante un soggiorno di almeno sei mesi in qualita di studente universitario o di studente di scuole superiori, ai sensi dell'art. 7, n. 2; 

3.      se il permesso di guida dell'interessato e stato oggetto, in Germania, di un provvedimento di revoca provvisorio o definitivo adottato da un giudice oppure di un provvedimento di revoca immediatamente esecutivo o definitivo adottato da un'autorita amministrativa, oppure se al predetto e stato negato il rilascio del permesso di guida con una decisione definitiva, oppure se il permesso di guida non gli e stato revocato soltanto perche nel frattempo egli vi ha rinunciato; 

(...)

Nei casi di cui alla prima frase, punti 2 e 3, del presente paragrafo,
l'autorita puo emanare un atto amministrativo dichiarativo in merito
all'insussistenza della legittimazione alla guida».

  **Fatti all 'origine della causa principale e questione pregiudiziale**

11      La sig.ra Grasser, cittadina tedesca nata nel 1955 e residente in
Viereth‑Trunstadt (Germania), non e mai stata titolare di una patente di guida
tedesca.

12      Il 31 maggio 2006 la sig.ra Grasser ha ottenuto una patente di guida
rilasciata dal Comune di Plzeň (Repubblica ceca), sulla quale viene indicato
quale luogo di residenza della titolare di tale patente «Viereth‑Trunstadt,
Spolkova republika Německo» («Viereth‑Trunstadt, Repubblica federale di
Germania»).

13      Con lettera del 3 aprile 2009, l'autorita tedesca competente per il
rilascio dei permessi di guida (in prosieguo: l'«autorita competente») ha
invitato la sig.ra Grasser a presentare la propria patente di guida, affinche
vi fosse annotata la sua mancanza di legittimazione alla guida di veicoli nel
territorio tedesco, a motivo del fatto che, al momento del rilascio di tale
patente, non era stato rispettato il requisito attinente alla residenza. Detta
autorita ha anche proceduto all'audizione dell'interessata, in vista
dell'emanazione di un decreto di non riconoscimento del suo diritto di
guidare.

14      La sig.ra Grasser ha chiesto all'autorita competente che le fosse
riconosciuto il diritto di far uso della sua patente di guida ceca nel
territorio tedesco, dal momento che essa non aveva mai commesso infrazioni
legate alla circolazione stradale. In alternativa, essa ha chiesto il rilascio
di una patente di guida tedesca. Entrambe le domande sono state respinte
dall'autorita competente.

15      Con decisione in data 3 giugno 2009, l'autorita competente ha vietato
alla sig.ra Grasser di far uso della sua patente di guida ceca nel territorio
tedesco e le ha ordinato di presentare tale patente per farvi annotare il
divieto in questione. In caso di mancata presentazione, la patente le sarebbe
stata confiscata.

16      Il 1° luglio 2009 la sig.ra Grasser ha proposto dinanzi al
Verwaltungsgericht Bayreuth un ricorso di annullamento avverso la detta
decisione 3 giugno 2009. Con sentenza 22 settembre 2009, questo giudice ha
annullato la decisione impugnata. Il Verwaltungsgericht Bayreuth ha
considerato che la violazione del requisito di residenza non puo, di per se
sola, costituire un motivo di non riconoscimento del diritto di guidare nel
territorio tedesco. Secondo questo giudice, per giustificare un simile diniego
di riconoscimento sarebbe stato necessario, oltre al mancato rispetto del
suddetto requisito di residenza, che la sig.ra Grasser fosse stata oggetto di
un provvedimento di revoca, di sospensione, di annullamento o di restrizione
di una patente di guida precedente.

17      Il Freistaat Bayern ha interposto appello contro tale sentenza dinanzi
al Bayerischer Verwaltungsgerichtshof, il quale, alla luce di tali
circostanze, ha deciso di sospendere il procedimento e di sottoporre alla
Corte la seguente questione pregiudiziale:

«Se gli artt. 1, n. 2, e 8, nn. 2 e 4, della direttiva 91/439/CEE debbano
essere interpretati nel senso che uno Stato membro ospitante e legittimato a
non riconoscere la patente di guida rilasciata da un altro Stato membro,
qualora, in base alle annotazioni figuranti in tale documento, consti una
violazione dell'art. 7, n. 1, lett. b), della direttiva suddetta, senza che in
precedenza lo Stato membro ospitante abbia adottato, nei confronti del
titolare della patente, un provvedimento ai sensi dell'art. 8, n. 2, di tale
direttiva».

  **Sulla questione pregiudiziale**

18      Con il suo quesito, il giudice del rinvio chiede, in sostanza, se gli
artt. 1, n. 2, 7, n. 1, lett. b), e 8, nn. 2 e 4, della direttiva 91/439
debbano essere interpretati nel senso che essi ostano a che uno Stato membro
ospitante rifiuti di riconoscere nel suo territorio la patente di guida
rilasciata da un altro Stato membro, qualora sia dimostrato, sulla base delle
annotazioni figuranti in tale documento, che non e stato rispettato il
requisito della residenza normale, previsto dall'art. 7, n. 1, lett. b), della
citata direttiva, e tuttavia lo Stato membro ospitante non abbia adottato in
passato, nei confronti del titolare della patente suddetta, alcun
provvedimento ai sensi dell'art. 8, n. 2, di tale direttiva.

19      Secondo una giurisprudenza consolidata, l'art. 1, n. 2, della
direttiva 91/439 prevede il riconoscimento reciproco, senza alcuna formalita,
delle patenti di guida rilasciate dagli Stati membri. Tale disposizione impone
agli Stati membri un obbligo chiaro e preciso, che non lascia alcun margine
discrezionale quanto ai provvedimenti da adottare per conformarvisi (sentenza
19 febbraio 2009, causa C‑321/07, Schwarz, Racc. pag. I‑1113, punto 75 e la
giurisprudenza ivi citata).

20      Spetta allo Stato membro di rilascio verificare se i requisiti minimi
imposti dal diritto dell'Unione, in particolare quelli relativi alla residenza
e all'idoneita alla guida, previsti dall'art. 7, n. 1, della citata direttiva,
siano soddisfatti e, pertanto, se il rilascio di una patente di guida sia
giustificato (sentenza Schwarz, cit., punto 76 e la giurisprudenza ivi
citata).

21      Quando le autorita di uno Stato membro hanno rilasciato una patente di
guida conformemente all'art. 1, n. 1, della direttiva 91/439, gli altri Stati
membri non sono legittimati a verificare il rispetto delle condizioni di
rilascio fissate da tale direttiva. Infatti, il possesso di una patente di
guida rilasciata da uno Stato membro deve essere considerato come prova del
fatto che il titolare di tale patente soddisfaceva, alla data in cui questa
gli e stata rilasciata, le suddette condizioni (sentenza Schwarz, cit., punto
77 e la giurisprudenza ivi citata).

22      Tuttavia, dalle sentenze 26 giugno 2008, cause riunite C‑329/06 e
C‑343/06, Wiedemann e Funk (Racc. pag. I‑4635), nonche cause riunite da
C‑334/06 a C‑336/06, Zerche e a. (Racc. pag. I‑4691), risulta che gli artt. 1,
n. 2, 7, n. 1, e 8, nn. 2 e 4, della direttiva 91/439 devono essere
interpretati nel senso che essi non ostano in qualsiasi caso a che uno Stato
membro rifiuti di riconoscere nel suo territorio il diritto di guidare
risultante da una patente di guida rilasciata successivamente ad un
provvedimento di revoca da un altro Stato membro (v., in tal senso, ordinanza
9 luglio 2009, causa C‑445/08, Wierer, punto 50).

23      Infatti, uno Stato membro puo rifiutare di riconoscere nel suo
territorio il diritto di guidare risultante da una patente di guida rilasciata
successivamente ad un provvedimento di revoca da un altro Stato membro,
qualora sia dimostrato, sulla base delle annotazioni figuranti su tale patente
di guida o di altre informazioni incontestabili provenienti dallo Stato membro
di rilascio, che, quando la patente in questione e stata rilasciata, il suo
titolare, che e stato oggetto, nel territorio del primo Stato membro, di un
provvedimento di revoca di una patente precedente, non aveva la propria
residenza normale nel territorio dello Stato membro di rilascio (v., in tal
senso, citate sentenze Wiedemann e Funk, punto 73, nonche Zerche e a., punto
70).

24      Dunque, risultando evidente che il requisito attinente alla residenza
non e stato rispettato dallo Stato membro di rilascio, il principio del
riconoscimento reciproco delle patenti di guida non viene rimesso in
discussione.

25      Nelle sue osservazioni scritte, la sig.ra Grasser ha fatto valere che,
contrariamente ai titolari delle patenti di guida in esame nelle cause
definite dalle citate sentenze Wiedemann e Funk nonche Zerche e a., nei
confronti dei quali era stato adottato un provvedimento di revoca di una
patente precedente, essa non e mai stata in passato titolare di una patente di
guida e non ha dunque subito un provvedimento del genere. Per tale motivo,
l'analisi svolta nelle citate sentenze non sarebbe trasponibile al suo caso e
la violazione del requisito di residenza non giustificherebbe il mancato
riconoscimento della sua patente di guida ceca.

26      A questo proposito occorre ricordare che il legislatore dell'Unione ha
ritenuto, a mente del quarto 'considerando' della direttiva 91/439, che fosse
necessario, per rispondere ad esigenze imprescindibili di sicurezza della
circolazione, fissare condizioni minime per il rilascio della patente di
guida. Tra tali condizioni minime e prevista, all'art. 7, n. 1, lett. b), di
detta direttiva, quella della residenza, in virtu della quale il rilascio
della patente di guida e subordinato all'esistenza della residenza normale o
alla prova della qualifica di studente per un periodo di almeno sei mesi nel
territorio dello Stato membro che rilascia la patente di guida.

27      La Corte ha gia statuito che il requisito di residenza contribuisce,
in particolare, a combattere il «turismo delle patenti di guida» in assenza di
un'armonizzazione completa delle normative degli Stati membri relative al
rilascio delle patenti di guida. Inoltre, tale requisito e indispensabile per
il controllo del rispetto del requisito dell'idoneita alla guida (citate
sentenze Wiedemann e Funk, punto 69, nonche Zerche e a., punto 66).

28      Oltre a cio, in quanto requisito preliminare che consente la verifica
del rispetto, da parte di un candidato, delle altre condizioni stabilite dalla
direttiva 91/439, il requisito di residenza, sulla cui base si determina lo
Stato membro di rilascio, riveste un'importanza particolare rispetto agli
altri requisiti imposti da tale direttiva (citate sentenze Wiedemann e Funk,
punto 70, nonche Zerche e a., punto 67).

29      Come rilevato dall'avvocato generale al paragrafo 33 delle sue
conclusioni, la citata direttiva non opera, riguardo al requisito della
residenza di un candidato alla patente di guida, alcuna distinzione tra il
primo rilascio di una patente di guida e il rilascio effettuato dopo la revoca
di una patente precedente. In entrambi i casi, il rilascio e subordinato
all'esistenza della residenza normale o alla prova della qualifica di studente
per un periodo di almeno sei mesi nel territorio dello Stato membro che
rilascia la patente di guida.

30      È importante constatare che il requisito di residenza riveste
un'importanza particolare anche nel caso di primo rilascio di una patente di
guida.

31      Infatti, se in un simile caso non viene rispettato detto requisito, e
difficile, o addirittura impossibile, per le autorita competenti dello Stato
membro di rilascio verificare il rispetto delle altre condizioni imposte dalla
direttiva 91/439. Ove manchi tale verifica, e possibile che il titolare della
patente cosi rilasciata non possieda, in particolare, le cognizioni e
l'idoneita richieste per la guida e costituisca, di conseguenza, un rischio
per la sicurezza della circolazione. Rischierebbe d'altronde di essere messo
in discussione il principio secondo cui una persona puo essere titolare di una
sola patente di guida, enunciato all'art. 7, n. 5, della medesima direttiva.

32      Il fatto che lo Stato membro ospitante non abbia adottato nei
confronti del titolare di detta patente alcun provvedimento ai sensi dell'art.
8, n. 2, della direttiva 91/439 e privo di rilevanza al riguardo.

33      Alla luce delle considerazioni che precedono, occorre risolvere la
questione sollevata dichiarando che gli artt. 1, n. 2, 7, n. 1, lett. b), e 8,
nn. 2 e 4, della direttiva 91/439 devono essere interpretati nel senso che
essi non ostano a che uno Stato membro ospitante rifiuti di riconoscere nel
suo territorio la patente di guida rilasciata da un altro Stato membro,
qualora sia dimostrato, sulla base delle annotazioni figuranti su tale
patente, che il requisito della residenza normale, previsto dall'art. 7, n. 1,
lett. b), della citata direttiva, non e stato rispettato. Il fatto che lo
Stato membro ospitante non abbia adottato nei confronti del titolare di detta
patente alcun provvedimento ai sensi dell'art. 8, n. 2, della direttiva
summenzionata e privo di rilevanza al riguardo.

  **Sulle spese**

34      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**Gli artt.  1, n. 2, 7, n. 1, lett. b), e 8, nn. 2 e 4, della direttiva del
Consiglio 29 luglio 1991, 91/439/CEE, concernente la patente di guida, come
modificata dalla direttiva della Commissione 27 giugno 2008, 2008/65/CE,
devono essere interpretati nel senso che essi non ostano a che uno Stato
membro ospitante rifiuti di riconoscere nel suo territorio la patente di guida
rilasciata da un altro Stato membro, qualora sia dimostrato, sulla base delle
annotazioni figuranti su tale patente, che il requisito della residenza
normale, previsto dall'art. 7, n. 1, lett. b), della citata direttiva, non e
stato rispettato. Il fatto che lo Stato membro ospitante non abbia adottato
nei confronti del titolare di detta patente alcun provvedimento ai sensi
dell'art. 8, n. 2, della direttiva summenzionata e privo di rilevanza al
riguardo.**

Firme

* * *

* Lingua processuale: il tedesco. 


  
  
**Causa C ‑585/10**

**Niels M øller**

**contro**

**Haderslev Kommune**

(domanda di pronuncia pregiudiziale proposta dal Vestre Landsret)

«Prevenzione e riduzione integrate dell'inquinamento -- Direttiva 96/61/CE --
Allegato I, punto 6.6, lett. c) -- Impianti destinati all'allevamento
intensivo di suini con piu di 750 posti stalla per scrofe -- Inclusione o meno
dei posti stalla per scrofette»

Massime della sentenza

_Ambiente -- Prevenzione e riduzione integrate dell'inquinamento -- Direttiva
96/61 -- Impianti destinati all'allevamento intensivo di suini con piu di 750
posti stalla per scrofe -- Nozione di posti stalla per scrofe_

_[Regolamento del Parlamento europeo e del Consiglio n.  166/2006; direttiva
del Consiglio 96/61, art. 1 e allegato I, punto 6.6, lett. c)]_

L'espressione «posti stalla per scrofe», di cui al punto 6.6, lett. c),
dell'allegato I della direttiva 96/61, sulla prevenzione e la riduzione
integrate dell'inquinamento, come modificata dal regolamento n. 166/2006, deve
essere interpretata nel senso che comprende i posti stalla per scrofette, cioe
maiali di sesso femminile che si sono gia accoppiati, ma che non hanno ancora
partorito.

(v. punto 39 e dispositivo)

  

  
  
  
  
  
  

SENTENZA DELLA CORTE (Ottava Sezione)

15 dicembre 2011 (*)

«Prevenzione e riduzione integrate dell'inquinamento - Direttiva 96/61/CE -
Allegato I, punto 6.6, lett. c) - Impianti destinati all'allevamento intensivo
di suini con piu di 750 posti stalla per scrofe - Inclusione o meno dei posti
stalla per scrofette»

Nel procedimento C‑585/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Vestre Landsret (Danimarca), con decisione 2
dicembre 2010, pervenuta in cancelleria il 13 dicembre 2010, nella causa

**Niels M øller**

contro

**Haderslev Kommune** ,

LA CORTE (Ottava Sezione),

composta dal sig. K. Schiemann, facente funzione di presidente della Ottava
Sezione, dalla sig.ra C. Toader e dal sig. E. Jarašiūnas (relatore), giudici,

avvocato generale: sig. P. Mengozzi

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 6 ottobre
2011,

considerate le osservazioni presentate:

-        per il sig. Møller, dall'avv. G. Lund, advokat,

-        per l'Haderslev Kommune, dall'avv. E. Gram, advokat,

-        per il governo danese, dal sig. C. Vang, in qualita di agente,

-        per il governo ceco, dai sigg. M. Smolek e D. Hadroušek, in qualita di agenti,

-        per l'Irlanda, dal sig. D. O'Hagan, in qualita di agente, assistito dal sig. B. Doherty, barrister,

-        per la Commissione europea, dalle sig.re A. Alcover San Pedro e S. Petrova nonche dal sig. U. Nielsen, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
punto 6.6, lett. c), dell'allegato I della direttiva del Consiglio 24
settembre 1996, 96/61/CE, sulla prevenzione e la riduzione integrate
dell'inquinamento (GU L 257, pag. 26), come modificata dal regolamento (CE)
del Parlamento europeo e del Consiglio 18 gennaio 2006, n. 166 (GU L 33, pag.
1; in prosieguo: la «direttiva 96/61»).

2        Tale domanda e stata presentata nell'ambito di una controversia tra
il sig. Møller e l'Haderslev Kommune (Comune di Haderslev; in prosieguo: il
«Comune»), in merito ad una decisione di quest'ultimo che gli ordinava di
limitare la capacita della sua azienda agricola al massimo a 750 posti stalla
per scrofe.

  **Contesto normativo**

  _Il diritto dell 'Unione_

3        L'art. 1 della direttiva del Consiglio 19 novembre 1991, 91/630/CEE
che stabilisce le norme minime per la protezione dei suini (GU L 340, pag.
33), come modificata dalla direttiva del Consiglio 23 ottobre 2001, 2001/88/CE
(GU L 316, pag. 1; in prosieguo: la «direttiva 91/630»), stabiliva quanto
segue:

«La presente direttiva stabilisce le norme minime per la protezione dei suini
confinati per l'allevamento e l'ingrasso».

4        In base all'art. 2 di detta direttiva:

«Ai sensi della presente direttiva, si intende per:

1) "suino": un animale della specie suina, di qualsiasi eta, allevato per la
riproduzione o l'ingrasso;

(...)

3) "scrofetta": un suino di sesso femminile che ha raggiunto la puberta, ma
non ha ancora partorito;

4) "scrofa": un suino di sesso femminile che ha gia partorito una prima volta;

(...)».

5        L'ottavo e ventisettesimo 'considerando' della direttiva 96/61
recitano:

«8\.       considerando che lo scopo di un approccio integrato della riduzione
dell'inquinamento e la prevenzione delle emissioni nell'aria, nell'acqua e nel
terreno, tenendo conto della gestione dei rifiuti ogniqualvolta possibile e,
altrimenti, la loro riduzione al minimo per raggiungere un elevato livello di
protezione dell'ambiente nel suo complesso;

(...)

27.      considerando che la presente direttiva riguarda gli impianti aventi un grande potenziale di inquinamento a livello locale e di conseguenza a livello transfrontaliero (...)». 

6        La finalita e il campo di applicazione di detta direttiva sono
definiti al suo art. 1, nel modo seguente:

«La presente direttiva ha per oggetto la prevenzione e la riduzione integrate
dell'inquinamento proveniente dalle attivita di cui all'allegato I. Essa
prevede misure intese a evitare oppure, qualora non sia possibile, ridurre le
emissioni delle suddette attivita nell'aria, nell'acqua e nel terreno,
comprese le misure relative ai rifiuti, per conseguire un livello elevato di
protezione dell'ambiente nel suo complesso, lasciando impregiudicate le
disposizioni della direttiva 85/337/CEE [del Consiglio 27 giugno 1985,
concernente la valutazione dell'impatto ambientale di determinati progetti
pubblici e privati (GU L 175, pag. 40), come modificata dalla direttiva del
Consiglio 3 marzo 1997, 97/11/CE (GU L 73, pag. 5)] nonche altri requisiti
comunitari».

7        L'art. 2 della direttiva 96/61 e formulato nel modo seguente:

«Ai fini della presente direttiva si intende per:

(...)

3)      «impianto», l'unita tecnica permanente in cui sono svolte una o piu
attivita elencate nell'allegato I e qualsiasi altra attivita accessoria, che
sono tecnicamente connesse con le attivita svolte nel luogo suddetto e possono
influire sulle emissioni e sull'inquinamento;

4)      «impianto esistente»: un impianto in funzione, o, nell'ambito della
legislazione vigente anteriormente alla data di messa in applicazione della
presente direttiva, un impianto autorizzato o che abbia costituito oggetto, a
parere dell'autorita competente, di una richiesta di autorizzazione completa,
a condizione che esso entri in funzione al massimo entro un anno dalla data di
messa in applicazione della presente direttiva;

(...)

9)      «autorizzazione», la parte o la totalita di una o piu decisioni
scritte, che autorizzano l'esercizio di un impianto o di parte di esso a
determinate condizioni che devono garantire che l'impianto sia conforme ai
requisiti della presente direttiva (...).

(...)».

8        L'art. 5, n. 1, della direttiva 96/61, relativo alle condizioni di
autorizzazione degli impianti esistenti, enuncia quanto segue:

«Gli Stati membri adottano le misure necessarie affinche le autorita
competenti vigilino, mediante autorizzazioni rilasciate a norma degli articoli
6 e 8, ovvero, in modo opportuno, mediante il riesame e, se del caso,
l'aggiornamento delle condizioni, che entro un massimo di otto anni successivi
alla messa in applicazione della presente direttiva gli impianti esistenti
funzionino secondo i requisiti di cui agli articoli 3, 7, 9, 10 e 13,
all'articolo 14, primo e secondo trattino, nonche all'articolo 15, paragrafo
2, fatte salve altre disposizioni comunitarie specifiche».

9        L'art. 9, nn. 1 e 3, di detta direttiva, relativo alle condizioni
dell'autorizzazione, cosi recita:

«1\. Gli Stati membri si accertano che l'autorizzazione includa tutte le
misure necessarie per soddisfare le relative condizioni di cui agli articoli 3
e 10 al fine di conseguire un livello elevato di protezione dell'ambiente nel
suo complesso attraverso una protezione degli elementi ambientali aria, acqua
e terreno.

(...)

3\. L'autorizzazione deve includere valori limite di emissione fissati per le
sostanze inquinanti, in particolare quelle elencate nell'allegato III, che
possono essere emesse dall'impianto interessato in quantita significativa, in
considerazione della loro natura, e delle loro potenzialita di trasferimento
dell'inquinamento da un elemento ambientale all'altro (acqua, aria e terreno).
Se necessario, l'autorizzazione contiene disposizioni che garantiscono la
protezione del terreno e delle acque sotterranee e le opportune disposizioni
per la gestione dei rifiuti prodotti dall'impianto. Se del caso, i valori
limite di emissione possono essere integrati o sostituiti con altri parametri
o misure tecniche equivalenti.

Per gli impianti di cui al punto 6.6 dell'allegato I, i valori limite di
emissione fissati in conformita delle disposizioni del presente paragrafo
tengono conto delle modalita pratiche adatte a tali categorie di impianti.

(...)».

10      Ai sensi del punto 6.6 dell'allegato I della direttiva 96/61,
rientrano nelle categorie di attivita previste da detta direttiva:

«Impianti per l'allevamento intensivo di pollame e di suini con piu di:

(...)

2 000 posti per suini da produzione (di oltre 30 kg), o

c)      750 posti scrofe».

11      Il punto 2 del preambolo di tale allegato I precisa che i valori
limite riportati in appresso si riferiscono in genere alle capacita di
produzione o alla resa.

  _Il diritto nazionale_

12      L'art. 41, nn. 1 e 2, della legge relativa alla protezione
dell'ambiente (lov om miljøbeskyttelse), come pubblicata dal decreto 22
dicembre 2006, n. 1757, cosi recita:

«1\. Qualora una delle attivita soggette ad autorizzazione comporti un
rilevante inquinamento, l'autorita di vigilanza puo ordinare che
l'inquinamento venga ridotto, adottando contestualmente misure specifiche.
Inoltre, l'autorita di vigilanza puo emettere un siffatto ordine qualora
l'attivita soggetta ad autorizzazione risulti comportare un rischio evidente
di un rilevante inquinamento.

2\. Nel caso in cui l'inquinamento non possa essere ridotto, l'autorita di
vigilanza puo vietare la continuazione dell'attivita e eventualmente intimare
la chiusura dell'azienda».

13      L'art. 1, n. 6, del decreto 13 dicembre 2006, n. 1640, relativo alle
autorizzazioni, nella sua versione applicabile alla causa principale, dispone
quanto segue:

«Gli impianti destinati all'allevamento di animali compresi nel punto I.101
dell'elenco di cui all'allegato I sono costituiti da aziende soggette ad
autorizzazione, fino al momento in cui esse subiscono modifiche o ampliamenti
(...)».

14      Il punto I.101 dell'allegato I del detto regolamento cosi recita:

«Impianti per l'allevamento di animali per oltre

a)      250 capi, oppure 270 capi, se almeno 90% dei capi e costituito da
scrofe con relativi porcellini fino a 30 kg o 750 posti stalla per scrofe».

  **Causa principale e questione pregiudiziale**

15      L'8 novembre 2007, il Comune effettuava un'ispezione ambientale
nell'azienda agricola del sig. Møller. Nel corso di tale ispezione veniva
constatato che tale azienda consisteva in un numero di capi pari a 875 scrofe
di meno di un anno. Il 26 novembre seguente, il Comune intimava al sig. Møller
di limitare le capacita della sua azienda agricola al massimo a 750 posti
stalla per scrofe, in quanto non era in possesso dell'autorizzazione richiesta
per gestire un'azienda con piu di 750 posti stalla. Il 20 dicembre 2007, il
Comune ordinava al sig. Møller di effettuare tale riduzione entro e non oltre
il 15 giugno 2008. Quest'ultimo impugnava tale decisione dinanzi al giudice
del rinvio.

16      Nel suo ricorso dinanzi a tale giudice, il sig. Møller afferma che e
necessario distinguere i posti stalla per scrofette dai posti stalla per
scrofe. Egli ritiene che il termine «scrofa» comprenda solo i maiali adulti di
sesso femminile che hanno partorito, mentre il termine «scrofetta» designa i
maiali adulti di sesso femminile che si sono gia accoppiati, ma non hanno
ancora partorito. Il sig. Møller sostiene che il Comune ha quindi erroneamente
calcolato nel numero di posti stalla per scrofe il numero di posti stalla per
scrofette della sua azienda agricola. Di conseguenza, la decisione contestata
sarebbe illegittima, poiche la capacita della sua azienda agricola non
supererebbe il limite di 750 posti stalla per scrofe.

17      Dinanzi al giudice del rinvio il Comune sostiene di aver giustamente
incluso nel calcolo dei posti stalla per scrofe il numero dei posti stalla per
scrofette. Il Comune afferma che l'obiettivo della direttiva 96/61 e la
protezione dell'ambiente e che non vi e motivo di ritenere che una scrofetta
inquini piu di una scrofa o determini un tipo di inquinamento diverso. Da tale
argomento discende che i posti stalla per scrofette rientrano nell'espressione
«posti stalla per scrofe». A suo giudizio, le disposizioni sul benessere
animale non sono pertinenti al riguardo.

18      Nella decisione di rinvio il Vestre Landsret indica, da un lato, che
il numero di posti stalla per scrofe nell'azienda agricola del sig. Møller
supera il limite di 750 solo se vengono calcolati i posti stalla per scrofette
e, dall'altro, che i posti stalla destinati alle scrofe, che sono maiali di
sesso femminile che hanno partorito, e quelli destinati alle scrofette, che
sono maiali di sesso femminile che non hanno ancora partorito, sono
strutturati nello stesso modo.

19      D'altra parte, tale giudice rileva che se l'espressione «posti stalla
per scrofe» non e definita nella direttiva 96/61, la direttiva 91/630, da
parte sua, distingue le scrofe dalle scrofette. A tale proposito, il giudice
del rinvio sottolinea che le scrofette costituiscono una percentuale compresa
tra il 12% e il 20% dei capi di scrofe. Pertanto, la questione se il punto
6.6., lett. c), dell'allegato I della direttiva 96/61 debba essere
interpretato come comprendente i posti stalla per scrofette tra quelli
destinati alle scrofe inciderebbe sull'ambito di applicazione di tale
direttiva e, di conseguenza, sulla soluzione della controversia di cui e
investito.

20      In tali circostanze il Vestre Landsret ha deciso di sospendere la
decisione e di sottoporre alla Corte la seguente questione pregiudiziale:

«Se il punto 6.6, lett. c), dell'allegato I, della direttiva [96/61], debba
essere interpretato nel senso che comprende i posti per scrofette».

  **Sulla questione pregiudiziale**

21      Con la sua questione, il giudice del rinvio chiede, in sostanza, se
l'espressione «posti stalla per scrofe», di cui al punto 6.6., lett. c),
dell'allegato I della direttiva 96/61, deve essere interpretato nel senso che
comprende i posti per scrofette.

22      Il sig. Møller e l'Irlanda ritengono che tale questione debba essere
risolta negativamente, in particolare in considerazione della normativa
relativa al benessere degli animali, che distingue le scrofe dalle scrofette.
Inoltre, il sig. Møller sostiene che, secondo la giurisprudenza della Corte,
l'inquinamento provocato da tali animali non puo essere preso in
considerazione ai fini dell'interpretazione richiesta, poiche la Corte ha gia
respinto la possibilita di calcolare i limiti di autorizzazione degli impianti
di allevamento intensivo secondo il metodo detto degli «animali‑equivalenti».

23      Il Comune, il governo danese e ceco, nonche la Commissione europea
ritengono, al contrario, che l'espressione «posti stalla per scrofe» includa i
posti stalla per scrofette, in particolare in ragione del fatto che, a loro
giudizio, nell'interpretazione della direttiva 96/61 devono prevalere le
considerazioni relative all'ambiente. Orbene, le scrofette provocherebbero un
inquinamento almeno equivalente a quello provocato dalle scrofe.

24      A tale proposito, occorre rilevare, da un lato, che risulta dalla
decisione di rinvio che il termine «scrofetta» designa, nel caso di specie,
maiali di sesso femminile che si sono gia accoppiati, ma non hanno ancora
partorito. D'altro lato, la direttiva 96/61, in cui non figura il termine
«scrofetta», non definisce la nozione di «scrofa».

25      Secondo una giurisprudenza costante della Corte, la determinazione del
significato e della portata dei termini per i quali il diritto dell'Unione non
fornisce alcuna definizione dev'essere operata conformemente al loro senso
abituale nel linguaggio corrente, tenendo conto al contempo del contesto in
cui essi sono utilizzati e degli scopi perseguiti dalla normativa di cui essi
fanno parte (sentenza 24 ottobre 1996, causa C‑72/95, Kraaijeveld e a., Racc.
pag. I‑5403, punto 38; 22 dicembre 2008, causa C‑549/07, Wallentin-Hermann,
Racc. pag. I‑11061, punto 17, nonche 22 gennaio 2009, causa C‑473/07,
Association nationale pour la protection des eaux et rivieres e OABA, Racc.
pag. I‑319, punti 23 e 24).

26      Peraltro, la necessita di un'interpretazione uniforme delle varie
versioni linguistiche di una disposizione di diritto dell'Unione esige anche
che, in caso di divergenza tra esse, la disposizione in questione venga intesa
in funzione del sistema e delle finalita della normativa di cui essa fa parte
(v., in tal senso, sentenza Kraaijeveld e a. cit., punto 28, nonche 19 aprile
2007, causa C‑63/06, Profisa, Racc. pag. I‑3239, punto 14).

27      Per quanto riguarda il senso abituale del termine «scrofa», occorre
rilevare che esso designa generalmente il maiale di sesso femminile. A tale
proposito occorre rilevare che la direttiva 91/630 precisa, al suo art. 2, che
le definizioni che contiene sono date «ai sensi» di tale direttiva, vale a
dire che sono ad essa specifiche. Di conseguenza, contrariamente a quanto ha
affermato l'Irlanda durante l'udienza, non puo ritenersi che la definizione
del termine «scrofa» contenuta nel detto articolo consenta di definire il
senso normale di tale termine. Cio premesso, come ha rilevato lo stesso Stato
membro, il termine «scrofa» non ha un senso univoco in tutte le lingue
ufficiali dell'Unione europea. Infatti, tale termine puo altresi, in
particolare in tedesco e in inglese, essere inteso come riferito
esclusivamente ai maiali di sesso femminile che hanno gia partorito una prima
volta.

28      Occorre quindi esaminare anche l'economia generale della direttiva
96/61 e gli obbiettivi che persegue.

29      La Corte ha gia giudicato che oggetto della direttiva 96/61, come
definito dal suo art. 1, sono la prevenzione e la riduzione integrate
dell'inquinamento attraverso l'adozione di misure intese a evitare oppure a
ridurre le emissioni delle attivita di cui all'allegato I nell'aria,
nell'acqua e nel terreno, per conseguire un livello elevato di protezione
dell'ambiente (sentenza Association nationale pour la protection des eaux et
rivieres e OABA, cit., punto 25).

30      Tale approccio integrato si concretizza in un efficace coordinamento
della procedura e delle condizioni di autorizzazione degli impianti
industriali aventi un grande potenziale di inquinamento, consentendo di
raggiungere il massimo livello di tutela dell'ambiente nel suo complesso. In
tutti i casi, le suddette condizioni debbono prevedere disposizioni per
ridurre al minimo l'inquinamento a grande distanza o attraverso le frontiere e
garantire un elevato livello di protezione dell'ambiente nel suo insieme
(sentenza Association nationale pour la protection des eaux et rivieres e
OABA, cit., punto 26).

31      Poiche l'obiettivo della direttiva 96/61 e stato definito in maniera
ampia, non si puo ritenere che il punto 6.6, lett. c), del suo allegato I
possa essere interpretato restrittivamente, come suggeriscono il sig. Møller e
l'Irlanda, in modo da non includere i posti stalla per scrofette (v., per
analogia, sentenza Association nationale pour la protection des eaux et
rivieres e OABA, cit., punto 27).

32      L'interpretazione che assimila le scrofette alle scrofe menzionate al
punto 6.6, lett. c), dell'allegato I alla direttiva 96/61 e confermata, in
primo luogo, dal contesto in cui in tale disposizione viene impiegato il
termine «scrofa». Infatti, il punto 6.6 summenzionato distingue, per quanto
riguarda l'allevamento intensivo di suini, tra i suini da produzione di oltre
30 kg, di cui al detto punto, lett. b), e le scrofe, di cui allo stesso punto,
lett. c). Di conseguenza, ai fini della direttiva 96/61, viene introdotta una
distinzione tra l'allevamento intensivo di suini da produzione, maschi o
femmine, di oltre 30 kg, destinati all'ingrasso e l'allevamento intensivo di
maiali di sesso femminile destinati alla riproduzione. Orbene, dopo che un
maiale di sesso femminile si e accoppiato per la prima volta, entra a far
parte, per forza di cose, della categoria dei maiali di sesso femminile
destinati alla riproduzione e, di conseguenza, deve, rientrare nella nozione
di «scrofa», nel senso di cui al detto punto 6.6, lett. c), allo stesso titolo
di un maiale di sesso femminile che ha gia partorito.

33      Tale interpretazione e confermata, in secondo luogo, dalla circostanza
addotta dai governi danesi e ceco, nonche dalla Commissione, e che non e stata
seriamente contestata dal sig. Møller, che un maiale di sesso femminile che si
e accoppiato una prima volta provoca un inquinamento che ha sull'ambiente la
stessa incidenza di quello provocato da una scrofa che ha gia partorito. A
tale proposito, occorre rilevare che, poiche l'obiettivo della direttiva
96/61, come risulta dai punti 29 e 30 della presente sentenza, e di conseguire
un livello elevato di tutela dell'ambiente, assoggettando ad autorizzazione e
a talune condizioni gli impianti industriali aventi un grande potenziale di
inquinamento, l'inquinamento derivante da una determinata attivita presenta,
contrariamente a quanto afferma il sig. Møller, una sicura pertinenza ai fini
dell'interpretazione del punto 6.6, lett. c), dell'allegato I di detta
direttiva.

34      Occorre anche sottolineare a tale proposito che la Corte, al punto 40
della citata sentenza Association nationale pour la protection des eaux et
rivieres e OABA, non ha escluso qualsiasi possibilita di fissare il limite di
autorizzazione preliminare degli impianti di allevamento intensivo secondo un
metodo di animali‑equivalenti che prende in considerazione l'inquinamento
effettivamente generato da un dato animale. Essa ha semplicemente considerato
che, da un lato, il ricorso a detto meccanismo dovrebbe essere ammesso solo se
viene assicurato il pieno rispetto dell'obiettivo di prevenzione e di
riduzione dell'inquinamento proveniente da talune attivita, perseguito dalla
direttiva 96/61, e che, dall'altro, il ricorso a tale metodo non puo avere
l'effetto di sottrarre al regime introdotto da tale direttiva impianti
rientranti nella medesima in considerazione del numero di posti di cui essi
dispongono (sentenza Association nationale pour la protection des eaux et
rivieres e OABA; cit., punto 40).

35      La circostanza che la direttiva 91/630 distingua in particolare le
scrofe dalle scrofette non e tale da rimettere in discussione
l'interpretazione accolta al punto 32 della presente sentenza.

36      Infatti, risulta dall'art. 1 della direttiva 91/630 che quest'ultima
stabilisce le norme minime per la protezione dei suini confinati per
l'allevamento e l'ingrasso, norme dirette, a termine del secondo
'considerando' di tale direttiva, ad assicurare il benessere degli animali da
allevamento. A tale fine, essa prevede diverse regole dirette, in particolare,
ad assicurare che i suini in generale dispongano di un ambiente idoneo al loro
bisogno di esercizio e alla loro natura di animali curiosi e che permetta
loro, all'occorrenza, di interagire socialmente con altri suini (v.
'considerando' quarto e quinto della direttiva 2001/88).

37      La direttiva 91/630 persegue cosi un obiettivo manifestamente diverso
da quello assegnato alla direttiva 96/61 e, di conseguenza, le sue
disposizioni non possono essere utilizzate per l'interpretazione che occorre
dare alla nozione di «scrofa», di cui al punto 6.6., lett. c), dell'allegato I
della direttiva 91/61.

38      Inoltre, occorre, da un lato, dichiarare che la direttiva 96/61 non
contiene alcun rinvio alla direttiva 91/630 per quanto riguarda la definizione
delle attivita che rientrano nel suo ambito di applicazione e, dall'altro,
rammentare che, come e gia stato constatato al punto 27 della presente
sentenza, la direttiva 91/630 precisa, al suo articolo 2, che le definizioni
che contiene sono ad essa specifiche.

39      Da quanto precede risulta che occorre risolvere la questione posta
dichiarando che l'espressione «posti stalla per scrofe», di cui al punto 6.6,
lett. c), dell'allegato I della direttiva 96/61, deve essere interpretata nel
senso che comprende i posti stalla per scrofette (maiali di sesso femminile
che si sono gia accoppiati, ma che non hanno ancora partorito).

  **Sulle spese**

40      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Ottava Sezione) dichiara:

**L 'espressione «posti stalla per scrofe», di cui al punto 6.6, lett. c),
dell'allegato I della direttiva del Consiglio 24 settembre 1996, 96/61/CE,
sulla prevenzione e la riduzione integrate dell'inquinamento, come modificata
dal regolamento (CE) del Parlamento europeo e del Consiglio 18 gennaio 2006,
n. 166, deve essere interpretata nel senso che comprende i posti stalla per
scrofette (maiali di sesso femminile che si sono gia accoppiati, ma che non
hanno ancora partorito).**

Firme

* * *

* Lingua processuale: il danese. 
  *[""]: Double quotes
  *[*]: Asterisk
  *[?]: Question mark


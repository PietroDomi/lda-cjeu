

**Cause riunite C ‑259/10 e C‑260/10**

**Commissioners for Her Majesty 's Revenue and Customs**

**contro**

**The Rank Group plc**

[domande di pronuncia pregiudiziale proposte dalla Court of Appeal (England &
Wales) (Civil Division) e dall'Upper Tribunal (Tax and Chancery Chamber)]

«Fiscalita -- Sesta direttiva IVA -- Esenzioni -- Art. 13, parte B, lett. f)
-- Scommesse, lotterie e altri giochi di azzardo con poste di denaro --
Principio della neutralita fiscale -- Bingo meccanico con vincite versate in
contanti ("mechanised cash bingo") -- Slot machines -- Prassi amministrativa
che diverge dalle disposizioni legislative -- Argomento in difesa basato sulla
dovuta diligenza ("due diligence")»

Massime della sentenza

1.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Prestazioni di servizi -- Disparita di trattamento di due prestazioni identiche o simili dal punto di vista del consumatore -- Violazione del principio di neutralita fiscale_

_(Direttiva del Consiglio 77/388)_

2.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Esenzioni -- Esenzione per i giochi d'azzardo -- Potere degli Stati membri di determinare le condizioni e i limiti dell'esenzione -- Limiti -- Rispetto del principio di neutralita fiscale_

_[Direttiva del Consiglio 77/388, art.  13, parte B, lett. f)]_

3.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Esenzioni -- Esenzione per i giochi d'azzardo -- Potere degli Stati membri di determinare le condizioni e i limiti dell'esenzione -- Limiti -- Rispetto del principio di neutralita fiscale_

_[Direttiva del Consiglio 77/388, art.  13, parte B, lett. f)]_

4.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Esenzioni -- Esenzione per i giochi d'azzardo -- Potere degli Stati membri di determinare le condizioni e i limiti dell'esenzione -- Limiti -- Rispetto del principio di neutralita fiscale_

_[Direttiva del Consiglio 77/388, art.  13, parte B, lett. f)]_

5.         _Disposizioni tributarie -- Armonizzazione delle legislazioni -- Imposte sulla cifra d'affari -- Sistema comune d'imposta sul valore aggiunto -- Esenzioni -- Esenzione per i giochi d'azzardo -- Potere degli Stati membri di determinare le condizioni e i limiti dell'esenzione -- Limiti -- Rispetto del principio di neutralita fiscale_

_[Direttiva del Consiglio 77/388, art.  13, parte B, lett. f)]_

1.        Il principio della neutralita fiscale dev'essere interpretato nel senso che una differenza di trattamento ai fini dell'imposta sul valore aggiunto di due prestazioni di servizi identiche o simili dal punto di vista del consumatore e che soddisfano le medesime esigenze di quest'ultimo e sufficiente a dimostrare una violazione di tale principio. Una violazione siffatta non esige quindi che sia dimostrata anche l'effettiva esistenza di una concorrenza tra i servizi di cui trattasi o una distorsione della concorrenza a causa di tale differenza di trattamento. 

(v. punto 36, dispositivo 1)

2.        In presenza di una differenza di trattamento di due giochi d'azzardo per quanto riguarda la concessione di un'esenzione dall'imposta sul valore aggiunto ai sensi dell'art. 13, parte B, lett. f), della sesta direttiva 77/388, in materia di armonizzazione delle legislazioni degli Stati membri relative alle imposte sulla cifra di affari, il principio della neutralita fiscale dev'essere interpretato nel senso che non occorre tenere conto del fatto che i due giochi rientrano in categorie di licenza diverse e sono assoggettati a regimi giuridici diversi per quanto riguarda il controllo e la regolamentazione. 

Tale disposizione ha lasciato un ampio margine discrezionale agli Stati membri
circa l'esenzione o la tassazione delle operazioni di cui trattasi dal momento
che consente a detti Stati di fissare le condizioni e i limiti ai quali puo
essere subordinato il beneficio di tale esenzione, purche sia rispettato il
principio della neutralita fiscale.

Ai fini della valutazione della comparabilita dei due giochi d'azzardo, la cui
disparita di trattamento puo comportare una violazione del principio di
neutralita fiscale, sono irrilevanti elementi quali la liceita o illiceita
della gestione dei giochi di azzardo, l'identita di coloro che gestiscono tali
giochi e apparecchi e la forma giuridica sotto la quale essi svolgono le loro
attivita. Lo stesso dicasi per le differenze esistenti tra, da un lato, i
pub/bar e le sale da gioco e, dall'altro, i casino autorizzati per quanto
riguarda il contesto nel quale i giochi d'azzardo sono in essi offerti, in
particolare l'accessibilita da un punto di vista geografico e di orari nonche
l'ambiente. Infine, nemmeno la circostanza che solo uno dei due tipi di gioco
sia assoggettato ad un'imposta non armonizzata e idonea a giustificare la
conclusione che detti tipi di gioco non siano comparabili.

(v. punti 40‑41, 45‑48, 51, dispositivo 2)

3.        Per valutare, alla luce del principio di neutralita fiscale, se due tipi di slot machines siano simili e richiedano il medesimo trattamento ai fini dell'imposta sul valore aggiunto, occorre verificare se l'utilizzo di detti tipi sia comparabile dal punto di vista del consumatore medio e risponda alle medesime esigenze di quest'ultimo, e in proposito gli elementi che possono essere presi in considerazione sono, in particolare, i limiti minimi e massimi di puntata e di vincita nonche le probabilita di vincita. 

(v. punto 58, dispositivo 3)

4.        Il principio della neutralita fiscale dev'essere interpretato nel senso che un soggetto passivo non puo richiedere il rimborso dell'imposta sul valore aggiunto versata relativamente a talune prestazioni di servizi, adducendo una violazione di detto principio allorche le autorita fiscali dello Stato membro interessato hanno trattato, in pratica, come prestazioni esenti prestazioni di servizi simili, benche, secondo la normativa nazionale pertinente, non siano esenti dall'imposta sul valore aggiunto. 

Infatti, benche un'amministrazione pubblica che segue una prassi generale
possa essere vincolata da quest'ultima, resta pur sempre il fatto che il
principio di parita di trattamento, il quale si estrinseca in materia
d'imposta sul valore aggiunto nel principio di neutralita fiscale, deve
conciliarsi con il rispetto della legalita, secondo cui nessuno puo invocare,
a proprio vantaggio, un illecito commesso a favore di altri. Ne consegue che
un soggetto passivo non puo pretendere che una determinata prestazione debba
essere assoggettata al medesimo trattamento fiscale di un'altra prestazione,
laddove quest'ultimo trattamento non sia conforme alla normativa nazionale
pertinente.

(v. punti 61‑64, dispositivo 4)

5.        Il principio della neutralita fiscale dev'essere interpretato nel senso che uno Stato membro, che si sia avvalso del potere discrezionale conferito dall'art. 13, parte B, lett. f), della sesta direttiva 77/388, in materia di armonizzazione delle legislazioni degli Stati membri relative alle imposte sulla cifra di affari, ed abbia esentato dall'imposta sul valore aggiunto la messa a disposizione di qualunque mezzo per giocare a giochi d'azzardo, escludendo nel contempo da tale esenzione una categoria di apparecchi rispondenti a determinati criteri, non puo addurre in risposta ad una domanda di rimborso dell'imposta sul valore aggiunto, basata su una violazione di detto principio, il fatto di aver agito con la dovuta diligenza all'apparizione sul mercato di un nuovo tipo di apparecchio non rispondente a tali criteri. 

L'effetto diretto di una disposizione di una direttiva, quale l'art. 13, parte
B, lett. f), della sesta direttiva 77/388, non dipende ne dall'esistenza di un
errore intenzionale o di una negligenza commessi dallo Stato membro
interessato all'atto della trasposizione della direttiva di cui trattasi ne
dall'esistenza di una violazione sufficientemente qualificata del diritto
dell'Unione. Pertanto, detta disposizione puo essere invocata da un gestore di
giochi o di apparecchi per giochi d'azzardo dinanzi ai giudici nazionali
affinche siano disapplicate le norme di diritto interno incompatibili con tale
disposizione.

(v. punti 69‑70, 74, dispositivo 5)

  
  
  
  
  
  

SENTENZA DELLA CORTE (Terza Sezione)

10 novembre 2011 (*)

«Fiscalita - Sesta direttiva IVA - Esenzioni - Art. 13, parte B, lett. f) -
Scommesse, lotterie e altri giochi di azzardo con poste di denaro - Principio
della neutralita fiscale - Bingo meccanici con vincite versate in contanti
("mechanised cash bingo") - Slot machines - Prassi amministrativa che diverge
dalle disposizioni legislative - Argomento in difesa basato sulla dovuta
diligenza ("due diligence")»

Nei procedimenti riuniti C‑259/10 e C‑260/10,

aventi ad oggetto le domande di pronuncia pregiudiziale presentate alla Corte,
ai sensi dell'art. 267 TFUE, dalla Court of Appeal (England & Wales) (Civil
Division) (Regno Unito) e dall'Upper Tribunal (Tax and Chancery Chamber)
(Regno Unito) con decisioni 20 e 19 aprile 2010, pervenute in cancelleria il
26 maggio 2010, nelle cause

**Commissioners for Her Majesty 's Revenue and Customs**

contro

**The Rank Group plc** ,

LA CORTE (Terza Sezione),

composta dal sig. K. Lenaerts, presidente di sezione, dalla sig.ra R. Silva de
Lapuerta, dai sigg. G. Arestis, T. von Danwitz (relatore) e D. Švaby, giudici,

avvocato generale: sig. Y. Bot

cancelliere: sig. B. Fulop, amministratore

vista la fase scritta del procedimento e in seguito all'udienza del 30 giugno
2011,

considerate le osservazioni presentate:

-        per la The Rank Group plc, dal sig. K. Lasok, QC, e dalla sig.ra V. Sloane, barrister, su incarico del sig. P. Drinkwater, solicitor, 

-        per il governo del Regno Unito, dal sig. S. Hathaway, in qualita di agente, assistito dal sig. G. Peretz, barrister, 

-        per la Commissione europea, dal sig. R. Lyal, in qualita di agente,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Le domande di pronuncia pregiudiziale vertono sull'interpretazione
del principio della neutralita fiscale nell'ambito dell'applicazione dell'art.
13, parte B, lett. f), della sesta direttiva del Consiglio 17 maggio 1977,
77/388/CEE, in materia di armonizzazione delle legislazioni degli Stati membri
relative alle imposte sulla cifra di affari - Sistema comune di imposta sul
valore aggiunto: base imponibile uniforme (GU L 145, pag. 1, in prosieguo: la
«sesta direttiva»).

2        Tali domande sono state presentate nell'ambito di due controversie
che oppongono i Commissioners for Her Majesty's Revenue and Customs (in
prosieguo: i «Commissioners») alla The Rank Group plc (in prosieguo: la
«Rank») riguardo al rifiuto opposto dai Commissioners alla richiesta di
rimborso presentata dalla Rank, riguardante l'imposta sul valore aggiunto (in
prosieguo: l'«IVA») versata da quest'ultima per prestazioni fornite
nell'ambito di taluni giochi nel corso degli anni 2002-2005.

  **Contesto normativo**

  _La normativa dell 'Unione_

3        L'art. 2, punto 1, della sesta direttiva assoggetta ad IVA «le
cessioni di beni e le prestazioni di servizi, effettuate a titolo oneroso
all'interno del paese da un soggetto passivo che agisce in quanto tale».

4        L'art 13 di tale direttiva, intitolato «Esenzioni all'interno del
paese», cosi dispone:

«(...)

B.      Altre esenzioni

Fatte salve altre disposizioni comunitarie, gli Stati membri esonerano, alle
condizioni da essi stabilite per assicurare la corretta e semplice
applicazione delle esenzioni sottoelencate e per prevenire ogni possibile
frode, evasione ed abuso:

(…)

f)      le scommesse, le lotterie e altri giochi d'azzardo con poste di
denaro, salvo condizioni e limiti stabiliti da ciascuno Stato membro;

(…)».

  _La normativa nazionale_

 La normativa relativa all'IVA

5        Ai sensi dell'art. 31, n. 1, della legge 1994 sull'IVA (Value Added
Tax Act 1994), nella versione in vigore all'epoca dei fatti della causa
principale (in prosieguo: la «legge 1994 sull'IVA»), la fornitura di beni o
servizi e esente qualora corrisponda ad una delle operazioni descritte
nell'allegato 9 della stessa legge.

6        Il gruppo 4 di tale allegato 9, intitolato «Scommesse, giochi e
lotterie» prevedeva, al punto 1, l'esenzione per la messa a disposizione di
qualsiasi mezzo per effettuare scommesse o giocare a giochi d'azzardo.

7        Le note 1‑3 di detto gruppo 4 cosi disponevano:

«(1)      Il punto 1 non comprende:

(...)

(b)      La concessione del diritto a partecipare ad un gioco per il quale puo
essere richiesto un pagamento ai sensi delle disposizioni dell'art. 14 [della
legge 1968 sui giochi (Gaming Act 1968)] (...)

(...)

(d)      La messa a disposizione di un apparecchio per il gioco.

(...)

(2)      L'espressione "Gioco d'azzardo" ha il medesimo significato di quello
di cui alla legge 1968 sui giochi (...)

(3)      Per "apparecchio per il gioco" si intende un apparecchio che risponda
ai seguenti requisiti, segnatamente:

(a)      sia costruito o adattato per giocare con esso ad un gioco d'azzardo,
e

(b)      un giocatore paghi per utilizzarlo (tranne il caso in cui gli sia
data l'opportunita di giocare gratis per aver avuto successo in un gioco
precedente) mediante l'inserimento di una moneta o un gettone [a partire da
2003: una moneta, un gettone o altro] nell'apparecchio o in altro modo; e

(c)      l'elemento aleatorio del gioco sia fornito mediante l'apparecchio».

 La normativa relativa ai giochi e alle scommesse

8        L'art. 52, n. 1, della legge 1968 su giochi, nella versione in vigore
alla data dei fatti di cui alla causa principale (in prosieguo: la «legge 1968
sui giochi»), prevedeva che, ai fini della stessa legge, con il termine
«giocare» (gaming) si intende partecipare ad un gioco d'azzardo per vincere
danaro o premi aventi un valore pecuniario e che il termine «apparecchio»
(machine) comprende qualsiasi apparecchiatura.

9        L'art. 26, nn. 1 e 2, della detta legge cosi disponeva:

«1.      La [parte III] della presente legge si applica a qualsiasi
apparecchio che

(a)      sia costruito o adattato per giocare con esso ad un gioco d'azzardo,
e

(b)      presenti una feritoia o altra apertura per l'inserimento di danaro o
suo equivalente nella forma di contanti o gettoni.

2.      Il riferimento alla possibilita di giocare ad un gioco d'azzardo mediante l'apparecchio di cui al paragrafo precedente comprende la possibilita di giocare ad un gioco d'azzardo in parte mediante un apparecchio e in parte mediante altri mezzi se (ma solo se) l'elemento aleatorio del gioco e fornito dall'apparecchio». 

10      Un apparecchio rispondente a tale definizione di «apparecchio per il
gioco» poteva essere gestito solo nei locali che erano stati oggetto di
autorizzazione e nel rispetto di talune condizioni riguardanti l'importo delle
puntate e delle vincite nonche il numero di apparecchi presenti in un
determinato luogo. Allorche l'attivita svolta mediante un determinato
apparecchio era un «gioco», ma l'apparecchio non rispondeva a tale
definizione, il suo utilizzo era disciplinato da altre disposizioni normative
che prevedono in particolare limiti per quanto riguarda la puntata e le
vincite.

11      Per contro, le attivita considerate come scommesse erano regolate
dalla legge 1963 relativa alle scommesse, ai giochi e alle lotterie (Betting,
Gaming and Lotteries Act 1963). Quando un cliente voleva effettuare una
scommessa sul posto, doveva rivolgersi ad agenzie debitamente autorizzate per
la raccolta delle scommesse (licensed betting offices in prosieguo: le «LBO»).

12      Un locale poteva ottenere una licenza solo per le scommesse o per i
giochi. Inoltre, le condizioni per ottenere una licenza e il regime
applicabile ai locali autorizzati erano diversi, per quanto riguarda in
particolare la vendita di alcol e gli orari di apertura. Le scommesse erano
riservate alle LBO, i giochi ai casino, ai pub/bar, alle sale bingo e alle
sale giochi.

  **Cause principali e questioni pregiudiziali**

13      La Rank e un membro rappresentativo di un gruppo IVA che gestisce club
di bingo e casino nel Regno Unito nei quali sono messi a disposizione della
clientela, in particolare, tanto «bingo meccanici con vincite in contanti»
(mechanised cash bingo; in prosieguo: i «mc‑bingo») quanto slot machines.

14      Dopo aver dichiarato e pagato ai Commissioners l'IVA su servizi
forniti con mc‑bingo e slot machines, la Rank ha presentato due ricorsi
dinanzi al Value Added Tax Tribunal, divenuto il First-tier Tribunal (Tax
Chamber) (in prosieguo: il «Tribunal»), per ottenere il rimborso di tale
imposta. Il primo ricorso riguarda l'assoggettamento all'imposta del mc‑bingo
per il periodo 1° gennaio 2003‑31 dicembre 2005, il secondo quello delle slot
machines per il periodo 1° ottobre 2002‑5 dicembre 2005.

15      Tali ricorsi si fondavano, in sostanza, sull'argomento che tipi
diversi di mc‑bingo e di slot machines erano trattati in modo diverso nella
normativa sull'IVA, benche essi fossero equiparabili, se non identici, dal
punto di vista del consumatore, e che quindi l'assoggettamento a detta imposta
di taluni tipi di mc‑bingo e di slot machines violava il principio della
neutralita fiscale.

  _Il ricorso relativo al mc ‑bingo_

16      Con il mc‑bingo si giocava in sequenze comprendenti diversi giochi.
Benche l'importo della puntata fosse annunciato in anticipo, l'importo della
vincita, che dipendeva dal numero dei giocatori che partecipavano ad un
determinato gioco, poteva cambiare nel corso di una serie di giochi, e persino
durante la prima parte di un gioco, ed esso non era necessariamente noto ai
giocatori al momento dell'inserimento della puntata.

17      È pacifico tra le parti della causa principale che, per effetto del
rinvio alla legge 1968 sui giochi, contenuto nella nota 1, lett. b), del
gruppo 4 dell'allegato 9 della legge 1994 sull'IVA, il mc‑bingo era esente da
IVA solo allorche la posta in gioco era inferiore o uguale a 50 pence e la
vincita inferiore o uguale a 25 sterline. Per contro, laddove non fosse
soddisfatta una di queste due condizioni, il gioco di cui trattasi non era
esente da detta imposta. È del pari pacifico che i due predetti tipi di gioco
del mc‑bingo erano identici dal punto di vista del consumatore. I
Commissioners hanno sostenuto che, nondimeno, non sussisteva alcuna violazione
del principio della neutralita fiscale, dal momento che non era dimostrato che
tale diverso trattamento avesse influenzato la concorrenza tra tali giochi.

18      Con decisione 15 maggio 2008, il Tribunale si e pronunciato a favore
della Rank. L'appello dei Commissioners contro detta decisione e stato
respinto dalla High Court of Justice (England & Wales), Chancery Division, con
pronuncia in data 8 giugno 2009\. I Commissioners hanno quindi proposto un
ricorso contro tale decisione dinanzi alla Court of Appeal (England & Wales)
(Civil Division).

  _Il ricorso relativo alle slot machines_

19      Per quanto riguarda le slot machines, l'esenzione dall'IVA, prevista
al gruppo 4, punto 1, dell'allegato 9 della legge 1994 sull'IVA, non era
applicabile allorche l'apparecchio di cui trattasi, messo a disposizione del
giocatore, era un «apparecchio per il gioco» ai sensi delle note 1, lett. d),
e 3 di detto gruppo 4\.

20      A tal proposito, le slot machines gestite dalla Rank e considerate
come apparecchi per il gioco, che rientrano nel contempo nell'ambito della
parte III della legge 1968 sui giochi (in prosieguo: gli «apparecchi di cui
alla Parte III»), erano raffrontate a due altri tipi di slot machines, in
particolare, a seconda del fatto che l'elemento aleatorio nel gioco fosse o
meno fornito, a richiesta del software di gioco incluso nell'apparecchio
utilizzato dal giocatore, dalla macchina stessa.

21      Per quanto riguarda gli apparecchi di cui alla Parte III assoggettati
a tassazione, il predetto elemento e fornito da un generatore elettronico di
numeri casuali («electronic random number generator») contenuto fisicamente
nell'apparecchio utilizzato dal giocatore. Per contro il primo tipo di slot
machines che servono da raffronto (in prosieguo: gli «apparecchi di
riferimento I») e costituito da apparecchi, un certo numero dei quali e
collegato elettronicamente ad un generatore elettronico di numeri casuali,
comune ad essi e separato, collocato pero negli stessi locali in cui si
trovano i terminali utilizzati dai giocatori.

22      Il secondo tipo di slot machines che servono da raffronto e costituito
da «terminali per scommesse a quota fissa» («fixed odds betting terminals»; in
prosieguo: i «FOBT»), che potevano essere installati unicamente nelle LBO. Un
giocatore che utilizzava un FOBT scommetteva sull'esito di un evento o di un
gioco virtuale, vale a dire un «format», caricato nel software del FOBT
mediante l'inserimento di credito. L'esito dell'evento o del gioco virtuale
era determinato mediante un generatore elettronico di numeri casuali collocato
all'esterno dei locali della LBO interessata. Una controversia relativa alla
questione se, tenuto conto della disciplina sui giochi, taluni format
disponibili sui FOBT consentissero di «scommettere» oppure di «giocare» non e
stata decisa con una pronuncia giurisdizionale, giacche era stato raggiunto un
accordo tra le parti interessate. Non rispondendo alla definizione di
«apparecchi per il gioco» ai sensi della normativa sull'IVA, i FOBT erano
esenti da tale imposta. Gli introiti ricavati dai FOBT erano pero assoggettati
all'imposta generale sulle scommesse.

23      Dinanzi al Tribunal, era pacifico che gli apparecchi di cui alla Parte
III assoggettati ad imposta e gli apparecchi di riferimento I erano simili dal
punto di vista dei consumatori. Tuttavia i Commissioners hanno, in
particolare, contestato che le due categorie di apparecchi di cui trattasi
fossero in concorrenza fra loro e che gli apparecchi di riferimento I fossero
effettivamente esenti secondo il diritto nazionale.

24      Con decisione 19 agosto 2008, il Tribunal si e pronunciato su alcuni
aspetti controversi a favore della Rank, pur rinviando a data successiva la
propria decisione su altri aspetti. In tale prima decisione, il Tribunal ha
ritenuto, in particolare, che gli apparecchi di riferimento I fossero esenti
da IVA ai sensi della normativa nazionale. In ogni caso, i Commissioners
avrebbero in pratica deliberatamente trattato come esenti gli apparecchi di
riferimento I.

25      L'8 giugno 2009 la High Court of Justice (England & Wales), Chancery
Division ha respinto l'appello dei Commissioners avverso tale decisione.
Questi ultimi hanno presentato ricorso contro tale pronuncia dinanzi alla
Court of Appeal (England & Wales) (Civil Division), contestando in particolare
che esistesse una prassi pertinente avente ad oggetto l'esenzione da IVA degli
apparecchi di riferimento I.

26      L'11 dicembre 2009 il Tribunal si e pronunciato a favore della Rank
sulle questioni inizialmente rinviate a data successiva. Riguardo agli
apparecchi di riferimento I, esso ha considerato che i Commissioners non
potessero difendersi adducendo il fatto di aver agito con la dovuta diligenza
(«due diligence») anche se tali apparecchi erano stati messi in commercio solo
dopo l'adozione della normativa nazionale di cui trattasi. Il Tribunal ha
inoltre constatato l'esistenza di una violazione del principio della
neutralita fiscale relativamente ai FOBT i quali, per la maggioranza dei
giocatori, sarebbero, ad un alto livello d'astrazione, simili agli apparecchi
di cui alla Parte III. I due tipi di apparecchi sarebbero considerati
semplicemente come apparecchi per i giochi d'azzardo. Le differenze non
sarebbero note alla maggioranza dei consumatori oppure sarebbero per questi
ultimi irrilevanti.

27      I Commissioners hanno interposto appello contro la pronuncia 11
dicembre 2009 dinanzi all'Upper Tribunal (Tax and Chancery Chamber). Tale
appello riguarda, in particolare, l'esame delle somiglianze tra le slot
machines assoggettate ad imposta e i FOBT, nonche il rigetto dell'argomento
fondato sulla dovuta diligenza.

  _Le questioni pregiudiziali nella causa C ‑259/10_

28      Ritenendo che la soluzione della controversia principale dipenda
dall'interpretazione del diritto dell'Unione, la Court of Appeal (England &
Wales) (Civil Division) ha deciso di sospendere il giudizio e di sottoporre
alla Corte le seguenti questioni pregiudiziali:

«1)      Laddove sussista un trattamento diverso ai fini IVA:

-        tra prestazioni di servizi che sono identiche dal punto di vista del consumatore, o

-        tra prestazioni di servizi simili che rispondono alle medesime necessita del consumatore,

se tale circostanza sia di per se sufficiente a dimostrare una violazione del
principio della neutralita fiscale o se sia necessario prendere in
considerazione (e, in tal caso, in che modo) anche

a)      il contesto normativo ed economico;

b)      la circostanza che esista o meno concorrenza tra i servizi identici o,
eventualmente, tra i servizi simili di cui trattasi; e/o

c)      la questione se il diverso trattamento ai fini dell'IVA abbia
provocato o meno una distorsione della concorrenza.

2)      Se un soggetto passivo - le cui prestazioni di servizi dal punto di
vista del diritto nazionale sono soggette ad IVA (per il fatto che lo Stato
membro si e avvalso del margine di discrezionalita riconosciutogli dall'art.
13, parte B, lett. f), della Sesta direttiva) - possa richiedere il rimborso
dell'IVA versata relativamente a tali prestazioni di servizi, adducendo una
violazione del principio della neutralita fiscale che trae origine dal
trattamento IVA di altre prestazioni (prestazioni di riferimento) qualora:

a)      dal punto di vista del diritto nazionale le prestazioni di riferimento
siano soggette ad IVA, ma

b)      le autorita fiscali dello Stato membro seguissero la prassi di
trattare queste ultime prestazioni come esenti da IVA.

3)      Laddove la risposta alla seconda questione sia affermativa, quale
condotta configuri una prassi pertinente, e in particolare:

a)      se sia necessario che le autorita fiscali abbiano rilasciato una
dichiarazione chiara ed inequivoca riguardo al fatto che le prestazioni di
riferimento sarebbero state trattate come prestazioni esenti da IVA;

b)      se sia rilevante che, all'epoca in cui ha rilasciato dichiarazioni,
l'autorita fiscale avesse una comprensione incompleta e errata dei fatti
rilevanti per il corretto trattamento a fini IVA delle prestazioni di
riferimento;

c)      se sia pertinente il fatto che l'IVA non sia stata dichiarata dal
soggetto passivo, o richiesta dalle autorita fiscali, relativamente alle
prestazioni di riferimento, ma che successivamente le autorita fiscali ne
abbiano tentato il recupero, con i normali termini di prescrizione nazionali.

4.      Laddove la differenza di trattamento fiscale risulti da una prassi costante delle autorita fiscali nazionali basata su un'interpretazione generalmente accettata del significato autentico della normativa nazionale, se faccia differenza per l'esistenza di una violazione del principio della neutralita fiscale la circostanza che: 

a)      le autorita fiscali hanno successivamente modificato la loro prassi;

b)      un organo giurisdizionale nazionale consideri successivamente che la
nuova prassi corrisponde al significato corretto della normativa nazionale;

c)      allo Stato membro, in base a principi di diritto nazionale e/o
europeo, compresi i principi del legittimo affidamento, di estoppel, di
certezza del diritto e dell'irretroattivita, e/o in base ai termini di
prescrizione, sia preclusa la possibilita di riscuotere l'IVA sulle
prestazioni in precedenza considerate esenti».

  _Le questioni pregiudiziali nella causa C ‑260/10_

29      L'Upper Tribunal (Tax and Chancery Chamber), ritenendo anch'esso che
la soluzione della controversia principale dipenda dall'interpretazione del
diritto dell'Unione, ha deciso di sospendere il giudizio e di sottoporre alla
Corte le seguenti questioni pregiudiziali:

«1)      Qualora uno Stato membro, avvalendosi del margine di discrezionalita
di cui dispone ai sensi dell'art. 13, parte B, lett. f), della Sesta direttiva
IVA, abbia assoggettato ad IVA alcuni tipi di apparecchi utilizzati per il
gioco d'azzardo (i cosiddetti «apparecchi per il gioco di cui alla Parte
III»), mantenendo nel contempo l'esenzione per altri apparecchi del genere
(compresi i terminali per scommesse a quote fisse, cosiddetti "FOBT"), e
qualora venga affermato che cosi facendo lo Stato membro ha violato il
principio di neutralita fiscale: se sia i) determinante, o ii) rilevante, nel
raffronto tra apparecchi per il gioco di cui alla Parte III e FOBT che

a)      i FOBT offrivano attivita che costituivano «scommesse» ai sensi della
normativa nazionale (o attivita che l'autorita di regolamentazione competente,
nell'ambito dell'esercizio dei suoi poteri regolamentari, era disposta a
trattare come «scommesse» ai sensi della normativa nazionale) e

b)      gli apparecchi per il gioco di cui alla Parte III offrivano attivita
soggette a una classificazione diversa ai sensi della normativa nazionale,
segnatamente l'attivita di «gioco»

e che, in base al diritto dello Stato membro in questione, i giochi e le
scommesse erano soggetti a regimi di regolamentazione diversi per quanto
riguarda i controlli e la disciplina del gioco d'azzardo. In caso di risposta
affermativa, quali siano le differenze, tra i regimi di regolamentazione di
cui trattasi, di cui deve tener conto il giudice nazionale.

2)      Nel determinare se il principio della neutralita fiscale esiga il
medesimo trattamento fiscale per i due tipi di apparecchio di cui alla
questione 1 (ossia i FOBT e gli apparecchi per il gioco di cui alla Parte
III), quale livello di astrazione deve essere applicato dal giudice nazionale
per determinare se i prodotti siano simili. In particolare, in che misura e
importante tener conto delle seguenti circostanze:

a)      somiglianze e differenze tra i limiti massimi consentiti delle puntate
e dei premi tra i FOBT e gli apparecchi per il gioco di cui alla Parte III;

b)      la circostanza che si possa giocare con i FOBT solo in un certo tipo
di locali autorizzati per le scommesse, che erano diversi e assoggettati a
vincoli regolamentari diversi rispetto a quelli applicabili ai locali
autorizzati per il gioco (pur se si poteva giocare con i FOBT e con, al
massimo, due apparecchi per il gioco di cui alla Parte III collocati nei
medesimi locali autorizzati per le scommesse);

c)      la circostanza che nei FOBT le possibilita di vincita del premio
fossero direttamente correlate alle quote fisse pubblicate, mentre le
possibilita di vincita con gli apparecchi per il gioco di cui alla Parte III
potessero, in alcuni casi, essere modificate mediante un dispositivo che nel
corso del tempo garantiva una determinata percentuale di incassi all'operatore
e al giocatore;

d)      le somiglianze e le differenze nei format disponibili sui FOBT e sugli
apparecchi per il gioco di cui alla Parte III;

e)      le somiglianze e le differenze tra i FOBT e gli apparecchi per il
gioco di cui alla Parte III relativamente all'interazione possibile tra
giocatore e macchina;

f)      la questione se gli elementi menzionati supra fossero o meno noti alla
generalita di coloro che giocavano con gli apparecchi o se tali elementi
fossero o meno da essi considerati pertinenti o importanti;

g)      se la differenza di trattamento in materia di IVA fosse giustificata
da qualcuno di tali elementi.

3)      In una situazione in cui lo Stato membro, avvalendosi del margine di
discrezionalita di cui dispone ai sensi dell'art. 13, parte B, lett. f), della
Sesta direttiva, abbia esentato il gioco d'azzardo da IVA, ma abbia
assoggettato ad essa una determinata categoria di apparecchi utilizzati per il
gioco d'azzardo:

a)      se, in linea di principio, lo Stato membro possa addurre di aver agito
con la dovuta diligenza in risposta all'asserzione di una presunta violazione,
da parte di detto Stato membro, del principio della neutralita fiscale; e

b)      in caso di risposta affermativa alla parte a) della presente
questione, quali siano gli elementi pertinenti per determinare se lo Stato
membro possa o meno invocare tale argomento a sua difesa».

30      Con ordinanza del presidente della Corte 9 agosto 2010, i procedimenti
C‑259/10 e C‑260/10 sono stati riuniti ai fini delle fasi scritta e orale,
nonche della sentenza.

  **Sulle questioni pregiudiziali**

  _Sulla prima questione, lett.  b) e c), nella causa C‑259/10 _

31      Con tale questione, la Court of Appeal (England & Wales) (Civil
Division) chiede in sostanza se il principio della neutralita fiscale debba
essere interpretato nel senso che una differenza di trattamento ai fini
dell'IVA di due prestazioni di servizi identiche o simili dal punto di vista
del consumatore e che soddisfano le medesime necessita di quest'ultimo sia
sufficiente a dimostrare una violazione di tale principio oppure se per una
violazione siffatta sia necessaria anche la dimostrazione dell'effettiva
esistenza di una concorrenza tra i servizi di cui trattasi o una distorsione
della concorrenza a causa di tale differenza di trattamento.

32      Secondo una giurisprudenza consolidata, il principio della neutralita
fiscale osta in particolare a che merci o prestazioni di servizi simili, che
si trovano quindi in concorrenza fra loro, siano trattate in modo diverso ai
fini dell'IVA (v., in particolare, sentenze 3 maggio 2001, causa C‑481/98,
Commissione/Francia, Racc. pag. I‑3369, punto 22; 26 maggio 2005, causa
C‑498/03, Kingscrest Associates e Montecello, Racc. pag. I‑4427, punti 41 e
54; 10 aprile 2008, causa C‑309/06, Marks & Spencer, Racc. pag. I‑2283, punto
47, nonche 3 marzo 2011, causa C‑41/09, Commissione/Paesi Bassi, Racc. pag.
I-831, punto 66).

33      Da tale enunciazione del principio di cui trattasi risulta che la
somiglianza di due prestazioni di servizio comporta che esse si trovino in
concorrenza fra loro.

34      Pertanto l'esistenza effettiva di una concorrenza fra due prestazioni
di servizi non costituisce una condizione autonoma e supplementare della
violazione del principio della neutralita fiscale ove le prestazioni di cui
trattasi siano identiche o simili dal punto di vista del consumatore e
soddisfino le medesime esigenze di quest'ultimo (v., in questo senso, sentenze
23 ottobre 2003, causa C‑109/02, Commissione/Germania, Racc. pag. I‑12691,
punti 22 e 23, nonche 17 febbraio 2005, cause riunite C‑453/02 e C‑462/02,
Linneweber e Akritidis, Racc. pag. I‑1131, punti 19-21, 24, 25 e 28).

35      Tale considerazione vale anche per quanto riguarda l'esistenza di una
distorsione della concorrenza. La circostanza che due prestazioni identiche o
simili e che soddisfano le medesime esigenze siano trattate in modo diverso ai
fini dell'IVA comporta, in generale, una distorsione della concorrenza (v., in
questo senso, sentenze 29 marzo 2001, causa C‑404/99, Commissione/Francia,
Racc. pag. I‑2667, punti 46 e 47 nonche 28 giugno 2007, causa C‑363/05, JP
Morgan Fleming Claverhouse Investment Trust e The Association of Investment
Trust Companies, Racc. pag. I‑5517, punti 47‑51).

36      Alla luce delle considerazioni che precedono, si deve risolvere la
prima questione, lett. b) e c), nella causa C‑259/10 dichiarando che il
principio della neutralita fiscale deve essere interpretato nel senso che una
differenza di trattamento ai fini dell'IVA di due prestazioni di servizi
identiche o simili dal punto di vista del consumatore e che soddisfano le
medesime esigenze di quest'ultimo e sufficiente a dimostrare una violazione di
tale principio. Una violazione siffatta non esige che sia dimostrata anche
l'effettiva esistenza di una concorrenza tra i servizi di cui trattasi o una
distorsione della concorrenza a causa di tale differenza di trattamento.

  _Sulla prima questione, lett.  a), nella causa C‑259/10 e sulla prima
questione nella causa C‑260/10_

37      Con tali questioni i giudici del rinvio chiedono, in sostanza, se, in
presenza di una differenza di trattamento di due giochi d'azzardo per quanto
riguarda la concessione di un'esenzione dall'IVA ai sensi dell'art. 13, parte
B, lett. f), della stessa direttiva, il principio della neutralita fiscale
debba essere interpretato nel senso che occorra o meno, tener conto del fatto
che i due giochi in questione rientrano in categorie di licenza diverse e sono
assoggettati a regimi giuridici diversi per quanto riguarda il controllo e la
regolamentazione.

38      Ai sensi dell'art. 13, parte B, lett. f), della sesta direttiva, le
scommesse, le lotterie e altri giochi d'azzardo con poste di denaro sono
esenti da IVA, salvo condizioni e limiti stabiliti da ciascuno Stato membro.

39      Tale esenzione e motivata da considerazioni di ordine pratico, in
quanto le operazioni di gioco d'azzardo mal si prestano all'applicazione
dell'IVA, e non, come avviene per determinate prestazioni di servizi
d'interesse generale effettuate nel settore sociale, dalla volonta di
garantire a tali attivita un trattamento piu favorevole in materia di IVA (v.
sentenze 13 luglio 2006, causa C‑89/05, United Utilities, Racc. pag. I‑6813,
punto 23, e 10 giugno 2010, causa C‑58/09 Leo‑Libera, Racc. pag. I-5189, punto
24).

40      Dalla formulazione stessa dell'art. 13, parte B, lett. f), della sesta
direttiva risulta che tale disposizione ha lasciato un ampio margine
discrezionale agli Stati membri circa l'esenzione o la tassazione delle
operazioni di cui trattasi dal momento che consente a detti Stati di fissare
le condizioni e i limiti ai quali puo essere subordinata tale esenzione (v.
sentenza Leo‑Libera, cit., punto 26).

41      Nondimeno, gli Stati membri devono rispettare il principio della
neutralita fiscale intrinseco al sistema comune dell'IVA, allorche,
conformemente a tale disposizione, si avvalgono della facolta di determinare
le condizioni e i limiti dell'esenzione e, pertanto, di assoggettare o meno
determinate operazioni all'IVA, (v. sentenze 11 giugno 1998, causa C‑283/95,
Fischer, Racc. pag. I‑3369, punto 27, nonche Linneweber e Akritidis, cit.,
punto 24).

42      Come e stato ricordato al punto 32 della presente sentenza, tale
principio osta a che prestazioni di servizi simili siano trattate in modo
diverso ai fini dell'IVA.

43      Per determinare se due prestazioni di servizi siano simili ai sensi
della giurisprudenza citata in tale punto, occorre tener conto principalmente
del punto di vista del consumatore medio (v., per analogia, sentenza 25
febbraio 1999, causa C‑349/96, CPP, causa C‑349/96, Racc. pag. I‑973, punto
29), evitando distinzioni artificiali basate su differenze trascurabili (v.,
in questo senso, sentenza Commissione/Germania, cit., punti 22 e 23).

44      Due prestazioni di servizi sono quindi simili quando presentano
proprieta analoghe e rispondono alle medesime esigenze del consumatore, in
base ad un criterio di comparabilita dell'uso, e quando le differenze
esistenti non influiscono significativamente sulla decisione del consumatore
medio di optare per l'una o l'altra di tali prestazioni (v., in questo senso,
sentenza 3 maggio 2001, Commissione/Francia, cit., punto 27, e, per analogia,
sentenze 11 agosto 1995, cause riunite da C‑367/93 a C‑377/93, Roders e a.,
Racc. pag. I‑2229, punto 27, nonche 27 febbraio 2002, causa C‑302/00,
Commissione/Francia, Racc. pag. I‑2055, punto 23).

45      Orbene, secondo giurisprudenza costante, il principio della neutralita
fiscale osta, nell'ambito del prelievo IVA, ad una differenziazione
generalizzata tra le transazioni lecite e quelle illecite (v., in particolare,
sentenze 5 luglio 1988, causa 269/86, Mol, Racc. pag. 3627, punto 18; 29
giugno 1999, causa C‑158/98, Coffeeshop «Siberie», Racc. pag. I‑3971, punti 14
e 21, nonche 6 luglio 2006, cause riunite C‑439/04 e C‑440/04, Kittel e
Recolta Recycling, Racc. pag. I‑6161, punto 50). La Corte ha da cio concluso
che gli Stati membri possono riservare l'esenzione ai soli giochi d'azzardo
aventi natura lecita (sentenza Fischer, cit., punto 28). La liceita o
illiceita della gestione di un gioco d'azzardo non puo quindi essere presa in
considerazione nell'ambito dell'esame della somiglianza tra due giochi
d'azzardo.

46      Dalla giurisprudenza della Corte risulta del pari che, per valutare se
i giochi o gli apparecchi per il gioco sono simili, l'identita di coloro che
gestiscono tali giochi o apparecchi e la forma giuridica sotto la quale essi
svolgono le loro attivita sono, in linea di principio, prive di rilevanza (v.
sentenza Linneweber e Akritidis, cit., punti 25 e 29 e la giurisprudenza ivi
citata).

47      Si evince inoltre da tale sentenza, in particolare dai punti 29 e 30
di quest'ultima, che le differenze esistenti tra, da un lato, i pub/bar e le
sale da gioco, e, dall'altro, i casino autorizzati per quanto riguarda il
contesto nel quale i giochi d'azzardo sono in essi offerti, in particolare
l'accessibilita da un punto di vista geografico e di orari nonche l'ambiente,
non rivestono importanza ai fini della comparabilita di tali giochi.

48      Infine, secondo i punti 29 e 30 della citata sentenza Fischer, la
circostanza che solo uno dei due tipi di gioco sia assoggettato ad un'imposta
non armonizzata non e idonea a giustificare la conclusione che detti tipi di
gioco non siano comparabili. Il sistema comune dell'IVA risulterebbe infatti
falsato laddove gli Stati membri potessero diversificarne l'applicazione in
funzione dell'esistenza di altre imposte non armonizzate.

49      Ne consegue che le differenze di regime giuridico menzionate dai
giudici del rinvio sono irrilevanti ai fini della valutazione della
comparabilita dei giochi di cui trattasi.

50      Tale constatazione non e rimessa in discussione dalla circostanza che,
in taluni casi eccezionali, la Corte abbia riconosciuto che, alla luce delle
peculiarita dei settori considerati, differenze del contesto normativo e del
regime giuridico regolante le cessioni di beni o le prestazioni di servizi
interessate, quali ad esempio la possibilita o meno di rimborso di un
medicinale oppure l'assoggettamento o meno del prestatore ad obblighi di
servizio universale, potessero creare una distinzione agli occhi del
consumatore in termini di rispondenza alle proprie esigenze (v. sentenze 3
maggio 2001, Commissione/Francia, cit., punto 27, nonche 23 aprile 2009, causa
C‑357/07, TNT Post UK, Racc. pag. I‑3025, punti 38, 39 e 45).

51      Alla luce delle considerazioni che precedono, la prima questione,
lett. a), nella causa C‑259/10 e la prima questione nella causa C‑260/10 vanno
risolte dichiarando che, in presenza di una differenza di trattamento di due
giochi d'azzardo per quanto riguarda la concessione di un'esenzione dall'IVA
ai sensi dell'art. 13, parte B, lett. f), della sesta direttiva, il principio
della neutralita fiscale deve essere interpretato nel senso che non va tenuto
conto del fatto che i due giochi in questione rientrino in categorie di
licenza diverse e siano assoggettati a regimi giuridici diversi per quanto
riguarda il controllo e la regolamentazione.

  _Sulla seconda questione nella causa C ‑260/10_

52      Con tale questione l'Upper Tribunal (Tax and Chancery Chamber) chiede,
in sostanza, se, per valutare, alla luce del principio di neutralita fiscale,
se due tipi di slot machines siano simili e richiedano il medesimo trattamento
ai fini dell'IVA, occorra o meno prendere in considerazione differenze
riguardanti i limiti minimi e massimi di puntata e di vincita, le probabilita
di vincita, i format disponibili e la possibilita d'interazione tra il
giocatore e la slot machine.

53      Occorre anzitutto constatare che, a meno di privare di qualsiasi
effetto utile l'art. 13, parte B, lett. f), della sesta direttiva e il margine
discrezionale che tale disposizione riconosce agli Stati membri, che e stato
ricordato al punto 40 della presente sentenza, il principio della neutralita
fiscale non puo essere interpretato nel senso che le scommesse, le lotterie e
gli altri giochi d'azzardo con poste in danaro devono essere considerati tutti
prestazioni simili ai sensi di tale principio. Uno Stato membro puo quindi
limitare l'esenzione dell'IVA a talune forme di gioco d'azzardo (v., in questo
senso, sentenza Leo‑Libera, cit., punto 35).

54      Risulta da tale sentenza che detto principio non e violato qualora uno
Stato membro assoggetti ad IVA le prestazioni fornite mediante slot machines
pur esonerando da tale imposta le scommesse sulle gare ippiche, le scommesse a
posta fissa, le lotterie e le estrazioni (v., in questo senso, sentenza
Leo‑Libera, cit., punti 9, 10 e 36).

55      Tuttavia, per non rendere privo di senso il principio della neutralita
fiscale e non falsare il sistema comune dell'IVA, una differenza di
trattamento ai fini dell'IVA non puo essere fondata su differenze di dettaglio
nella struttura, nelle modalita o nelle regole dei giochi interessati che
rientrano tutti nella stessa categoria di gioco, ossia le slot machines.

56      Risulta dai punti 43 e 44 della presente sentenza che l'accertamento
della somiglianza tra i giochi d'azzardo assoggettati ad un'imposta diversa,
che incombe al giudice nazionale alla luce delle circostanze da fattispecie
(v., in questo senso, sentenze 27 aprile 2006, cause riunite C‑443/04 e
C‑444/04, Solleveld e van den Hout-van Eijnsbergen, Racc. pag. I‑3617, punti
42 e 45, nonche Marks & Spencer, cit., punto 48), deve essere effettuato dal
punto di vista del consumatore medio e prendere in considerazione gli elementi
pertinenti o importanti che possono influire significativamente sulla
decisione di scegliere l'uno o l'altro gioco.

57      A tal proposito, differenze riguardanti i limiti minimi e massimi di
puntata e di vincita, le probabilita di vincita, i format disponibili e la
possibilita d'interazione tra il giocatore e la slot machine possono avere
un'influenza significativa sulla decisione del consumatore medio, in quanto il
fascino dei giochi d'azzardo con poste in denaro risiede principalmente nella
possibilita di vincita.

58      Tenuto conto delle considerazioni che precedono, la seconda questione
nella causa C‑260/10 va risolta dichiarando che per valutare, alla luce del
principio di neutralita fiscale, se due tipi di slot machines siano simili e
richiedano il medesimo trattamento ai fini dell'IVA, occorre verificare se
l'utilizzo di detti tipi sia comparabile dal punto di vista del consumatore
medio e risponda alle medesime esigenze di quest'ultimo, e in proposito gli
elementi che possono essere presi in considerazione sono, in particolare, i
limiti minimi e massimi di puntata e di vincita nonche le probabilita di
vincita.

  _Sulla seconda questione nella causa C ‑259/10_

59      Con la seconda questione nella causa C‑259/10, la Court of Appeal
(England & Wales) (Civil Division) chiede, in sostanza, se il principio della
neutralita fiscale debba essere interpretato nel senso che un soggetto passivo
puo richiedere il rimborso dell'IVA versata relativamente a talune prestazioni
di servizi adducendo una violazione di detto principio, qualora le autorita
fiscali dello Stato membro interessato abbiano trattato, in pratica,
prestazioni di servizi simili come prestazioni esenti, pur se, secondo la
normativa nazionale pertinente, esse non erano esenti da IVA.

60      Tale questione verte sull'argomento, addotto nella causa principale
dai Commissioners, secondo cui l'assoggettamento a imposta degli apparecchi di
cui alla Parte III non violava il principio della neutralita fiscale in
quanto, ai sensi delle disposizioni della legge 1994 sull'IVA, neppure gli
apparecchi di riferimento I erano esenti da IVA, anche se essi ammettono di
non aver riscosso l'IVA su tali apparecchi nel corso degli anni rilevanti
nella causa principale.

61      A tal proposito, va ricordato che il principio della neutralita
fiscale costituisce la trasposizione in materia d'IVA del principio di parita
di trattamento (v., in particolare, sentenze 29 ottobre 2009, causa C‑174/08,
NCC Construction Danmark, Racc. pag. I‑10567, punto 41, e 10 giugno 2010,
causa C‑262/08, CopyGene, Racc. pag. I-5053, punto 64).

62      Benche un'amministrazione pubblica che segue una prassi generale possa
essere vincolata da quest'ultima (v., in questo senso, sentenza 21 gennaio
1987, causa 268/84, Ferriera Valsabbia/Commissione, Racc. pag. 353, punti 14 e
15, nonche 28 giugno 2005, cause riunite C‑189/02 P, C‑202/02 P, da C‑205/02 P
a C‑208/02 P e C‑213/02 P, Dansk Rørindustri e a./Commissione, Racc. pag.
I‑5425, punto 211), resta pur sempre il fatto che il principio di parita di
trattamento deve conciliarsi con il rispetto della legalita, secondo cui
nessuno puo invocare, a proprio vantaggio, un illecito commesso a favore di
altri (v., in questo senso, sentenze 9 ottobre 1984, causa 188/83,
Witte/Parlamento, Racc. pag. 3465, punto 15; 4 luglio 1985, causa C‑134/84,
Williams/Corte dei conti Racc. pag. 2225, punto 14, nonche 10 marzo 2011,
causa C‑51/10 P Agencja Wydawnicza Technopol/UAMI, Racc. pag. I-1541, punti 75
e 76).

63      Ne consegue che un soggetto passivo non puo pretendere che una
determinata prestazione debba essere assoggettata al medesimo trattamento
fiscale di un'altra prestazione, laddove quest'ultimo trattamento non sia
conforme alla normativa nazionale pertinente.

64      Di conseguenza, la seconda questione nella causa C‑259/10 va risolta
dichiarando che il principio della neutralita fiscale deve essere interpretato
nel senso che un soggetto passivo non puo richiedere il rimborso dell'IVA
versata relativamente a talune prestazioni di servizi, adducendo una
violazione di detto principio allorche le autorita fiscali dello Stato membro
interessato hanno trattato, in pratica, come prestazioni esenti prestazioni di
servizi simili, benche, secondo la normativa nazionale pertinente, non fossero
esenti da IVA.

65      In considerazione di tale risposta, non e necessario rispondere alle
questioni terza e quarta poste nella causa C‑259/10.

  _Sulla terza questione nella causa C ‑260/10_

66      Con tale questione l'Upper Tribunal (Tax and Chancery Chamber) chiede
in sostanza se il principio della neutralita fiscale debba essere interpretato
nel senso che uno Stato membro, che si sia avvalso del potere discrezionale
conferito dall'art. 13, parte B, lett. f), della sesta direttiva e abbia reso
esente dall'IVA la messa a disposizione di qualunque mezzo per giocare a
giochi d'azzardo, escludendo nel contempo da tale esenzione una categoria di
apparecchi rispondenti a determinati criteri, puo opporsi ad una domanda di
rimborso dell'IVA basata su una violazione di tale principio adducendo di aver
agito con la dovuta diligenza all'apparizione sul mercato di un nuovo tipo di
apparecchio non rispondente a tali criteri.

67      Detta questione riguarda l'argomento dei Commissioners secondo il
quale, al momento dell'adozione delle disposizioni nazionali di cui trattasi
nella causa principale, le quali escludono gli apparecchi di cui alla Parte
III dall'esenzione dall'IVA per i giochi d'azzardo, non esistevano apparecchi
per il gioco simili che fossero esenti. La differenza di trattamento di
apparecchi simili sarebbe sopravvenuta solo successivamente, con l'apparizione
sul mercato di un nuovo tipo di slot machines di cui le autorita fiscali
avrebbero avuto conoscenza solo qualche tempo dopo l'inizio della loro
commercializzazione. Il Regno Unito di Gran Bretagna e Irlanda del Nord
avrebbe successivamente agito con la dovuta diligenza adottando, in un lasso
di tempo ragionevole, le misure idonee a far cessare un trattamento fiscale
diverso.

68      A tal proposito, occorre anzitutto ricordare che qualora le condizioni
o i limiti a cui uno Stato membro subordina l'esenzione dall'IVA per i giochi
d'azzardo con poste in denaro siano contrari al principio della neutralita
fiscale, detto Stato membro non puo fondarsi su tali condizioni o limiti per
rifiutare a un gestore di tali giochi l'esenzione che egli puo legittimamente
rivendicare ai sensi della sesta direttiva (v. sentenza Linneweber e
Akritidis, cit., punto 37).

69      Pertanto, l'art. 13, parte B, lett. f), della sesta direttiva ha
effetto diretto, nel senso che puo essere invocato da un gestore di giochi o
di apparecchi per giochi d'azzardo dinanzi ai giudici nazionali affinche siano
disapplicate le norme di diritto interno incompatibili con tale disposizione
(v. sentenza Linneweber e Akritidis, cit., punto 38).

70      Orbene, siffatto effetto diretto di una disposizione di una direttiva
non dipende ne dall'esistenza di un errore intenzionale o di una negligenza
commessi dallo Stato membro interessato all'atto della trasposizione della
direttiva di cui trattasi ne dall'esistenza di una violazione sufficientemente
qualificata del diritto dell'Unione (v., in questo senso, sentenza 11 luglio
2002, causa C‑62/00, Marks & Spencer, Racc. pag. I‑6325, punti 25 e 27; 5
ottobre 2004, cause riunite da C‑397/01 a C‑403/01, Pfeiffer e a., Racc. pag.
I‑8835, punto 103, nonche 10 aprile 2008, Marks & Spencer, cit., punto 36).

71      Va inoltre presa in considerazione la circostanza che, secondo la
normativa nazionale di cui trattasi, il fatto di mettere a disposizione un
qualunque mezzo per effettuare scommesse o giocare d'azzardo era, in linea di
principio, esente da IVA, eccezione fatta per la messa a disposizione di
apparecchi per il gioco rispondenti a determinati criteri. La fissazione di
tali criteri di delimitazione esclude che lo Stato membro possa sostenere di
aver ritenuto che non esistessero macchine non rispondenti a tali criteri e
che non avrebbe neppure dovuto tener conto della possibilita che fossero
progettati apparecchi del genere.

72      Dalla decisione di rinvio e dalle osservazioni del governo del Regno
Unito risulta peraltro che il Gaming Board, organismo di regolazione dei
giochi e quindi ente amministrativo dello Stato membro interessato, era
informato dell'esistenza di nuove slot machines addirittura prima del loro
utilizzo commerciale.

73      Alla luce di tali aspetti, non puo essere accolto l'argomento dei
Commissioners che si basa sul fatto che le autorita fiscali avrebbero avuto
successivamente cognizione di tale esistenza per giustificare la differenza di
trattamento, per un certo periodo, dei due tipi di slot machines.

74      Pertanto la terza questione nella causa C‑260/10 va risolta
dichiarando che il principio della neutralita fiscale deve essere interpretato
nel senso che uno Stato membro, che si sia avvalso del potere discrezionale
conferito dall'art. 13, parte B, lett. f), della sesta direttiva ed abbia
esentato dall'IVA la messa a disposizione di qualunque mezzo per giocare a
giochi d'azzardo, escludendo nel contempo da tale esenzione una categoria di
apparecchi rispondenti a determinati criteri, non puo addurre in risposta ad
una domanda di rimborso dell'IVA, basata su una violazione di detto principio,
il fatto di aver agito con la dovuta diligenza all'apparizione sul mercato di
un nuovo tipo di apparecchio non rispondente a tali criteri.

  **Sulle spese**

75      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Terza Sezione) dichiara:

1)       **Il principio della neutralit a fiscale deve essere interpretato nel
senso che una differenza di trattamento ai fini dell'imposta sul valore
aggiunto di due prestazioni di servizi identiche o simili dal punto di vista
del consumatore e che soddisfano le medesime esigenze di quest'ultimo e
sufficiente a dimostrare una violazione di tale principio. Una violazione
siffatta non esige che sia dimostrata anche l'effettiva esistenza di una
concorrenza tra i servizi di cui trattasi o una distorsione della concorrenza
a causa di tale differenza di trattamento.**

2)       **In presenza di una differenza di trattamento di due giochi d
'azzardo per quanto riguarda la concessione di un'esenzione dall'imposta sul
valore aggiunto ai sensi dell'art. 13, parte B, lett. f), della sesta
direttiva del Consiglio 17 maggio 1977, 77/388/CEE, in materia di
armonizzazione delle legislazioni degli Stati membri relative alle imposte
sulla cifra di affari - Sistema comune di imposta sul valore aggiunto: base
imponibile uniforme, il principio della neutralita fiscale deve essere
interpretato nel senso che non va tenuto conto del fatto che i due giochi in
questione rientrino in categorie di licenza diverse e siano assoggettati a
regimi giuridici diversi per quanto riguarda il controllo e la
regolamentazione.**

3)       **Per valutare, alla luce del principio di neutralit a fiscale, se
due tipi di slot machines siano simili e richiedano il medesimo trattamento ai
fini dell'imposta sul valore aggiunto, occorre verificare se l'utilizzo di
detti tipi sia comparabile dal punto di vista del consumatore medio e risponda
alle medesime esigenze di quest'ultimo, e in proposito gli elementi che
possono essere presi in considerazione sono, in particolare, i limiti minimi e
massimi di puntata e di vincita nonche le probabilita di vincita.**

4)       **Il principio della neutralit a fiscale deve essere interpretato nel
senso che un soggetto passivo non puo richiedere il rimborso dell'imposta sul
valore aggiunto versata relativamente a talune prestazioni di servizi,
adducendo una violazione di detto principio allorche le autorita fiscali dello
Stato membro interessato hanno trattato, in pratica, come prestazioni esenti
prestazioni di servizi simili, benche, secondo la normativa nazionale
pertinente, non fossero esenti dall'imposta sul valore aggiunto.**

5)       **Il principio della neutralit a fiscale deve essere interpretato nel
senso che uno Stato membro, che si sia avvalso del potere discrezionale
conferito dall'art. 13, parte B, lett. f), della sesta direttiva 77/388 ed
abbia esentato dall'imposta sul valore aggiunto la messa a disposizione di
qualunque mezzo per giocare a giochi d'azzardo, escludendo nel contempo da
tale esenzione una categoria di apparecchi rispondenti a determinati criteri,
non puo addurre in risposta ad una domanda di rimborso dell'imposta sul valore
aggiunto, basata su una violazione di detto principio, il fatto di aver agito
con la dovuta diligenza all'apparizione sul mercato di un nuovo tipo di
apparecchio non rispondente a tali criteri.**

Firme

* * *

* Lingua processuale: l'inglese. 


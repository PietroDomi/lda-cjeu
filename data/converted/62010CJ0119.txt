

SENTENZA DELLA CORTE (Prima Sezione)

15 dicembre 2011 (*)

«Marchi - Direttiva 89/104/CEE - Art. 5, n. 1, lett. b) - Riempimento di
lattine gia provviste di un segno simile a quello di un marchio - Prestazione
di servizio su incarico e secondo le direttive di un terzo - Azione del
titolare del marchio contro il prestatore»

Nel procedimento C‑119/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dallo Hoge Raad der Nederlanden (Paesi Bassi),
con decisione 19 febbraio 2010, pervenuta in cancelleria il 4 marzo 2010,
nella causa

**Frisdranken Industrie Winters BV**

contro

**Red Bull GmbH,**

LA CORTE (Prima Sezione),

composta dal sig. A. Tizzano, presidente di sezione, dai sigg. M. Safjan, M.
Ilešič (relatore), E. Levits e dalla sig.ra M. Berger, giudici,

avvocato generale: sig.ra J. Kokott

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 10 marzo
2011,

considerate le osservazioni presentate:

-        per la Frisdranken Industrie Winters BV, dall'avv. P.N.A.M. Claassen, advocaat;

-        per la Red Bull GmbH, dagli avv.ti S. Klos e A. Alkema, advocaten;

-        per il governo polacco, dalla sig.ra M. Laszuk, in qualita di agente;

-        per la Commissione europea, dai sigg. A. Nijenhuis e F.W. Bulst, in qualita di agenti,

sentite le conclusioni dell'avvocato generale, presentate all'udienza del 14
aprile 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 5, nn. 1 e 3, della prima direttiva del Consiglio 21 dicembre 1988,
89/104/CEE, sul ravvicinamento delle legislazioni degli Stati Membri in
materia di marchi d'impresa (GU 1989, L 40, pag. 1).

2        Tale domanda e stata presentata nell'ambito di una controversia tra
la Red Bull GmbH (in prosieguo: la «Red Bull») e la Frisdranken Industrie
Winters BV (in prosieguo: la «Winters») in merito al fatto che quest'ultima
riempie con una bevanda rinfrescante lattine recanti segni simili a marchi
della Red Bull.

  **Contesto normativo**

3        L'art. 5, nn. 1‑3, della direttiva 89/104 dispone quanto segue:

«1.      Il marchio di impresa registrato conferisce al titolare un diritto
esclusivo. II titolare ha il diritto di vietare ai terzi, salvo proprio
consenso, di usare nel commercio:

a)      un segno identico al marchio di impresa per prodotti o servizi
identici a quelli per cui esso e stato registrato;

b)      un segno che, a motivo dell'identita o della somiglianza di detto
segno col marchio di impresa e dell'identita o somiglianza dei prodotti o
servizi contraddistinti dal marchio di impresa e dal segno, possa dare adito a
un rischio di confusione per il pubblico, comportante anche un rischio di
associazione tra il segno e il marchio di impresa.

2.      Uno Stato membro puo inoltre prevedere che il titolare abbia il diritto di vietare ai terzi, salvo proprio consenso, di usare nel commercio un segno identico o simile al marchio di impresa per i prodotti o servizi che non sono simili a quelli per cui esso e stato registrato, se il marchio di impresa gode di notorieta nello Stato membro e se l'uso immotivato del segno consente di trarre indebitamente vantaggio dal carattere distintivo o dalla notorieta del marchio di impresa o reca pregiudizio agli stessi. 

3.      Si puo in particolare vietare, se le condizioni menzionate al paragrafo 1 e 2 sono soddisfatte:

a)      di apporre il segno sui prodotti o sul loro condizionamento;

b)      di offrire i prodotti, di immetterli in commercio o di detenerli a
tali fini, oppure di offrire o fornire servizi contraddistinti dal segno;

c)      di importare o esportare prodotti contraddistinti dal segno;

d)      di utilizzare il segno nella corrispondenza commerciale e nella
pubblicita».

  **Causa principale e questioni pregiudiziali**

4        La Red Bull produce e commercializza una bevanda energetica
contraddistinta dal marchio RED BULL, noto a livello mondiale. Essa ha
effettuato per questo marchio registrazioni internazionali che valgono, tra
l'altro, per i paesi del Benelux.

5        La Winters e un'impresa che si occupa principalmente del riempimento
di lattine con bevande prodotte da essa stessa o da terzi.

6        La Smart Drinks Ltd (in prosieguo: la «Smart Drinks»), una persona
giuridica di diritto delle Isole Vergini britanniche, e una societa
concorrente della Red Bull.

7        Su incarico della Smart Drinks, la Winters ha riempito lattine con
bevande rinfrescanti. A tal fine, la Smart Drinks ha fornito lattine vuote
alla Winters, con le relative chiusure, recanti vari segni, decorazioni e
testi. Le lattine fornite alla Winters erano provviste, in particolare, dei
segni «BULLFIGHTER, «PITTBULL», «RED HORN» (divenuto, in seguito, «LONG HORN»)
e «LIVE WIRE». La Smart Drinks ha inoltre fornito alla Winters l'estratto
della bevanda rinfrescante. La Winters, seguendo le indicazioni e le ricette
della Smart Drinks, ha riempito le lattine con una certa quantita di estratto,
lo ha allungato con acqua ed eventualmente anidride carbonica e ha chiuso le
lattine. La Winters ha messo poi le lattine riempite nuovamente a disposizione
della Smart Drinks, che le ha esportate al di fuori del Benelux.

8        La Winters si e limitata a fornire alla Smart Drinks tali servizi di
riempimento, senza spedire le lattine riempite a quest'ultima societa. Essa,
inoltre, non ha consegnato ne venduto tali lattine a terzi.

9        Il 2 agosto 2006, la Red Bull ha citato la Winters, con procedimento
sommario, dinanzi al Rechtbank 's-Hertogenbosch, per far intimare a
quest'ultima di cessare immediatamente e per l'avvenire ogni uso di segni
simili o associati a vari suoi marchi. La Red Bull ha affermato, a tale
riguardo, che riempiendo lattine recanti i segni «BULLFIGHTER», «PITTBULL»,
«RED HORN», «LONG HORN» e «LIVE WIRE», la Winters violerebbe i suoi diritti di
marchio. Il giudice del procedimento d'urgenza ha ritenuto che il riempimento
delle lattine debba essere assimilato a un uso di detti segni, ma che
solamente il segno «BULLFIGHTER», in combinazione con le lattine utilizzate a
tal fine, somigli ai marchi della Red Bull. Esso ha quindi ordinato alla
Winters, con sentenza 26 settembre 2006, di cessare il riempimento delle
lattine BULLFIGHTER.

10      La Red Bull e la Winters hanno rispettivamente proposto un appello e
un appello incidentale avverso tale sentenza dinanzi Gerechtshof te 's
Hertogenbosch.

11      Il Gerechtshof ha condiviso la conclusione del Rechtbank secondo cui
il riempimento delle lattine da parte della Winters deve essere assimilato a
un uso dei segni apposti sulle medesime dalla Smart Drinks. Esso ha fatto
riferimento, a tale riguardo, alla funzione di origine del marchio nonche alla
circostanza che, per il tipo di prodotti di cui trattasi - vale a dire bevande
- un marchio o segno non puo essere apposto in altro modo che combinando la
bevanda con una confezione gia provvista di quel marchio. Combinando
l'estratto allungato e le lattine recanti i segni controversi per ricavarne il
prodotto finale, la Winters apporrebbe tali segni su detto prodotto, pur non
avendoli apposti sulle lattine.

12      Per quanto riguarda la somiglianza tra i suddetti segni ed i marchi
della Red Bull, il Gerechtshof l'ha ravvisata per i segni «BULLFIGHTER»,
«PITTBULL» e «LIVE WIRE». In tale contesto, esso ha ritenuto che, quanto al
tipo di pubblico da prendere in considerazione, la natura dei prodotti imponga
di considerare un pubblico generico e - posto che i prodotti trattati dalla
Winters per la Smart Drinks non sono destinati al Benelux, ma ad altri paesi -
nel senso astratto di un consumatore medio del Benelux.

13      Di conseguenza, con sentenza 29 gennaio 2008, il Gerechtshof,
basandosi sulle disposizioni della Convenzione in materia di proprieta
intellettuale (marchi, disegni o modelli) del Benelux, firmata a L'Aia il 25
febbraio 2005, corrispondenti all'art. 5, nn. 1, lett. b), e 2 della direttiva
89/104, ha ingiunto alla Winters di cessare il riempimento delle lattine
BULLFIGHTER, PITTBULL e LIVE WIRE. La Winters ha presentato ricorso per
cassazione.

14      In tali circostanze, lo Hoge Raad der Nederlanden ha deciso di
sospendere il procedimento e di sottoporre alla Corte le seguenti questioni
pregiudiziali:

«1)       a)      Se il mero "riempimento" di confezioni gia provviste di un
segno (...) debba essere inteso come uso di detto segno nel commercio, ai
sensi dell'art. 5 della direttiva [89/104] sui marchi d'impresa, anche se
detto riempimento avviene come servizio reso ad un terzo, e su suo incarico,
per contraddistinguere i prodotti di detto committente.

b)      Se, ai fini della soluzione della questione 1) a), rilevi se sussista
una violazione di cui all'art. 5, n. 1, parte iniziale e lett. a), ovvero
lett. b) [della direttiva sui marchi d'impresa].

2)      In caso di soluzione affermativa della questione 1) a), se l'uso del
segno possa essere vietato nel Benelux, anche in forza dell'art. 5 della
direttiva [89/104] sui marchi d'impresa, qualora i prodotti recanti il segno
siano esclusivamente destinati all'esportazione verso paesi al di fuori del
territorio (a) del Benelux ovvero (b) dell'Unione europea ed essi all'interno
di detto territorio - salvo nell'azienda dove ha avuto luogo il riempimento -
non possano essere percepiti dal pubblico.

3)      In caso di soluzione affermativa della questione 2) a) o b), quale
criterio debba essere applicato per giudicare se si configuri una violazione
del marchio: se valga il criterio della percezione del consumatore (medio,
normalmente informato e ragionevolmente attento e avveduto) nel Benelux o
nell'Unione europea - che in tal caso, nelle circostanze della fattispecie,
non puo essere determinato se non in via presuntiva o astratta - ovvero se al
riguardo occorra seguire un altro criterio, ad esempio la percezione del
consumatore nel paese in cui i prodotti vengono esportati».

  **Sulle questioni pregiudiziali**

  _Sulla prima questione_

15      Con la sua prima questione, il giudice del rinvio chiede, in sostanza,
se l'art. 5, n. 1, lett. a) e b), della direttiva 89/104 debba essere
interpretato nel senso che un fornitore di servizi il quale, su incarico e
secondo le direttive di un terzo, riempie confezioni fornitegli da detto terzo
che vi ha fatto precedentemente apporre un segno identico o simile ad un segno
tutelato come marchio, faccia esso stesso un uso di tale segno che puo essere
vietato ai sensi della suddetta disposizione.

 Osservazioni presentate alla Corte

16      La Winters ritiene che il mero riempimento di una confezione provvista
di un segno, effettuato a titolo di servizio per un terzo, non costituisca un
uso di detto segno ai sensi dell'art. 5, n. 1, della direttiva 89/104. Essa si
basa, in particolare, sulla sentenza 23 marzo 2010, cause riunite da C‑236/08
a C‑238/08, Google France e Google (Racc. pag. I‑2417, punti 50, 56 e 57),
nella quale la Corte avrebbe dichiarato che il prestatore di un servizio di
posizionamento consente ai propri clienti di usare i segni costituenti le
parole chiave, senza tuttavia farne a sua volta uso e nonostante il fatto che
tale servizio non solo fosse retribuito e creasse le condizioni tecniche
necessarie per l'uso di detti segni da parte dei clienti, ma comportasse anche
un contatto diretto con il pubblico. La Winters ne deduce che, a maggior
ragione, i suoi servizi, che si limitano al mero riempimento nell'ambito del
processo di produzione, senza implicare un ruolo nella vendita delle bevande o
la minima forma di comunicazione con il pubblico, non possono essere
qualificati come «uso».

17      Tale posizione e in sostanza condivisa dal governo polacco, il quale
sottolinea, in particolare, che l'aspetto esteriore delle lattine non ha
alcuna incidenza sull'attivita della Winters ne sui vantaggi economici che
tale impresa ricava dall'attivita medesima, i quali sarebbero indipendenti
dalla presenza, o meno, dei suddetti segni sulle lattine. La Winters,
indubbiamente, eserciterebbe un'attivita economica, ma questa avrebbe
carattere puramente tecnico, dato che la Winters agisce in qualita di mero
esecutore.

18      Inoltre, le attivita elencate all'art. 5, n. 3, della direttiva 89/104
costituirebbero una violazione solamente in caso di sussistenza delle
condizioni previste al n. 1 di detto articolo. Poiche tali condizioni non
sarebbero soddisfatte, la possibilita di qualificare il riempimento di una
lattina provvista di un segno come «apposizione» di tale segno avrebbe poca
importanza. La tesi difesa dalla Red Bull e dalla Commissione europea sarebbe,
peraltro, contestabile in quanto il segno e apposto non sul prodotto, bensi,
in realta, sul condizionamento. Inoltre, se si accogliesse tale tesi, si
dovrebbe allora stabilire quale impresa, fra quella che ha impresso il segno
sulle lattine e quella che ha proceduto al loro riempimento, e responsabile
della violazione del diritto dei marchi.

19      La Red Bull e la Commissione affermano, in senso contrario, che l'uso
di un segno, ai sensi dell'art. 5, n. 1, della direttiva 89/104, comprende il
riempimento di confezioni recanti un segno, anche se tale riempimento e
effettuato a titolo di servizio, secondo le direttive del cliente e per
distinguere i prodotti di quest'ultimo.

20      Anzitutto, il riempimento di lattine provviste di segni equivarrebbe
ad un'«apposizione» di detti segni sul prodotto, ai sensi dell'art. 5, n. 3,
lett. a), della direttiva 89/104, dato che e a tale momento del processo di
produzione che il segno viene associato al prodotto. Infatti, la nozione di
«apporre» andrebbe intesa come riferita alla creazione del nesso fisico tra il
segno e il prodotto, indipendentemente dalla tecnica tramite cui tale nesso e
creato. Emergerebbe, inoltre, dal punto 61 della citata sentenza Google France
e Google che gli atti elencati all'art. 5, n. 3, della direttiva 89/104
costituiscono esempi di «uso» ai sensi del suddetto art. 5, n. 1\.

21      Inoltre, quando un prestatore fornisce a un cliente, a titolo oneroso,
un servizio basato sull'uso di un segno, tale uso dovrebbe essere qualificato
come «uso nel commercio». Il fatto che il prestatore agisca secondo le
direttive del cliente sarebbe privo di incidenza, poiche il servizio
resterebbe un'attivita commerciale.

22      Infine, la circostanza che la societa che appone il segno sui prodotti
o sul loro condizionamento lo faccia per prodotti propri ovvero a titolo di
prestazione di servizi per un terzo sarebbe irrilevante. In tal senso, la
direttiva 89/104 si fonderebbe sul principio che taluni atti, e in particolare
quelli previsti dal suo art. 5, n. 3, sono riservati al titolare del marchio
registrato. Sarebbe incompatibile con tale principio e con la finalita del
citato art. 5 sottrarre al suo campo di applicazione gli atti di produzione e
di commercializzazione compiuti da un soggetto, senza il consenso del suddetto
titolare, per il solo motivo che i prodotti non appartengono a tale soggetto.
Infatti, l'obiettivo di tale disposizione non potrebbe essere conseguito se
fosse possibile aggirare la tutela del titolare del marchio semplicemente
scindendo il processo di produzione ed affidando i vari elementi di tale
processo a contraenti diversi.

23      Tale interpretazione sarebbe confermata dalla citata sentenza Google
France e Google (punti 60 e 61), nonche dall'ordinanza 19 febbraio 2009, causa
C‑62/08, UDV North America (Racc. pag. I‑1279, punti 39‑43). Inoltre,
dall'economia del citato art. 5, n. 3, deriverebbe che il titolare del marchio
puo vietare gli atti da questo previsti separatamente gli uni dagli altri e
puo quindi opporsi all'apposizione del suo marchio, indipendentemente dalla
circostanza che il soggetto che lo appone commercializzi, in seguito, i
prodotti interessati.

 Giudizio della Corte

24      In via preliminare, si deve rilevare che dalla decisione di rinvio
risulta che i segni controversi figuranti sulle lattine riempite dalla Winters
sono, tutt'al piu, simili, e non identici, ai segni tutelati della Red Bull.
Pertanto, e anzitutto escluso che la Red Bull, sulla base dell'art. 5, n. 1,
lett. a), della direttiva 89/104 - che richiede l'identita dei segni
interessati - possa far vietare alla Winters il riempimento di tali lattine.
Di conseguenza la Corte, nell'ambito del presente procedimento, e chiamata a
pronunciarsi esclusivamente sull'interpretazione del suddetto art. 5, n. 1,
lett. b), per l'applicazione del quale e sufficiente la somiglianza dei segni
in questione.

25      In applicazione dell'art. 5, n. 1, lett. b), della direttiva 89/104,
il titolare di un marchio puo vietare che un terzo, senza il suo consenso,
faccia uso di un segno identico o simile al suo marchio qualora tale uso abbia
luogo nel commercio, avvenga per prodotti o servizi identici o simili a quelli
per i quali il marchio e registrato e, a causa dell'esistenza di un rischio di
confusione per il pubblico, pregiudichi ovvero sia idoneo a pregiudicare la
funzione essenziale del marchio, che consiste nel garantire ai consumatori la
provenienza dei prodotti o dei servizi [v., in particolare, sentenza 12 giugno
2008, causa C‑533/06, O2 Holdings e O2 (UK), Racc. pag. I‑4231, punto 57 e
giurisprudenza ivi citata].

26      Nella causa principale, e pacifico che la Winters esercita un'attivita
commerciale e persegue un vantaggio economico nel riempire, in qualita di
prestatore di servizio, su incarico e secondo le direttive della Smart Drinks,
lattine che le sono state fornite da quest'ultima impresa, la quale vi ha
precedentemente fatto apporre segni simili ai marchi della Red Bull.

27      È altresi pacifico che la precedente apposizione di tali segni sulle
lattine, il loro riempimento con la bevanda rinfrescante e la successiva
esportazione del prodotto finito - vale a dire delle lattine riempite e
provviste di detti segni - avvengono senza il consenso della Red Bull.

28      Se da tali elementi risulta che un prestatore di servizio quale la
Winters opera nel commercio allorquando riempie, su incarico di un terzo,
simili lattine, cio non significa che il prestatore faccia a sua volta «uso»
di tali segni ai sensi dell'art. 5 della direttiva 89/104 (v., per analogia,
sentenza Google France e Google, cit., punto 55).

29      La Corte, infatti, ha gia dichiarato che il fatto di creare le
condizioni tecniche necessarie per l'uso di un segno e di percepire un
compenso per tale servizio non significa che colui che fornisce tale servizio
faccia a sua volta uso di detto segno (sentenza Google France e Google, cit.,
punto 57).

30      Orbene, e necessario rilevare che un prestatore di servizi che, in
condizioni analoghe a quelle della causa principale, si limiti al riempimento,
su incarico e secondo le direttive di un terzo, di lattine gia provviste di
segni simili a marchi e quindi alla mera esecuzione di una parte tecnica del
processo di produzione del prodotto finale, senza avere il minimo interesse
nella presentazione esterna di tali lattine e, in particolare, dei segni che
vi figurano, non fa a sua volta «uso» di tali segni ai sensi dell'art. 5 della
direttiva 89/104, ma crea unicamente le condizioni tecniche necessarie per
consentire a detto terzo di fare siffatto uso.

31      A tale osservazione si aggiunge il fatto che un prestatore di servizio
nella situazione della Winters non farebbe, in ogni caso, uso di detti segni
«per prodotti o servizi» identici o simili a quelli per i quali il marchio e
stato registrato, ai sensi di detto articolo. La Corte, infatti, ha gia
rilevato che tale espressione riguarda, in linea di principio, i prodotti o i
servizi del terzo che fa uso del segno (v. sentenze 25 gennaio 2007, causa
C‑48/05, Adam Opel, Racc. pag. I‑1017, punti 28 e 29; O2 Holdings e O2 (UK),
cit., punto 34, nonche Google France e Google, cit., punto 60). È pacifico
che, nella causa principale, il servizio fornito dalla Winters consiste nel
riempimento delle lattine e che tale servizio non presenta alcuna somiglianza
con il prodotto per il quale i marchi della Red Bull sono stati registrati.

32      È pur vero che la Corte ha altresi dichiarato che la suddetta
espressione puo, a determinate condizioni, includere prodotti o servizi di un
altro soggetto per conto del quale il terzo agisce. In tal senso, essa ha
affermato che una situazione in cui il prestatore di un servizio fa uso di un
segno corrispondente ad un marchio altrui, per promuovere prodotti che uno dei
suoi clienti commercializza grazie a tale servizio, rientra nella medesima
espressione laddove detto uso abbia luogo in modo tale da creare un nesso tra
il suddetto segno ed il citato servizio del prestatore (v., in tal senso,
sentenze Google France e Google, cit., punto 60; 12 luglio 2011, causa
C‑324/09, L'Oreal e a., non ancora pubblicata nella Raccolta, punti 91 e 92,
nonche ordinanza UDV North America, cit., punti 43‑51).

33      Tuttavia, come sottolineato, in sostanza, dall'avvocato generale al
paragrafo 28 delle sue conclusioni, il riempimento di lattine provviste di
segni simili a marchi non e, per sua natura, paragonabile ad un servizio volto
a promuovere la commercializzazione di prodotti recanti siffatti segni e non
comporta, in particolare, la creazione di un nesso tra detti segni ed il
servizio di riempimento. Infatti, l'impresa che procede al riempimento non ha
visibilita per il consumatore, il che esclude ogni associazione tra i suoi
servizi e i suddetti segni.

34      Risulta pertanto dalle precedenti considerazioni che, in una
situazione come quella di cui alla causa principale, le condizioni stabilite
dall'art. 5, n. 1, lett. b), della direttiva 89/104 non sono soddisfatte, di
modo che il titolare non puo, su tale base, vietare al prestatore di servizio
il riempimento di lattine recanti segni simili ai suoi marchi; e irrilevante
determinare se tale riempimento costituisca o meno un'apposizione dei segni
sui prodotti o sul loro condizionamento ai sensi del n. 3, lett. a), di detto
articolo.

35      Allorche siffatto prestatore consente ai suoi clienti di fare uso di
segni simili a marchi, il suo ruolo non puo essere valutato alla luce delle
disposizioni della direttiva 89/104, ma va, eventualmente, esaminato nella
prospettiva di altre norme di diritto (v., per analogia, sentenze citate
Google France e Google, punto 57, nonche L'Oreal e a., punto 104).

36      Peraltro, contrariamente a quanto paventato dalla Red Bull e dalla
Commissione, la conclusione secondo cui il titolare di un marchio non puo
agire, sul solo fondamento della direttiva 89/104, nei confronti del
prestatore di servizio non determina affatto la conseguenza di consentire al
cliente di tale prestatore di aggirare la tutela offerta al suddetto titolare
dalla direttiva in esame, scindendo il processo di produzione ed affidando i
vari elementi di tale processo a prestatori di servizi. È sufficiente
osservare, a tale riguardo, che dette prestazioni potrebbero essere imputabili
al citato cliente, il quale rimane dunque responsabile ai sensi della suddetta
direttiva.

37      Alla luce delle suesposte considerazioni, occorre risolvere la prima
questione dichiarando che l'art. 5, n. 1, lett. b), della direttiva 89/104
deve essere interpretato nel senso che un prestatore di servizi che, su
incarico e secondo le direttive di un terzo, riempie confezioni fornitegli dal
terzo medesimo, il quale vi ha fatto precedentemente apporre un segno identico
o simile a un segno tutelato come marchio, non fa a sua volta un uso di tale
segno che puo essere vietato ai sensi della suddetta disposizione.

  _Sulla seconda e sulla terza questione_

38      In considerazione della soluzione fornita alla prima questione, non
occorre risolvere la seconda e la terza questione.

  **Sulle spese**

39      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

**L 'art. 5, n. 1, lett. b), della prima direttiva del Consiglio 21 dicembre
1988, 89/104/CEE, sul ravvicinamento delle legislazioni degli Stati membri in
materia di marchi d'impresa, deve essere interpretato nel senso che un
prestatore di servizi che, su incarico e secondo le direttive di un terzo,
riempie confezioni fornitegli dal terzo medesimo, il quale vi ha fatto
precedentemente apporre un segno identico o simile a un segno tutelato come
marchio, non fa a sua volta un uso di tale segno che puo essere vietato ai
sensi della suddetta disposizione.**

Firme

* * *

* Lingua processuale: l'olandese. 


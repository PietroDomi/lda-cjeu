

**Causa C ‑384/10**

**Jan Voogsgeerd**

**contro**

**Navimer SA**

(domanda di pronuncia pregiudiziale proposta dallo Hof van Cassatie)

«Convenzione di Roma sulla legge applicabile alle obbligazioni contrattuali --
Contratto di lavoro -- Scelta delle parti -- Norme imperative della legge
applicabile ove non sia stata effettuata una scelta -- Determinazione di tale
legge -- Lavoratore che compie il suo lavoro in piu di uno Stato contraente»

Massime della sentenza

1.         _Convenzione sulla legge applicabile alle obbligazioni contrattuali -- Legge applicabile ove non sia stata effettuata una scelta -- Criteri di collegamento -- Contratto di lavoro -- Gerarchia dei criteri di collegamento -- Paese dell'esecuzione abituale del lavoro -- Criterio di collegamento prioritario _

_[Convenzione di Roma del 19 giugno 1980, art.  6, n. 2, lett. a) e b)]_

2.         _Convenzione sulla legge applicabile alle obbligazioni contrattuali -- Legge applicabile ove non sia stata effettuata una scelta -- Criteri di collegamento -- Contratto di lavoro -- Sede che ha proceduto ad assumere il lavoratore -- Nozione -- Luogo dell'effettivo svolgimento delle mansioni del lavoratore -- Esclusione -- Requisito del possesso della personalita giuridica da parte di tale sede -- Insussistenza_

_[Convenzione di Roma del 19 giugno 1980, art.  6, n. 2, lett. b)]_

1.        Dal tenore letterale dell'art. 6, n. 2, della Convenzione di Roma, del 19 giugno 1980, sulla legge applicabile alle obbligazioni contrattuali, si evince che l'intenzione del legislatore era di stabilire una gerarchia tra i criteri da prendere in considerazione per la determinazione della legge applicabile al contratto di lavoro. Ne consegue che l'art. 6, n. 2, della suddetta Convenzione deve essere interpretato nel senso che il giudice nazionale adito deve innanzitutto stabilire se il lavoratore, nell'esecuzione del contratto, compia abitualmente il suo lavoro in uno stesso paese, che e quello in cui o a partire dal quale, tenuto conto di tutti gli elementi che caratterizzano la detta attivita, il lavoratore adempie la parte essenziale dei suoi obblighi nei confronti del datore di lavoro. 

A tal fine, gli elementi che caratterizzano il rapporto di lavoro, ossia il
luogo dell'effettivo svolgimento delle mansioni, il luogo in cui il lavoratore
riceve le istruzioni o quello in cui deve presentarsi prima di compiere le sue
missioni, incidono sulla determinazione della legge applicabile a tale
rapporto di lavoro nel senso che, qualora tali luoghi siano situati nello
stesso paese, il giudice adito puo considerare che la situazione rientri nella
fattispecie prevista dall'art. 6, n. 2, lett. a), della Convenzione di Roma.

Pertanto, il criterio del paese in cui il lavoratore «compie abitualmente il
suo lavoro», sancito dall'art. 6, n. 2, lett. a), di tale Convenzione, deve
essere interpretato in senso ampio, mentre il criterio della «sede che ha
proceduto ad assumere il lavoratore», di cui al n. 2, lett. b), dello stesso
articolo, puo trovare applicazione soltanto qualora il giudice adito non sia
in grado di individuare il paese di esecuzione abituale del lavoro.

(v. punti 34-35, 40-41, dispositivo 1)

2.        L'art. 6, n. 2, lett. b), della Convenzione di Roma, del 19 giugno 1980, sulla legge applicabile alle obbligazioni contrattuali deve essere interpretato come segue: 

- la nozione di «sede del datore di lavoro che ha proceduto ad assumere il lavoratore» deve essere intesa nel senso che si riferisce esclusivamente alla sede che ha proceduto all'assunzione del lavoratore e non a quella cui egli e collegato per l'effettivo svolgimento delle sue mansioni; 

- il possesso della personalita giuridica non costituisce un requisito che la sede del datore di lavoro deve soddisfare a norma della summenzionata disposizione; 

- la sede di un'impresa diversa da quella che risulta formalmente come datore di lavoro, alla quale essa e collegata, puo essere qualificata come «sede» ai sensi dell'art. 6, n. 2, lett. b), della Convenzione in parola, se elementi oggettivi consentono di stabilire l'esistenza di una situazione concreta che diverga da quella che emerge dai termini del contratto, e cio anche qualora il potere di direzione non sia stato formalmente trasferito a quest'altra impresa. Pertanto, nell'ipotesi in cui taluni elementi riguardanti la procedura di assunzione permettessero di constatare che l'impresa che ha concluso il contratto di lavoro ha in realta agito in nome e per conto di un'altra impresa, il giudice del rinvio potrebbe considerare che il criterio di collegamento di cui all'art. 6, n. 2, lett. b) della Convenzione di Roma rinvii alla legge del paese in cui si trova la sede di quest'ultima impresa. 

(v. punti 49, 52, 58, 65, dispositivo 2)

  
  
  
  
  
  

SENTENZA DELLA CORTE (Quarta Sezione)

15 dicembre 2011 (*)

«Convenzione di Roma sulla legge applicabile alle obbligazioni contrattuali -
Contratto di lavoro - Scelta delle parti - Norme imperative della legge
applicabile ove non sia stata effettuata una scelta - Determinazione di tale
legge - Lavoratore che compie il suo lavoro in piu di uno Stato contraente»

Nel procedimento C‑384/10,

avente ad oggetto una domanda di pronuncia pregiudiziale ai sensi del Primo
protocollo del 19 dicembre 1988 relativo all'interpretazione, da parte della
Corte di giustizia delle Comunita europee, della Convenzione sulla legge
applicabile alle obbligazioni contrattuali, proposta dal Hof van Cassatie
(Belgio), con decisione 7 giugno 2010, pervenuta alla Corte il 29 luglio 2010,
nella causa

**Jan Voogsgeerd**

contro

**Navimer SA,**

LA CORTE (Quarta Sezione),

composta dal sig. J.‑C. Bonichot, presidente di sezione, dal sig. L. Bay
Larsen e dalla sig.ra C. Toader (relatore), giudici,

avvocato generale: sig.ra V. Trstenjak,

cancelliere: sig. A. Calot Escobar,

vista la fase scritta del procedimento,

considerate le osservazioni presentate:

-        per il sig. Voogsgeerd, dall'avv. W. van Eeckhoutte, advocaat,

-        per il governo belga, dalla sig.ra L. Van den Broeck, in qualita di agente,

-        per il governo dei Paesi Bassi, dalla sig.ra C. Wissels, in qualita di agente,

-        per la Commissione europea, dai sigg. R. Troosters e M. Wilderspin, in qualita di agenti,

sentite le conclusioni dell'avvocato generale, presentate all'udienza dell'8
settembre 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 6 della Convenzione sulla legge applicabile alle obbligazioni
contrattuali, aperta alla firma a Roma il 19 giugno 1980 (GU 1980, L 266, pag.
1; in prosieguo: la «Convenzione di Roma»), il quale riguarda i contratti
individuali di lavoro.

2        Tale domanda e stata presentata nell'ambito di una controversia tra
il sig. Voogsgeerd, residente a Zandvoort (Paesi Bassi), e la Navimer SA (in
prosieguo: la «Navimer»), impresa stabilita a Mertert (Lussemburgo), in merito
al versamento al sig. Voogsgeerd di un'indennita di licenziamento per la
risoluzione del contratto di lavoro da lui concluso con tale impresa.

  **Contesto normativo**

  _Le norme sulla legge applicabile alle obbligazioni contrattuali_

3        L'art. 1 della Convenzione di Roma, al suo n. 1, prevede quanto
segue:

«Le disposizioni della presente convenzione si applicano alle obbligazioni
contrattuali nelle situazioni che implicano un conflitto di leggi».

4        L'art. 3, n. 1, della Convenzione di Roma cosi dispone:

«Il contratto e regolato dalla legge scelta dalle parti. La scelta dev'essere
espressa, o risultare in modo ragionevolmente certo dalle disposizioni del
contratto o dalle circostanze. Le parti possono designare la legge applicabile
a tutto il contratto, ovvero a una parte soltanto di esso».

5        Ai sensi dell'art. 4, n. 1, di tale Convenzione:

«Nella misura in cui la legge che regola il contratto non sia stata scelta a
norma dell'articolo 3, il contratto e regolato dalla legge del paese col quale
presenta il collegamento piu stretto. (…)»

6        L'art. 6 della Convenzione di Roma cosi prevede:

«1.      In deroga all'articolo 3, nei contratti di lavoro, la scelta della
legge applicabile ad opera delle parti non vale a privare il lavoratore della
protezione assicuratagli dalle norme imperative della legge che regolerebbe il
contratto, in mancanza di scelta, a norma del paragrafo 2.

2.      In deroga all'articolo 4 ed in mancanza di scelta a norma dell'articolo 3, il contratto di lavoro e regolato:

a)      dalla legge del paese in cui il lavoratore, in esecuzione del
contratto compie abitualmente il suo lavoro, anche se e inviato
temporaneamente in un altro paese, oppure

b)      dalla legge del paese dove si trova la sede che ha proceduto ad
assumere il lavoratore, qualora questi non compia abitualmente il suo lavoro
in uno stesso paese,

a meno che non risulti dall'insieme delle circostanze che il contratto di
lavoro presenta un collegamento piu stretto con un altro paese. In questo caso
si applica la legge di quest'altro paese».

  _Le normative nazionali_

7        L'art. 80, n. 2, della legge lussemburghese 9 novembre 1990, avente
per oggetto la creazione di un pubblico registro marittimo lussemburghese ( _M
emorial _A 1990, pag. 808), recita:

«La risoluzione del contratto di lavoro marittimo, ove illegittima, fa sorgere
il diritto al risarcimento dei danni.

È illegittimo e costituisce un atto socialmente ed economicamente anomalo il
licenziamento contrario alla legge e/o non fondato su motivi concreti e gravi.

L'azione risarcitoria giudiziaria contro la risoluzione illegittima del
contratto di lavoro marittimo deve essere promossa dinanzi al giudice del
lavoro, a pena di decadenza, entro un termine di tre mesi a decorrere dalla
notificazione del licenziamento o dalla sua motivazione.

Tale termine e validamente interrotto nel caso in cui il lavoratore, il suo
rappresentante o la sua organizzazione sindacale presentino un reclamo scritto
al datore di lavoro».

8        L'art. 39 della legge belga 3 luglio 1978, sui contratti di lavoro (
_Belgisch Staasblad_ , 22 agosto 1978), enuncia quanto segue:

«Se il contratto e stipulato a tempo indeterminato, la parte che recede dal
contratto senza grave motivo o senza rispettare il termine di preavviso,
previsto dagli artt. 59, 82, 83, 84 e 115, deve versare alla controparte
un'indennita pari alle mensilita spettanti o per la durata del periodo di
preavviso o per la parte restante di siffatto periodo».

  **Causa principale e questioni pregiudiziali**

9        Il 7 agosto 2001, il sig. Voogsgeerd ha concluso, presso la sede
della Naviglobe NV (in prosieguo: la «Naviglobe»), impresa stabilita ad
Anversa (Belgio), un contratto di lavoro a tempo indeterminato con la Navimer.
Le parti hanno scelto il diritto lussemburghese come legge applicabile a tale
contratto.

10      Nel periodo tra l'agosto 2001 e l'aprile 2002, il sig. Voogsgeerd ha
prestato servizio quale capo macchina a bordo delle navi MS Regina e Prince
Henri, che appartenevano alla Navimer e la cui zona di navigazione si
estendeva al mare del Nord.

11      Con lettera 8 aprile 2002, tale impresa ha notificato al sig.
Voogsgeerd il suo licenziamento. In data 4 aprile 2003, quest'ultimo ha citato
la Naviglobe e la Navimer dinanzi all'Arbeidsrechtbank te Antwerpen (tribunale
del lavoro di Anversa), chiedendo la condanna in solido di tali imprese al
versamento di un'indennita di licenziamento, a norma della legge belga 3
luglio 1978 relativa ai contratti di lavoro, maggiorata degli interessi e
delle spese.

12      A sostegno del suo ricorso, il sig. Voogsgeerd ha dedotto che, in base
all'art. 6, n. 1, della Convenzione di Roma, sarebbero applicabili le norme
imperative della legge belga in materia di lavoro, indipendentemente dalla
scelta delle parti in ordine al diritto applicabile. A tal riguardo, egli ha
fatto valere che, per effetto del suo contratto di lavoro, era vincolato
all'impresa belga Naviglobe e non all'impresa lussemburghese Navimer, e che
aveva svolto il suo lavoro principalmente in Belgio dove riceveva le
istruzioni dalla Naviglobe e dove ritornava dopo ogni viaggio.

13      Con sentenza 12 novembre 2004, l'Arbeidsrechtbank te Antwerpen si e
dichiarato territorialmente incompetente a statuire sull'azione contro la
Navimer. Per contro, l'azione esperita contro la Naviglobe e stata dichiarata
ricevibile ma infondata.

14      Il sig. Voogsgeerd ha interposto appello contro tale sentenza dinanzi
all'Arbeidshof te Antwerpen (corte d'appello del lavoro d'Anversa). Dopo
essersi dichiarata territorialmente competente, tale giudice, da una parte, ha
respinto nel merito le domande proposte contro la Naviglobe, con la
motivazione che il ricorrente nella causa principale non aveva fornito la
prova che egli era stato messo a disposizione di tale societa.

15      D'altra parte, per quanto riguarda il rapporto di lavoro con la
Navimer, l'Arbeidshof te Antwerpen ha statuito che, alla luce di tutte le
circostanze della causa, il sig. Voogsgeerd non aveva svolto il suo lavoro
abitualmente in un unico Stato membro, nel caso specifico in Belgio, e che,
pertanto, l'art. 6, n. 2, lett. a), della Convenzione di Roma non trovava
applicazione. A tal riguardo, esso ha dichiarato, da una parte, che il
ricorrente nella causa principale non aveva un contratto di lavoro con la
Naviglobe, che il suo stipendio gli veniva versato dalla Navimer e che il
medesimo era iscritto presso una cassa malattia lussemburghese e, dall'altra,
che egli non aveva provato di aver lavorato principalmente nelle acque
territoriali belghe. Pertanto, l'Arbeidshof te Antwerpen ha giudicato che,
poiche la Navimer era la sede che ha assunto il sig. Voogsgeerd, al contratto
di lavoro si applicavano le norme imperative del diritto lussemburghese, ai
sensi dell'art. 6, n. 2, lett. b), della Convenzione di Roma.

16      Come si evince dalla decisione di rinvio, l'Arbeidshof te Antwerpen ha
ritenuto dimostrati gli elementi dedotti dal sig. Voogsgeerd a sostegno del
suo appello, diretto a considerare Anversa come il luogo in cui si presentava
sempre per l'imbarco e in cui riceveva le istruzioni per ciascuna delle sue
missioni.

17      Esso ha tuttavia statuito che solo il diritto lussemburghese era
applicabile al contratto di lavoro, in base all'art. 6, n. 2, lett. b), della
Convenzione di Roma, e che occorreva respingere l'azione di risarcimento per
risoluzione illegittima di tale contratto in quanto era stata esperita dopo la
scadenza del termine di decadenza di tre mesi, di cui all'art. 80 della legge
lussemburghese 9 novembre 1990, avente per oggetto la creazione di un pubblico
registro marittimo.

18      Il sig. Voogsgeerd ha proposto ricorso per cassazione contro la parte
della sentenza riguardante la Navimer, che rimane quindi l'unica convenuta
nella causa principale. Il motivo dedotto in cassazione verteva sull'errore di
diritto dell'Arbeidshof te Antwerpen in ordine alla determinazione della legge
applicabile al contratto di lavoro.

19      A sostegno della sua impugnazione, il ricorrente nella causa
principale ha affermato che l'Arbeidshof te Antwerpen aveva violato gli artt.
1, 3, 4 e 6 della Convenzione di Roma, dichiarando che gli elementi da esso
dedotti per dimostrare il compimento abituale del suo lavoro in Belgio, sotto
l'autorita della Naviglobe, non influivano sulla questione dell'applicazione
delle disposizioni di tale Convenzione e segnatamente dell'art. 6, n. 2, lett.
b), di quest'ultima.

20      Il giudice del rinvio osserva che, nei limiti in cui tali elementi
siano esatti, la Naviglobe, stabilita ad Anversa, potrebbe essere considerata
come sede alla quale il sig. Voogsgeerd e collegato per l'effettivo
svolgimento delle sue mansioni, ai sensi dell'art. 6, n. 2, lett. b), della
Convenzione di Roma.

21      Tenuto conto di tali considerazioni, il Hof van Cassatie ha deciso di
sospendere il giudizio e di sottoporre alla Corte le seguenti questioni
pregiudiziali:

«1)      Se con "il paese dove si trova la sede che ha assunto il lavoratore",
ai sensi dell'art. 6, paragrafo 2, lett. b), della [Convenzione], si debba
intendere il paese dove si trova la sede del datore di lavoro che ha assunto
il lavoratore secondo il contratto di lavoro, oppure il paese in cui si trova
la sede del datore di lavoro a cui il lavoratore e collegato per l'effettivo
svolgimento delle sue mansioni, anche se egli non svolge normalmente il suo
lavoro in uno stesso paese.

2)      Se il posto in cui il lavoratore, che non svolge normalmente il suo
lavoro in uno stesso paese, deve presentarsi e dove riceve le spiegazioni
amministrative e le istruzioni per lo svolgimento delle sue mansioni debba
essere considerato come il posto dell'effettivo svolgimento di dette mansioni,
ai sensi della prima questione.

3)      Se la sede del datore di lavoro a cui il lavoratore e collegato per
l'effettivo svolgimento delle sue mansioni, ai sensi della prima questione,
debba soddisfare determinati requisiti formali, come ad esempio il possesso di
personalita giuridica, oppure se a tal fine sia sufficiente l'esistenza di una
sede effettiva.

4)      Se la sede di una societa diversa, con cui la societa‑datore di lavoro
ha relazioni, possa fungere da sede ai sensi della terza questione, anche se
il potere di direzione non e stato trasferito a quest'altra societa».

  **Sulle questioni pregiudiziali**

  _Osservazioni preliminari_

22      La Corte e competente a pronunciarsi sulla presente domanda di
pronuncia pregiudiziale che e stata proposta da uno dei due giudici belgi cui
e riconosciuta una tale facolta ai sensi dell'art. 2, lett. a), del Primo
protocollo relativo all'interpretazione da parte della Corte di giustizia
della Convenzione di Roma (GU 1998, C 27, pag. 47), entrato in vigore il 1°
agosto 2004.

23      Con le sue questioni, il giudice del rinvio chiede sostanzialmente se
elementi quali il luogo dell'effettivo svolgimento delle mansioni del
lavoratore, il luogo in cui quest'ultimo deve presentarsi e riceve le
istruzioni amministrative necessarie all'esecuzione del suo lavoro, la sede di
fatto del datore di lavoro assumano rilevanza per la determinazione della
legge applicabile al contratto di lavoro ai sensi dell'art. 6, n. 2, della
Convenzione di Roma.

24      Va ricordato che l'art. 6 della Convenzione di Roma stabilisce norme
di conflitto speciali relative al contratto individuale di lavoro, in deroga
alle norme generali contenute negli artt. 3 e 4 di tale convenzione,
riguardanti rispettivamente la liberta di scelta della legge applicabile e i
criteri di determinazione di quest'ultima in mancanza di una siffatta scelta.

25      Pertanto, l'art. 6 della Convenzione di Roma prevede, al suo n. 1, che
la scelta ad opera delle parti della legge applicabile al contratto di lavoro
non possa portare a privare il lavoratore delle garanzie previste dalle norme
imperative della legge che sarebbe applicabile al contratto in mancanza di una
scelta siffatta. Il n. 2 del suddetto articolo sancisce criteri di
collegamento del contratto di lavoro in base ai quali dev'essere determinata
la lex contractus, in mancanza di scelta ad opera delle parti.

26      Tali criteri sono, in primo luogo, quello del paese in cui il
lavoratore «compie abitualmente il suo lavoro» [art. 6, n. 2, lett. a)], e, in
subordine, in mancanza di un siffatto luogo, quello della «sede che ha
proceduto ad assumere il lavoratore» [art. 6, n. 2, lett. b)].

27      Inoltre, secondo l'ultimo periodo del summenzionato n. 2, questi due
criteri di collegamento non sono applicabili qualora dall'insieme delle
circostanze emerga che il contratto di lavoro presenta un collegamento piu
stretto con un altro paese, nel qual caso e applicabile la legge di
quest'altro paese.

28      Nella causa principale e pacifico che le parti del contratto abbiano
scelto la legge lussemburghese quale lex contractus. Per contro, qualunque sia
tale scelta, rimane la questione quale sia la legge applicabile al contratto,
poiche il ricorrente nella causa principale invoca norme imperative di diritto
belga a fondamento del suo diritto all'indennita di licenziamento. Come emerge
dal punto 19 della presente sentenza, il sig. Voogsgeerd sostiene che il
giudice d'appello, il quale ha ritenuto applicabile al contratto in esame il
diritto lussemburghese, in base all'art. 6, n. 2, lett. b), della Convenzione
di Roma, ha violato varie disposizioni della medesima convenzione e
segnatamente il suo art. 6\. A tale proposito, egli fa valere che, nell'ambito
dello svolgimento del suo lavoro, egli non aveva alcun contatto con la
Navimer, bensi era tenuto a presentarsi per l'imbarco ad Anversa presso la
Naviglobe, che gli impartiva istruzioni.

29      Con le sue questioni, il Hof van Cassatie chiede sostanzialmente alla
Corte di interpretare l'art. 6, n. 2, della Convenzione di Roma e, in
particolare, il criterio di collegamento del paese in cui si trova la sede che
ha assunto il lavoratore, di cui alla lett. b) della medesima disposizione.

30      Va tuttavia ricordato che, secondo la giurisprudenza della Corte,
nell'ambito del procedimento pregiudiziale, sebbene spetti al giudice del
rinvio applicare la norma di diritto dell'Unione alla controversia dinanzi ad
esso pendente e, quindi, qualificare una disposizione di diritto nazionale
sotto il profilo di detta norma, spetta alla Corte, per fornire a tale giudice
gli elementi d'interpretazione del diritto dell'Unione che potrebbero essergli
utili per la valutazione degli effetti di detta disposizione (v., in tal
senso, sentenza 11 settembre 2003, causa C‑6/01, Anomar e a., Racc. pag.
I‑8621, punto 37 e giurisprudenza ivi citata), desumere dal complesso dei dati
forniti dal giudice del rinvio e, in particolare, dalla motivazione della
domanda di pronuncia pregiudiziale, gli elementi di diritto dell'Unione che
devono essere interpretati, tenuto conto dell'oggetto del contendere (v., in
tal senso, sentenza 8 dicembre 1987, causa 20/87, Gauchard, Racc. pag. 4879,
punto 7).

31      Nel caso di specie, sebbene le questioni poste riguardino l'art. 6, n.
2, lett. b), della Convenzione di Roma, si deve constatare, come rilevato
dall'avvocato generale al paragrafo 60 delle sue conclusioni nonche come
osservato dal governo belga e dalla Commissione europea, che gli elementi che
caratterizzano il rapporto di lavoro, di cui trattasi nella causa principale,
evidenziati dal giudice del rinvio per motivare la presentazione della domanda
di pronuncia pregiudiziale, sembrano corrispondere maggiormente ai criteri
enunciati al punto a) dell'art. 6, n. 2, della Convenzione di Roma che a
quelli previsti al punto b) della medesima disposizione.

32      Va inoltre rilevato che, al fine di determinare il diritto
applicabile, il criterio del collegamento del contratto di lavoro, in esame
nella causa principale, al luogo in cui il lavoratore svolge abitualmente le
sue funzioni, deve essere preso in considerazione in via prioritaria e la sua
applicazione esclude la presa in considerazione del criterio sussidiario del
luogo della sede che ha assunto il lavoratore.

33      A tal riguardo, va ricordato che la Corte, nella sentenza 15 marzo
2011, causa C‑29/10, Koelzsch, (Racc. pag. I‑1595), ha interpretato l'art. 6,
n. 2, lett. a), della Convenzione di Roma, nel senso che occorre esaminare
anzitutto, in base ad elementi come quelli dedotti dal sig. Voogsgeerd, se il
lavoratore svolga principalmente il suo lavoro in un unico e stesso paese.

34      Infatti, dal tenore letterale dell'art. 6, n. 2, della Convenzione di
Roma si evince che l'intenzione del legislatore era di stabilire una gerarchia
tra i criteri da prendere in considerazione per la determinazione della legge
applicabile al contratto di lavoro.

35      Tale interpretazione e confortata anche dall'analisi dell'obiettivo
perseguito dall'art. 6 della Convenzione di Roma, che e quello di assicurare
una tutela adeguata al lavoratore. Pertanto, come gia statuito dalla Corte, il
criterio del paese in cui il lavoratore «compie abitualmente il suo lavoro»,
sancito dall'art. 6, n. 2, lett. a), di tale Convenzione, deve essere
interpretato in senso ampio, mentre il criterio della «sede che ha proceduto
ad assumere il lavoratore», di cui al n. 2, lett. b), dello stesso articolo,
puo trovare applicazione soltanto qualora il giudice adito non sia in grado di
individuare il paese di esecuzione abituale del lavoro (v. sentenza Koelzsch,
cit., punto 43).

36      Pertanto, in una fattispecie come quella in esame nella causa
principale, riguardante un lavoratore che svolge le sue attivita in piu di uno
Stato contraente, il criterio di cui all'art. 6, n. 2, lett. a), della
Convenzione di Roma e pero tale da potersi applicare allorquando per il
giudice adito e possibile individuare lo Stato che presenta un collegamento
significativo con il lavoro (v. sentenza Koelzsch, cit., punto 44).

37      In un caso del genere, il criterio del paese del compimento abituale
del lavoro deve essere inteso nel senso che si riferisce al luogo in cui o a
partire dal quale il lavoratore esercita effettivamente le proprie attivita
professionali e, in mancanza di un tale centro di affari, al luogo in cui il
medesimo svolge la maggior parte delle proprie attivita (v. sentenza Koelzsch,
cit., punto 45).

38      Di conseguenza, in considerazione della natura del lavoro nel settore
marittimo, come quello di cui trattasi nella causa principale, il giudice
adito deve tener conto di tutti gli elementi che caratterizzano l'attivita del
lavoratore e, in particolare, esso deve stabilire in quale Stato si trovi il
luogo a partire dal quale il lavoratore effettua le sue missioni di trasporto,
riceve le istruzioni sulle sue missioni e organizza il suo lavoro, nonche il
luogo in cui si trovano i suoi strumenti lavorativi (v. sentenza Koelzsch,
cit., punti 48 e 49)

39      Qualora da tali constatazioni emerga che il luogo a partire dal quale
il lavoratore effettua le sue missioni di trasporto e riceve altresi le
istruzioni per le sue missioni e sempre lo stesso, tale luogo deve essere
considerato come quello in cui compie abitualmente il suo lavoro, ai sensi
dell'art. 6, n. 2, lett. a). Invero, come ricordato al punto 32 della presente
sentenza, il criterio del luogo in cui il lavoratore compie abitualmente il
suo lavoro si applica in via prioritaria.

40      Pertanto, gli elementi che caratterizzano il rapporto di lavoro, quali
esposti nella decisione di rinvio, ossia il luogo dell'effettivo svolgimento
delle mansioni, il luogo in cui il lavoratore riceve le istruzioni o quello in
cui deve presentarsi prima di compiere le sue missioni, incidono sulla
determinazione della legge applicabile a tale rapporto di lavoro nel senso
che, qualora tali luoghi siano situati nello stesso paese, il giudice adito
puo considerare che la situazione rientri nella fattispecie prevista dall'art.
6, n. 2, lett. a), della Convenzione di Roma.

41      Ne consegue che l'art. 6, n. 2, della Convenzione di Roma deve essere
interpretato nel senso che il giudice nazionale adito deve innanzitutto
stabilire se il lavoratore, nell'esecuzione del contratto, compia abitualmente
il suo lavoro in uno stesso paese, che e quello in cui o a partire dal quale,
tenuto conto di tutti gli elementi che caratterizzano detta attivita, il
lavoratore adempie la parte essenziale dei suoi obblighi nei confronti del
datore di lavoro.

42      Ove il giudice del rinvio ritenesse di non poter statuire sulla
controversia ad esso sottoposta alla luce dell'art. 6, n. 2, lett. a), della
suddetta convenzione, risultera necessario risolvere le questioni quali
esposte nella domanda di pronuncia pregiudiziale.

  _Sulle questioni prima e seconda_

43      Con la sua prima e seconda questione, che occorre trattare
congiuntamente, il giudice del rinvio chiede sostanzialmente se la nozione di
«sede che ha proceduto ad assumere il lavoratore», a norma dell'art. 6, n. 2,
lett. b), della Convenzione di Roma, debba essere intesa nel senso che si
riferisce alla sede che ha concluso il contratto di lavoro oppure alla sede
dell'impresa alla quale il lavoratore e collegato per l'effettivo svolgimento
delle sue mansioni e, in tale ipotesi, se tale collegamento possa essere
desunto dalla circostanza che il lavoratore deve presentarsi regolarmente e
deve ricevere istruzioni presso quest'ultima impresa.

44      Come emerge dai punti 39 e 40 della presente sentenza, ove il giudice
adito accerti che il lavoratore deve sempre presentarsi nello stesso posto in
cui riceve le istruzioni, egli deve considerare che il lavoratore compie
abitualmente il suo lavoro in tale luogo, ai sensi dell'art. 6, n. 2, lett.
a), della Convenzione di Roma. Tali elementi, che caratterizzano l'effettivo
svolgimento delle sue mansioni, riguardano, tutti, la determinazione della
legge applicabile al contratto di lavoro in base a quest'ultimo criterio di
collegamento e non possono incidere altresi sull'applicazione dell'art. 6, n.
2, lett. b), della Convenzione di Roma.

45      Come indicato dall'avvocato generale ai paragrafi 65‑68 delle sue
conclusioni, interpretare quest'ultima disposizione per determinare l'impresa
che ha assunto il lavoratore prendendo in considerazione elementi non
attinenti unicamente alla conclusione del contratto di lavoro, sarebbe
contraria al tenore letterale e alla finalita di tale disposizione.

46      Infatti, l'impiego del termine «proceduto ad assumere», di cui
all'art. 6, n. 2, lett. b), della Convenzione di Roma, riguarda chiaramente la
sola conclusione di tale contratto o, in caso di rapporto lavorativo di fatto,
il sorgere del rapporto di lavoro e non le modalita dell'effettivo svolgimento
delle mansioni da parte del lavoratore.

47      Inoltre, l'analisi sistematica di tale art. 6, n. 2, lett. b),
richiede che il criterio oggetto di tale disposizione, avente carattere
sussidiario, venga applicato qualora sia impossibile collocare
territorialmente il rapporto di lavoro in uno Stato membro. Pertanto, solo
un'interpretazione restrittiva del criterio residuo puo assicurare la piena
prevedibilita in ordine alla legge applicabile al contratto di lavoro.

48      Poiche il criterio del luogo della sede dell'impresa che occupa il
lavoratore e estraneo alle condizioni in cui si svolge il lavoro, la
circostanza che tale impresa sia stabilita in un luogo o in un altro non
influisce sulla determinazione di tale luogo della sede.

49      Solo nell'ipotesi in cui taluni elementi riguardanti la procedura di
assunzione permettessero di constatare che l'impresa che ha concluso il
contratto di lavoro ha in realta agito in nome e per conto di un'altra
impresa, il giudice del rinvio potrebbe considerare che il criterio di
collegamento di cui all'art. 6, n. 2, lett. b) della Convenzione di Roma
rinvii alla legge del paese in cui si trova la sede di quest'ultima impresa.

50      Di conseguenza, ai fini di tale valutazione, il giudice del rinvio
dovrebbe prendere in considerazione non gli elementi relativi allo svolgimento
del lavoro, ma unicamente quelli relativi alla procedura di conclusione del
contratto, quali la sede che ha pubblicato l'annuncio di assunzione e quella
che ha condotto il colloquio di assunzione, ed esso deve preoccuparsi di
determinare la reale ubicazione di tale sede.

51      Ad ogni modo, come sottolineato dall'avvocato generale al paragrafo 73
delle sue conclusioni, ai sensi dell'art. 6, n. 2, ultimo comma della
Convenzione di Roma, il giudice del rinvio puo prendere in considerazione
ulteriori elementi del rapporto di lavoro, ove appaia che quelli riguardanti i
due criteri di collegamenti, sanciti da questo articolo e relativi
rispettivamente al luogo di compimento del lavoro e al luogo della sede
dell'impresa che occupa il lavoratore, inducono a ritenere che il contratto
presenti un collegamento piu stretto con uno Stato diverso da quello indicato
da tali criteri.

52      La prima e seconda questione posta vanno dunque risolte nel senso che
la nozione di «sede del datore di lavoro che ha proceduto ad assumere il
lavoratore», di cui all'art. 6, n. 2, lett. b), della Convenzione di Roma,
deve essere intesa nel senso che essa si riferisce esclusivamente alla sede
che ha proceduto all'assunzione del lavoratore e non a quella a cui egli e
collegato per l'effettivo svolgimento delle sue mansioni.

  _Sulla terza questione_

53      Con la sua terza questione, il giudice del rinvio chiede
sostanzialmente se, ai fini dell'applicazione del criterio di collegamento
sancito dall'art. 6, n. 2, lett. b), della Convenzione di Roma, la sede debba
soddisfare taluni requisiti formali, quali il possesso della personalita
giuridica.

54      A tal riguardo, va anzitutto rilevato che dal tenore letterale di tale
disposizione emerge con chiarezza che essa non riguarda unicamente le unita
produttive dell'impresa dotate di personalita giuridica, poiche il termine
«sede» riguarda qualsiasi struttura stabile di un'impresa. Di conseguenza, non
soltanto le filiali e le succursali ma anche altre unita, quali gli uffici di
un'impresa, potrebbero costituire sedi, ai sensi dell'art. 6, n. 2, lett. b),
della Convenzione di Roma, anche se non dotate di personalita giuridica.

55      Tuttavia, come evidenziato dalla Commissione e come indicato
dall'avvocato generale al paragrafo 81 delle sue conclusioni, tale
disposizione prescrive la stabilita della sede. Invero, una presenza puramente
passeggera in uno Stato di un agente di un'impresa proveniente da un altro
Stato, ai fini dell'assunzione di lavoratori, non potrebbe essere considerata
alla stregua di una sede che ricollega il contratto a tale Stato. Cio sarebbe
contrario al criterio di collegamento previsto dall'art. 6, n. 2, lett. b),
della Convenzione di Roma che non e il luogo della conclusione del contratto.

56      Per contro, se questo stesso agente si reca in un paese in cui il
datore di lavoro mantiene una rappresentanza stabile della sua impresa,
sarebbe senz'altro concepibile ammettere che detta rappresentanza costituisce
una «sede», ai sensi dell'art. 6, n. 2, lett. b), della Convenzione di Roma.

57      Inoltre, in linea di principio, occorre che la sede che viene presa in
considerazione per l'applicazione del criterio di collegamento appartenga
all'impresa che assume il lavoratore, ossia faccia parte integrante della sua
struttura.

58      In base a queste considerazioni, la terza questione posta deve essere
risolta dichiarando che l'art. 6, n. 2, lett. b), della Convenzione di Roma va
interpretato nel senso che il possesso della personalita giuridica non
costituisce un requisito che la sede del datore di lavoro deve soddisfare a
norma della summenzionata disposizione.

  _Sulla quarta questione_

59      Con la sua quarta questione, il giudice del rinvio chiede se, ai fini
dell'applicazione del criterio di collegamento previsto dall'art. 6, n. 2,
lett. b), della Convenzione di Roma, si possa ritenere che la sede di
un'impresa, diversa da quella risultante come datrice di lavoro, agisce in
tale qualita, anche qualora il potere di direzione di quest'ultima non gli sia
stato trasferito.

60      A tal riguardo, sembra emergere dalla decisione di rinvio che tale
questione si pone in quanto il ricorrente sostiene di avere sempre ricevuto le
istruzioni dalla Naviglobe e che, per il periodo preso in considerazione, il
direttore di tale impresa era anche il direttore della Navimer, l'impresa che
ha formalmente assunto il ricorrente nella causa principale.

61      Per quanto riguarda il primo elemento, va ricordato che, come emerge
dai punti 39 e 40 della presente sentenza, una circostanza del genere deve
essere presa in considerazione per la determinazione del luogo di compimento
abituale del lavoro, ai fini dell'applicazione dell'art. 6, n. 2, lett. a),
della Convenzione di Roma in quanto riguarda l'esecuzione del lavoro.

62      Per quanto attiene all'affermazione del ricorrente nella causa
principale riguardante la circostanza che la stessa persona era direttore
della Naviglobe e della Navimer, spetta al giudice del rinvio valutare quale
sia il reale rapporto tra le due societa per stabilire se la Naviglobe abbia
effettivamente qualita di datore di lavoro del personale assunto dalla
Navimer. Il giudice adito deve segnatamente prendere in considerazione tutti
gli elementi oggettivi che consentono di stabilire l'esistenza di una
situazione reale che divergerebbe da quella che emerge dai termini del
contratto (v., per analogia, sentenza 2 maggio 2006, causa C‑341/04, Eurofood
IFSC, Racc. pag. I‑3813, punto 37).

63      In tale valutazione, la circostanza citata dalla Navimer, ossia la
mancanza di un trasferimento del potere di direzione alla Naviglobe,
costituisce uno degli elementi da prendere in considerazione, ma non e di per
se decisivo per ritenere che il lavoratore sia stato, in realta, assunto da
una societa diversa da quella che risulta come datore di lavoro.

64      Solo qualora emergesse che una delle due societa abbia agito per conto
dell'altra, la sede della prima potrebbe essere considerata come appartenente
alla seconda, ai fini dell'applicazione del criterio di collegamento di cui
all'art. 6, n. 2, lett. b), della convenzione di Roma.

65      In base a queste considerazioni, la quarta questione posta dev'essere
risolta dichiarando che l'art. 6, n. 2, lett. b), della Convenzione di Roma
deve essere interpretato nel senso che la sede di un'impresa diversa da quella
che risulta formalmente come datore di lavoro, alla quale essa e collegata,
puo essere qualificata come «sede» se elementi oggettivi consentono di
stabilire l'esistenza di una situazione concreta che divergerebbe da quella
che emerge dai termini del contratto, anche qualora il potere di direzione non
sia stato formalmente trasferito a quest'altra impresa.

  **Sulle spese**

66      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **L 'art. 6, n. 2, della Convenzione sulla legge applicabile alle
obbligazioni contrattuali, aperta alla firma a Roma il 19 giugno 1980, deve
essere interpretato nel senso che il giudice nazionale adito deve innanzitutto
stabilire se il lavoratore, nell'esecuzione del contratto, compia abitualmente
il suo lavoro in uno stesso paese, che e quello in cui o a partire dal quale,
tenuto conto di tutti gli elementi che caratterizzano la detta attivita, il
lavoratore adempie la parte essenziale dei suoi obblighi nei confronti del
datore di lavoro.**

2)       **Ove il giudice del rinvio ritenesse di non poter statuire sulla
controversia ad esso sottoposta alla luce dell 'art. 6, n. 2, lett. a), di
tale Convenzione, l'art. 6, n. 2, lett. b), della predetta Convenzione deve
essere interpretato come segue: **

-         **la nozione di «sede del datore di lavoro che ha proceduto ad assumere il lavoratore» deve essere intesa nel senso che essa si riferisce esclusivamente alla sede che ha proceduto all'assunzione del lavoratore e non a quella a cui egli e collegato per l'effettivo svolgimento delle sue mansioni;**

-         **il possesso della personalit a giuridica non costituisce un requisito che la sede del datore di lavoro deve soddisfare a norma della summenzionata disposizione;**

-         **la sede di un 'impresa diversa da quella che risulta formalmente come datore di lavoro, alla quale essa e collegata, puo essere qualificata come «sede» ai sensi dell'art. 6, n. 2, lett. b), della Convenzione in parola, se elementi oggettivi consentono di stabilire l'esistenza di una situazione concreta che diverga da quella che emerge dai termini del contratto, e cio anche qualora il potere di direzione non sia stato formalmente trasferito a quest'altra impresa.**

Firme

* * *

* Lingua processuale: l'olandese. 


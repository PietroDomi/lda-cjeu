

**Causa C ‑296/10**

**Bianca Purrucker**

**contro**

**Guillermo Vall es Perez**

(domanda di pronuncia pregiudiziale proposta dall'Amtsgericht Stuttgart)

«Cooperazione giudiziaria in materia civile -- Competenza, riconoscimento ed
esecuzione delle decisioni in materia matrimoniale e in materia di
responsabilita genitoriale -- Regolamento (CE) n. 2201/2003 -- Litispendenza
-- Azione di merito per l'affidamento di un minore e domanda di provvedimenti
provvisori per l'affidamento dello stesso minore»

Massime della sentenza

1.         _Cooperazione giudiziaria in materia civile -- Competenza, riconoscimento ed esecuzione delle decisioni in materia matrimoniale e in materia di responsabilita genitoriale -- Regolamento n. 2201/2003 -- Competenza in materia di diritto di affidamento -- Litispendenza_

_(Regolamento del Consiglio n.  2201/2003, artt. 19, n. 2, e 20)_

2.         _Cooperazione giudiziaria in materia civile -- Competenza, riconoscimento ed esecuzione delle decisioni in materia matrimoniale e in materia di responsabilita genitoriale -- Regolamento n. 2201/2003 -- Competenza in materia di diritto di affidamento -- Litispendenza_

_(Regolamento del Consiglio n.  2201/2003, art. 19, n. 2)_

3.         _Cooperazione giudiziaria in materia civile -- Competenza, riconoscimento ed esecuzione delle decisioni in materia matrimoniale e in materia di responsabilita genitoriale -- Regolamento n. 2201/2003 -- Competenza in materia di diritto di affidamento -- Litispendenza_

_(Regolamento del Consiglio n.  2201/2003, art. 19, n. 2)_

1.        Le disposizioni dell'art. 19, n. 2, del regolamento n. 2201/2003, relativo alla competenza, al riconoscimento e all'esecuzione delle decisioni in materia matrimoniale e in materia di responsabilita genitoriale, che abroga il regolamento n. 1347/2000, non trovano applicazione qualora all'autorita giurisdizionale di uno Stato membro, adita preventivamente per decidere della responsabilita genitoriale, sia chiesta solo l'adozione di provvedimenti provvisori ex art. 20 di detto regolamento e l'autorita giurisdizionale di un altro Stato membro, competente a conoscere del merito ai sensi del medesimo regolamento, sia adita successivamente con una domanda diretta ad ottenere gli stessi provvedimenti, vuoi in via provvisoria, vuoi a titolo definitivo. 

Difatti, l'art. 20 del regolamento n. 2201/2003 non puo essere considerato una
disposizione che attribuisce competenza di merito. Inoltre, l'applicazione di
detta disposizione non impedisce che sia adito il giudice competente nel
merito. L'art. 20, n. 2, del citato regolamento previene ogni rischio di
contraddizione tra una decisione che concede provvedimenti provvisori ai sensi
dell'art. 20 e una decisione adottata dal giudice competente nel merito,
poiche prevede che i provvedimenti provvisori a norma di tale art. 20, n. 1,
cessino di essere applicabili quando l'autorita giurisdizionale competente a
conoscere del merito abbia adottato i provvedimenti che essa ritiene
appropriati.

(v. punti 70-71, 86 e dispositivo)

2.        Il fatto che un'autorita giurisdizionale di uno Stato membro sia adita nell'ambito di un procedimento sommario, in particolare ai fini del diritto di affidamento di minori, o che sia presa una decisione nell'ambito di un tale procedimento e che non risulti da alcun elemento dell'atto introduttivo di giudizio o della decisione adottata che il giudice del procedimento sommario sia competente ai sensi del regolamento n. 2201/2003, relativo alla competenza, al riconoscimento e all'esecuzione delle decisioni in materia matrimoniale e in materia di responsabilita genitoriale, che abroga il regolamento n. 1347/2000, non esclude necessariamente l'esistenza, come eventualmente ammesso dal diritto interno di tale Stato membro, di una domanda di merito connessa a quella di provvedimenti provvisori e contenente elementi che dimostrino la competenza del giudice adito ai sensi di tale regolamento. 

In un simile contesto, spetta al giudice adito successivamente verificare
d'ufficio se la decisione del giudice adito per primo, nel concedere
provvedimenti provvisori, fosse soltanto preliminare ad una decisione
ulteriore adottata con maggior cognizione di causa in circostanze che non
siano piu caratterizzate dall'urgenza di decidere. Il giudice successivamente
adito dovrebbe peraltro verificare se esista un'unita processuale tra la
richiesta di provvedimenti provvisori e la domanda di merito introdotta in
seguito.

(v. punti 80, 86 e dispositivo)

3.        Quando l'autorita giurisdizionale adita successivamente, nonostante gli sforzi profusi per informarsi presso la parte che eccepisce la litispendenza, presso l'autorita giurisdizionale preventivamente adita e presso l'autorita centrale, non dispone di alcun elemento che permetta di determinare l'oggetto e il titolo di una domanda introdotta dinanzi ad un'altra autorita giurisdizionale e che sia diretto, in particolare, a dimostrare la competenza di questa autorita giurisdizionale conformemente al regolamento n. 2201/2003, relativo alla competenza, al riconoscimento e all'esecuzione delle decisioni in materia matrimoniale e in materia di responsabilita genitoriale, che abroga il regolamento n. 1347/2000 e, a causa di particolari circostanze, l'interesse del minore richieda l'adozione di una decisione che possa essere riconosciuta in Stati membri diversi da quello dell'autorita giurisdizionale successivamente adita, spetta a quest'ultima autorita giurisdizionale, decorso un termine ragionevole perche sia data risposta ai suoi quesiti, proseguire l'esame della domanda di cui e stata investita. La durata di tale periodo di tempo ragionevole deve tener conto dell'interesse superiore del minore nelle specifiche circostanze della controversia. 

In tale contesto, si deve ricordare che il regolamento n. 2201/2003 ha lo
scopo, nell'interesse superiore del minore, di permettere al giudice che e piu
vicino a quest'ultimo e che, per questo, conosce meglio la sua situazione e il
suo grado di sviluppo, di adottare le decisioni necessarie.

(v. punti 82-84, 86 e dispositivo)

  
  
  
  
  
  

SENTENZA DELLA CORTE (Seconda Sezione)

9 novembre 2010 (*)

«Cooperazione giudiziaria in materia civile - Competenza, riconoscimento ed
esecuzione delle decisioni in materia matrimoniale e in materia di
responsabilita genitoriale - Regolamento (CE) n. 2201/2003 - Litispendenza -
Azione di merito per l'affidamento di un minore e domanda di provvedimenti
provvisori per l'affidamento dello stesso minore»

Nel procedimento C‑296/10,

avente ad oggetto una domanda di pronuncia pregiudiziale proposta alla Corte,
ai sensi dell'art. 267 TFUE, dall'Amtsgericht Stuttgart (Germania), con
decisione 31 maggio 2010, pervenuta in cancelleria il 16 giugno 2010, nella
causa

**Bianca Purrucker**

contro

**Guillermo Vall es Perez**,

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. A.
Arabadjiev, A. Rosas (relatore), U. Lohmus e A. Ó Caoimh, giudici,

avvocato generale: sig. N. Jaaskinen

cancelliere: sig. B. Fulop, amministratore

vista la decisione del presidente della Corte 15 luglio 2010 di sottoporre il
rinvio pregiudiziale a un procedimento accelerato conformemente agli artt. 23
bis dello Statuto della Corte di giustizia dell'Unione europea e 104 bis,
primo comma, del regolamento di procedura della Corte,

vista la fase scritta del procedimento e in seguito all'udienza del 27
settembre 2010,

considerate le osservazioni presentate:

-        per la sig.ra Purrucker, dall'avv. B. Steinacker, Rechtsanwaltin;

-        per il governo tedesco, dal sig. T. Henze e dalla sig.ra J. Kemper, in qualita di agenti;

-        per il governo ceco, dal sig. M. Smolek, in qualita di agente;

-        per il governo spagnolo, dal sig. J.M. Rodriguez Carcamo, in qualita di agente;

-        per il governo francese, dal sig. G. de Bergues e dalla sig.ra B. Beaupere‑Manokha, in qualita di agenti;

-        per il governo del Regno Unito, dalla sig.ra F. Penlington, in qualita di agente;

-        per la Commissione europea, dalle sig.re A.‑M. Rouchaud-Joet e S. Grunheid, in qualita di agenti,

sentito l'avvocato generale,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
regolamento (CE) del Consiglio 27 novembre 2003, n. 2201, relativo alla
competenza, al riconoscimento e all'esecuzione delle decisioni in materia
matrimoniale e in materia di responsabilita genitoriale, che abroga il
regolamento (CE) n. 1347/2000 (GU L 338, pag. 1).

2        Tale domanda e stata proposta nell'ambito di una controversia tra la
sig.ra Purrucker e il sig. M. Valles Perez in merito all'affidamento del loro
figlio Merlin.

  **Contesto normativo**

3        Prima del regolamento n. 2201/2003 era in vigore il regolamento (CE)
del Consiglio 29 maggio 2000, n. 1347, relativo alla competenza, al
riconoscimento e all'esecuzione delle decisioni in materia matrimoniale e in
materia di potesta dei genitori sui figli di entrambi i coniugi (GU L 160,
pag. 19). Il regolamento n. 1347/2000 e stato abrogato dal regolamento n.
2201/2003, di piu vasto ambito di applicazione.

4        I 'considerando' dodicesimo, sedicesimo e ventunesimo del regolamento
n. 2201/2003 enunciano quanto segue:

«(12)      È opportuno che le regole di competenza in materia di
responsabilita genitoriale accolte nel presente regolamento si informino
all'interesse superiore del minore e in particolare al criterio di vicinanza.
Cio significa che la competenza giurisdizionale appartiene anzitutto ai
giudici dello Stato membro in cui il minore risiede abitualmente, salvo ove si
verifichi un cambiamento della sua residenza o in caso di accordo fra i
titolari della responsabilita genitoriale.

(…)

(16)      Il presente regolamento non osta a che i giudici di uno Stato membro
adottino, in casi di urgenza, provvedimenti provvisori o cautelari relativi
alle persone presenti in quello Stato o ai beni in esso situati.

(…)

(21)      Il riconoscimento e l'esecuzione delle decisioni rese in uno Stato
membro dovrebbero fondarsi sul principio della fiducia reciproca e i motivi di
non riconoscimento dovrebbero essere limitati al minimo indispensabile».

5        Ai termini dell'art. 2 del regolamento n. 2201/2003:

«Ai fini del presente regolamento valgono le seguenti definizioni:

1)       "autorita giurisdizionale": tutte le autorita degli Stati membri
competenti per le materie rientranti nel campo di applicazione del presente
regolamento a norma dell'articolo 1;

(…)

4)      "decisione": una decisione (...) emessa dal giudice di uno Stato
membro (...) relativa alla responsabilita genitoriale, a prescindere dalla
denominazione usata per la decisione, quale ad esempio decreto, sentenza o
ordinanza;

(…)

7)      "responsabilita genitoriale": i diritti e doveri di cui e investita
una persona fisica o giuridica in virtu di una decisione giudiziaria, della
legge o di un accordo in vigore riguardanti la persona o i beni di un minore.
Il termine comprende, in particolare, il diritto di affidamento e il diritto
di visita;

(…)

9)      "diritto di affidamento": i diritti e doveri concernenti la cura della
persona di un minore, in particolare il diritto di intervenire nella decisione
riguardo al suo luogo di residenza;

(…)».

6        L'art. 8, n. 1, di detto regolamento cosi recita:

«Le autorita giurisdizionali di uno Stato membro sono competenti per le
domande relative alla responsabilita genitoriale su un minore, se il minore
risiede abitualmente in quello Stato membro alla data in cui sono adit[e]».

7        L'art. 16 del regolamento n. 2201/2003, rubricato «Adizione di
un'autorita giurisdizionale», dispone quanto segue:

«1.      L'autorita giurisdizionale si considera adita:

a)      alla data in cui la domanda giudiziale o un atto equivalente e
depositato presso l'autorita giurisdizionale, purche successivamente l'attore
non abbia omesso di prendere tutte le misure cui era tenuto affinche fosse
effettuata la notificazione al convenuto;

      o

b)      se l'atto deve essere notificato prima di essere depositato presso
l'autorita giurisdizionale, alla data in cui l'autorita competente ai fini
della notificazione lo riceve, purche successivamente l'attore non abbia
omesso di prendere tutte le misure cui era tenuto affinche l'atto fosse
depositato presso l'autorita giurisdizionale».

8        Secondo l'art. 17 del medesimo regolamento:

«L'autorita giurisdizionale di uno Stato membro, investita di una controversia
per la quale il presente regolamento non prevede la sua competenza e per la
quale, in base al presente regolamento, e competente un'autorita
giurisdizionale di un altro Stato membro, dichiara d'ufficio la propria
incompetenza».

9        In forza dell'art. 19, nn. 2 e 3, del suddetto regolamento:

«2\. Qualora dinanzi a autorita giurisdizionali di Stati membri diversi siano
state proposte domande sulla responsabilita genitoriale su uno stesso minore,
aventi il medesimo oggetto e il medesimo titolo, l'autorita giurisdizionale
successivamente adita sospende d'ufficio il procedimento finche non sia stata
accertata la competenza dell'autorita giurisdizionale preventivamente adita.

3\. Quando la competenza dell'autorita giurisdizionale preventivamente adita e
stata accertata, l'autorita giurisdizionale successivamente adita dichiara la
propria incompetenza a favore dell'autorita giurisdizionale preventivamente
adita.

In tal caso la parte che ha proposto la domanda davanti all'autorita
giurisdizionale successivamente adita puo promuovere l'azione dinanzi
all'autorita giurisdizionale preventivamente adita».

10      L'art. 20 del medesimo regolamento, rubricato «Provvedimenti
provvisori e cautelari», cosi dispone:

«1\. In casi d'urgenza, le disposizioni del presente regolamento non ostano a
che le autorita giurisdizionali di uno Stato membro adottino i provvedimenti
provvisori o cautelari previsti dalla legge interna, relativamente alle
persone presenti in quello Stato o ai beni in esso situati, anche se, a norma
del presente regolamento, e competente a conoscere nel merito l'autorita
giurisdizionale di un altro Stato membro.

2\. I provvedimenti adottati in esecuzione del paragrafo 1 cessano di essere
applicabili quando l'autorita giurisdizionale dello Stato membro competente in
virtu del presente regolamento a conoscere del merito abbia adottato i
provvedimenti ritenuti appropriati».

11      Gli arrt. 21 e segg. del regolamento n. 2201/2003 riguardano il
riconoscimento e l'esecuzione delle decisioni. In particolare, l'art. 21, n.
1, enuncia che le decisioni pronunciate in uno Stato membro sono riconosciute
negli altri Stati membri senza che sia necessario il ricorso ad alcun
procedimento.

12      L'art. 24 del regolamento n. 2201/2003 stabilisce che non si puo
procedere al riesame della competenza giurisdizionale del giudice dello Stato
membro d'origine.

  **Fatti e procedimenti in corso**

13      Come risulta dalla decisione di rinvio, dai fatti riferiti nella
sentenza 15 luglio 2010, causa C‑256/09, Purrucker (non ancora pubblicata
nella Raccolta), e dal fascicolo processuale trasmesso alla Corte dal giudice
remittente, verso la meta del 2005 la sig.ra Purrucker, cittadina tedesca,
andava a vivere in Spagna con il sig. Valles Perez, cittadino spagnolo nato in
Germania. Dalla loro relazione nascevano, il 31 maggio 2006, con parto
prematuro, due gemelli, un maschio, Merlin, e una femmina, Samira. Il sig.
Valles Perez riconosceva i figli. In quanto conviventi more uxorio, i genitori
erano titolari di un diritto di affidamento congiunto ai sensi del diritto
spagnolo. I figli hanno la doppia cittadinanza, tedesca e spagnola.

14      I rapporti tra la sig.ra Purrucker e il sig. Valles Perez si
deterioravano e la sig.ra Purrucker manifestava l'intenzione di tornare in
Germania con i figli; il sig. Valles Perez inizialmente si opponeva a tale
progetto. Il 30 gennaio 2007 le parti concludevano un accordo notarile, che
sarebbe divenuto esecutivo una volta che fosse stato approvato da un giudice,
ai termini del quale la sig.ra Purrucker poteva rientrare in Germania con i
figli.

15      La figlia Samira, sopraggiunte complicazioni e dovendo subire un
intervento chirurgico, non poteva essere dimessa dall'ospedale alla data
prevista per la partenza. La sig.ra Purrucker rientrava, quindi, in Germania
con il figlio Merlin, il 2 febbraio 2007\. È controverso tra le parti
principali se in quella particolare situazione il sig. Valles Perez fosse
ancora favorevole alla partenza della sig.ra Purrucker con Merlin.

16      La residenza dei membri della famiglia non e mutata dal giorno della
partenza della sig.ra Purrucker il 2 febbraio 2007.

17      Tra le parti principali pendono tre procedimenti:

-        il primo, in Spagna, dinanzi al Juzgado de Primera Instancia n. 4 di San Lorenzo de El Escorial, proposto dal sig. Valles Perez, riguarda la concessione di provvedimenti provvisori. Non e escluso che, a determinate condizioni, tale procedimento possa essere ritenuto un procedimento nel merito volto al conferimento del diritto di affidamento dei minori Merlin e Samira; 

-        il secondo, in Germania, proposto dal sig. Valles Perez, concerne l'exequatur della decisione 8 novembre 2007 del Juzgado de Primera Instancia n. 4 di San Lorenzo de El Escorial, che concedeva provvedimenti provvisori. Si tratta del procedimento che ha dato origine alla succitata sentenza Purrucker; 

-        il terzo, in Germania, proposto dalla sig.ra Purrucker, riguarda il conferimento del diritto di affidamento degli stessi minori. Si tratta del procedimento che ha dato origine alla domanda di pronuncia pregiudiziale. 

  _Il procedimento avviato in Spagna per ottenere provvedimenti provvisori
quanto all 'affidamento dei minori ed eventualmente una decisione nel merito _

18      Non sentendosi piu vincolato dall'accordo notarile del 30 gennaio
2007, il sig. Valles Perez avviava, nel giugno 2007, dinanzi al Juzgado de
Primera Instancia n. 4 di San Lorenzo de El Escorial, un procedimento diretto
ad ottenere provvedimenti provvisori e, in particolare, il conferimento del
diritto di affidamento dei figli Merlin e Samira.

19      L'udienza aveva luogo il 26 settembre 2007. La sig.ra Purrucker vi era
rappresentata e svolgeva osservazioni scritte.

20      Con decisione 8 novembre 2007 il Juzgado de Primera Instancia n. 4 di
San Lorenzo de El Escorial si dichiarava competente e adottava provvedimenti
urgenti e provvisori, relativi segnatamente al diritto di affidamento dei
minori. Tale decisione veniva rettificata con decisione del 28 novembre
successivo.

21      Secondo quanto acquisito agli atti, per il diritto spagnolo, qualora,
prima della presentazione di una domanda nel merito, siano richiesti e
ottenuti provvedimenti provvisori, gli effetti di questi ultimi persistono
solo se la domanda principale in sede contenziosa e presentata entro 30 giorni
dall'adozione dei provvedimenti provvisori.

22      Verso il mese di gennaio 2008, ad una data non precisata ne risultante
da alcun documento del fascicolo trasmesso dal giudice del rinvio, il sig.
Valles Perez avrebbe chiesto una decisione nel merito al Juzgado de Primera
Instancia n. 4 di San Lorenzo de El Escorial. Secondo la sig.ra Purrucker,
tale domanda sarebbe tardiva.

23      Con decisione 28 ottobre 2008 il Juzgado de Primera Instancia n. 4 di
San Lorenzo de El Escorial prendeva posizione sulla questione dell'«autorita
giurisdizionale preventivamente adita» ai sensi dell'art. 19, n. 3, del
regolamento n. 2201/2003, osservando di aver gia risolto la questione della
propria competenza con la decisione 8 novembre 2007 e ricordando i diversi
criteri di collegamento de facto citati in tale decisione. Avendo accolto la
domanda di provvedimenti provvisori quanto all'affidamento dei minori il 28
giugno 2007, mentre il giudice tedesco era stato adito dalla madre solo nel
mese di settembre 2007, il Juzgado de Primera Instancia n. 4 di San Lorenzo de
El Escorial si considerava «autorita giurisdizionale preventivamente adita» e
si dichiarava competente a giudicare conformemente all'art. 16 del regolamento
n. 2201/2003.

24      Con sentenza 21 gennaio 2010 l'Audiencia Provincial de Madrid
(Spagna), a seguito dell'appello della sig.ra Purrucker, confermava la
decisione 28 ottobre 2008 considerando che, per l'applicazione dell'art. 16
del regolamento n. 2201/2003, la prima domanda fosse quella di provvedimenti
provvisori depositata, conformemente al diritto spagnolo, dinanzi al Juzgado
de Primera Instancia n. 4 di San Lorenzo de El Escorial prima della
presentazione della domanda al giudice tedesco. Da parte sua, l'art. 20 del
regolamento n. 2201/2003, invocato dalla sig.ra Purrucker, quand'anche
applicabile alla fattispecie, non stabilirebbe alcuna regola in materia di
competenza, ma concernerebbe unicamente l'adozione di provvedimenti provvisori
e cautelari soltanto in caso d'urgenza; la competenza, che e oggetto della
fattispecie, sarebbe determinata invece a norma dell'art. 19 del regolamento.
Tale soluzione sarebbe peraltro conforme alle disposizioni dell'art. 22, n. 3,
della legge organica sul potere giudiziario (Ley Organica del Poder Judicial).

  _Il procedimento avviato in Germania per l 'exequatur della decisione 8
novembre 2007 del Juzgado de Primera Instancia n. 4 di San Lorenzo de El
Escorial_

25      Si tratta del procedimento che ha dato origine alla sentenza Purrucker
succitata. Il sig. Valles Perez aveva inizialmente richiesto, tra l'altro, la
restituzione del figlio Merlin e presentato, in via cautelare, un ricorso
inteso a far riconoscere l'esecutivita della decisione emessa dal Juzgado de
Primera Instancia n. 4 di San Lorenzo de El Escorial. In un secondo tempo, ha
richiesto con priorita l'exequatur di tale decisione. L'Amtsgericht Stuttgart,
con decisione 3 luglio 2008, e l'Oberlandesgericht Stuttgart (Germania), con
decisione in appello 22 settembre 2008, concedevano indi l'exequatur della
decisione del giudice spagnolo.

26      Su ricorso per cassazione (Revision) proposto dalla sig.ra Purrucker,
il Bundesgerichtshof (Germania) sottoponeva alla Corte una questione
pregiudiziale. Con la sentenza Purrucker succitata quest'ultima rispondeva che
le disposizioni degli artt. 21 e segg. del regolamento n. 2201/2003 non si
applicano a provvedimenti provvisori, in materia di diritto di affidamento,
rientranti nell'art. 20 di detto regolamento.

27      In particolare, al punto 76 della detta sentenza la Corte ha
dichiarato che, quando la competenza di merito, ai sensi del regolamento n.
2201/2003, di un giudice che ha disposto provvedimenti provvisori non risulta,
con tutta evidenza, dagli elementi della decisione adottata, o quando tale
decisione non contiene una motivazione scevra da qualsivoglia ambiguita,
relativa alla competenza di merito di questo giudice, mediante il riferimento
ad uno dei criteri di competenza previsti dagli artt. 8‑14 del suddetto
regolamento, si puo concludere che detta decisione non e stata adottata nel
rispetto delle regole di competenza sancite dal medesimo regolamento.

  _Il procedimento avviato in Germania per ottenere il diritto di affidamento_

28      Il 20 settembre 2007 la sig.ra Purrucker, con un ricorso nel merito
proposto dinanzi all'Amtsgericht Albstadt (Germania), chiedeva che le fosse
riconosciuto l'affidamento esclusivo dei figli Merlin e Samira. Il ricorso
veniva notificato al convenuto solamente il 22 febbraio 2008 mediante
raccomandata con ricevuta di ritorno, anche se sia lui che il Juzgado de
Primera Instancia n. 4 di San Lorenzo de El Escorial ne avevano gia avuto
conoscenza.

29      Risulta segnatamente dalle decisioni del 25 settembre 2007 e del 9
gennaio 2008 dell'Amtsgericht Albstadt che, secondo tale giudice, la domanda
della sig.ra Purrucker non aveva alcuna possibilita di successo. Infatti,
siccome i genitori non erano coniugati tra loro e non risultava sussistere una
dichiarazione di affidamento congiunto - atteso che tale non poteva essere
ritenuto l'accordo notarile del 30 gennaio 2007 - la sig.ra Purrucker era la
sola titolare di un diritto di affidamento dei figli, senza che occorresse una
decisione di attribuzione di tale diritto. L'Amtsgericht Albstadt faceva
peraltro menzione del procedimento pendente in Spagna.

30      Con decisione 19 marzo 2008 l'Amtsgericht Albstadt respingeva, in
particolare, per difetto di competenza, la domanda della sig.ra Purrucker
concernente la figlia Samira. La decisione veniva confermata il 5 maggio 2008
dall'Oberlandesgericht Stuttgart, che rilevava come la minore risiedesse
abitualmente, dalla nascita, in Spagna. A suo giudizio, l'art. 9 del
regolamento n. 2201/2003 non trovava applicazione ai fatti di specie ne erano
soddisfatte le condizioni poste dall'art. 15 del medesimo regolamento.

31      Con un'altra decisione 19 marzo 2008 l'Amtsgericht Albstadt sospendeva
il procedimento nella parte relativa all'affidamento di Merlin ai sensi
dell'art. 16 della convenzione dell'Aia, del 25 ottobre 1980, sugli aspetti
civili della sottrazione internazionale dei minori (in prosieguo: la
«convenzione dell'Aia del 1980»). Tale procedimento veniva riassunto il 28
maggio 2008 su istanza della sig.ra Purrucker, non avendo a quella data il
sig. Valles Perez presentato alcuna domanda di ritorno ai sensi della
convenzione dell'Aia del 1980. Una tale domanda non veniva presentata neppure
dopo.

32      A seguito della domanda di esecuzione della decisione 8 novembre 2007
del Juzgado de Primera Instancia n. 4 di San Lorenzo de El Escorial presentata
dal sig. Valles Perez, il procedimento per l'affidamento veniva assegnato
all'Amtsgericht Stuttgart, conformemente all'art. 13 della legge tedesca
sull'esecuzione e l'applicazione di taluni mezzi giuridici in materia di
diritto internazionale di famiglia (Gesetz zur Aus- und Durchfuhrung
bestimmter Rechtsinstrumente auf dem Gebiet des internationalen
Familienrechts).

33      Il 16 luglio 2008 la sig.ra Purrucker chiedeva all'Amtsgericht
Stuttgart, sul fondamento dell'art. 20 del regolamento n. 2201/2003, un
provvedimento provvisorio di affidamento esclusivo del figlio Merlin ovvero,
in subordine, di attribuzione del diritto esclusivo di determinarne il luogo
di residenza. La richiesta era giustificata, in particolare, da problemi
emersi in occasione di accertamenti medici preventivi. Con decisione 28 luglio
2008 il provvedimento richiesto veniva rifiutato per difetto di urgenza, ai
sensi dell'art. 20 del regolamento n. 2201/2003. L'Amtsgericht Stuttgart
rilevava, in particolare, che il minore beneficiava della previdenza sociale
del padre in Spagna e che, all'occorrenza, sarebbe stato possibile disporre la
consegna alla madre della tessera sanitaria.

34      Risulta dal fascicolo di causa trasmesso alla Corte dal giudice del
rinvio che nei mesi di agosto, settembre ed ottobre 2008 l'Amtsgericht
Stuttgart tentava ripetutamente, nel corso della causa di merito al suo
cospetto, e in piu modi, in particolare interpellando il magistrato spagnolo
di collegamento all'interno della Rete giudiziaria europea (RGE), di mettersi
in contatto con il Juzgado de Primera Instancia di San Lorenzo de El Escorial
per verificare se gia quest'ultimo fosse investito di una causa di merito. I
suoi sforzi, tuttavia, risultavano vani.

35      Il 28 ottobre 2008 l'Amtsgericht Stuttgart adottava una decisione in
cui dava conto dei tentativi esperiti presso il magistrato spagnolo di
collegamento e del silenzio del Juzgado de Primera Instancia di San Lorenzo de
El Escorial. Chiedeva alle parti di fornire e di provare, in primo luogo, la
data della richiesta di provvedimenti provvisori da parte del padre in Spagna,
in secondo luogo la notifica della decisione 8 novembre 2007 del Juzgado de
Primera Instancia n. 4 di San Lorenzo de El Escorial e, in terzo luogo, il
deposito della domanda di merito da parte del padre in Spagna e la data della
sua notifica alla madre.

36      Sempre il 28 ottobre 2008 il Juzgado de Primera Instancia n. 4 di San
Lorenzo de El Escorial pronunciava la decisione illustrata supra, al punto 23,
nella quale faceva riferimento alla lettera indirizzatagli dall'Amtsgericht
Stuttgart.

37      Dopo aver invitato le parti a prendere nuovamente posizione,
l'Amtsgericht Stuttgart adottava una decisione, l'8 dicembre 2008, in cui dava
atto della decisione del Juzgado de Primera Instancia n. 4 di San Lorenzo de
El Escorial del 28 ottobre 2008 e della sua impugnazione da parte della sig.ra
Purrucker. A suo giudizio, non poteva esso stesso statuire sulla questione
dell'«autorita giurisdizionale preventivamente adita» per ragioni di certezza
del diritto, in quanto avrebbe potuto accadere che due autorita
giurisdizionali di Stati membri diversi adottassero decisioni contraddittorie.
La questione avrebbe dovuto essere risolta dalla giurisdizione che per prima
si era dichiarata competente. Conseguentemente l'Amtsgericht Stuttgart
decideva di sospendere il procedimento a norma dell'art. 19, n. 2, del
regolamento n. 2201/2003 in attesa che la sentenza del Juzgado de Primera
Instancia n. 4 di San Lorenzo de El Escorial del 28 ottobre 2008 acquistasse
autorita di cosa giudicata.

38      La sig.ra Purrucker impugnava la decisione dell'Amtsgericht Stuttgart
8 dicembre 2008. Il 14 maggio 2009 l'Oberlandesgericht Stuttgart la annullava
e rinviava la causa all'Amtsgericht Stuttgart affinche adottasse una nuova
decisione. L'Oberlandesgericht Stuttgart riteneva che ciascun giudice fosse
tenuto a verificare la propria competenza e che l'art. 19 del regolamento n.
2201/2003 non conferisse ad alcuna delle autorita giurisdizionali adite la
competenza esclusiva a determinare quale fosse il tribunale adito per primo.
L'Oberlandesgericht Stuttgart rilevava come la domanda relativa al diritto di
affidamento proposta in Spagna nel giugno 2007 dal sig. Valles Perez
rientrasse nel contesto di un procedimento cautelare, mentre la domanda
relativa al diritto di affidamento introdotta in Germania il 20 settembre 2007
dalla sig.ra Purrucker costituisse un ricorso nel merito. Un tale ricorso, da
un lato, e un procedimento cautelare, dall'altro, avrebbero ad oggetto
controversie diverse o domande diverse. Sarebbe semmai ipotizzabile un
conflitto positivo di competenza tra le due giurisdizioni.

39      Con ordinanza 8 giugno 2009 l'Amtsgericht Stuttgart chiedeva
nuovamente alle parti di comunicargli in che fase si trovasse il procedimento
avviato in Spagna e le invitava a valutare la possibilita di sottoporre alla
Corte una questione pregiudiziale per l'accertamento dell'autorita
giurisdizionale preventivamente adita, ai sensi dell'art. 104 ter del
regolamento di procedura della Corte di giustizia.

40      Con ordinanza 19 ottobre 2009 l'Amtsgericht Stuttgart proponeva alle
parti un accordo in base al quale esse potevano o fissare di comune accordo la
residenza abituale di Merlin presso la sig.ra Purrucker e quella di Samira
presso il sig. Valles Perez, mantenendo l'affidamento congiunto, oppure
chiedere, di comune accordo, che l'affidamento di Merlin fosse attribuito alla
sig.ra Purrucker e quello di Samira al sig. Valles Perez. La proposta tuttavia
non veniva accolta.

41      Il 13 gennaio 2010 aveva luogo un'udienza dinanzi all'Amtsgericht
Stuttgart in presenza delle parti principali; il sig. Valles Perez in persona
del suo avvocato. Non veniva raggiunto ne un chiarimento ne un avvicinamento
delle parti.

42      Il 21 gennaio 2010 l'Audiencia Provincial de Madrid statuiva
sull'appello della sig.ra Purrucker con la sentenza citata supra, al punto 24.
L'avvocato tedesco del sig. Valles Perez ne informava con lettera
l'Amtsgericht Stuttgart.

  **La decisione di rinvio e le questioni pregiudiziali**

43      Nella decisione di rinvio l'Amtsgericht Stuttgart spiega perche, a suo
giudizio, non sussiste alcun ragionevole dubbio che Merlin risiedesse
abitualmente in Germania alla data del 21 settembre 2007, quando la madre ne
ha chiesto l'affidamento.

44      Secondo detto giudice, il Juzgado de Primera Instancia n. 4 di San
Lorenzo de El Escorial non disponeva, sul fondamento dell'art. 10 del
regolamento n. 2201/2003, di una competenza ininterrotta al 21 settembre 2007
perche i membri della famiglia avevano avuto in precedenza residenza abituale
comune in Spagna, in quanto non e ne verosimile ne provato che il
trasferimento di Merlin ad opera della madre dalla Spagna in Germania fosse
illecito. L'accordo notarile del 30 gennaio 2007 e, a maggior ragione, la
mancanza di un'esplicita domanda di ritorno, formulata in applicazione
dell'art. 11 del regolamento n. 2201/2003 e della convenzione dell'Aia del
1980, sono elementi che confuterebbero la tesi della sottrazione illecita di
minore ai sensi dell'art. 2, punto 11, del suddetto regolamento. Il Juzgado de
Primera Instancia n. 4 di San Lorenzo de El Escorial non fonderebbe, del
resto, la sua competenza su tale disposizione.

45      L'Amtsgericht Stuttgart ricorda che, ai termini dell'art. 16 del
regolamento n. 2201/2003, un'autorita giurisdizionale si considera adita alla
data in cui la domanda giudiziale e depositata presso l'autorita
giurisdizionale medesima, purche successivamente l'attore non abbia omesso di
prendere tutte le misure cui era tenuto affinche fosse effettuata la
notificazione al convenuto.

46      L'Amtsgericht Stuttgart precisa che la domanda giudiziale del 20
settembre 2007 e stata depositata davanti all'Amtsgericht Albstadt il 21
settembre 2007 ma notificata al convenuto soltanto il 22 febbraio 2008, con
ritardo non imputabile alla sig.ra Purrucker, bensi riconducibile alla
contestazione della competenza internazionale di detto giudice a decidere
dell'affidamento della figlia delle parti in lite, Samira.

47      L'art. 19, n. 2, del regolamento n. 2201/2003 dispone che, qualora
siano proposte domande sulla responsabilita genitoriale su uno stesso minore,
aventi il medesimo oggetto e il medesimo titolo, dinanzi ad autorita
giurisdizionali di Stati membri diversi, la competenza dell'autorita
giurisdizionale preventivamente adita prevale su quella dell'autorita
giurisdizionale adita successivamente. Secondo il giudice del rinvio,
l'oggetto della controversia che ha portato all'introduzione, nel mese di
giugno 2007, di un procedimento sommario dinanzi al giudice spagnolo e
identico a quello che ha condotto all'azione di merito di cui e stato
investito il giudice tedesco nel mese di settembre 2007. Tutti e due i
procedimenti avrebbero ad oggetto, infatti, una domanda di misure giudiziarie
in materia di responsabilita genitoriale sullo stesso figlio comune. Ciascuna
delle due parti concluderebbe, in entrambi i casi, per l'attribuzione
esclusiva dell'affidamento. In entrambi i procedimenti le parti sarebbero
identiche.

48      La priorita nel tempo di un procedimento andrebbe valutata ai sensi
dell'art. 16 del regolamento n. 2201/2003. L'Amtsgericht Stuttgart rileva,
tuttavia, che, a rigor di testo, detta disposizione non stabilisce alcuna
distinzione tra un'azione di merito e un procedimento sommario per la
concessione di provvedimenti provvisori. Tale situazione lascerebbe spazio a
differenti concezioni giuridiche quanto all'ambito di applicazione dell'art.
19, n. 2, del regolamento n. 2201/2003.

49      Secondo la tesi seguita dal Juzgado de Primera Instancia n. 4 di San
Lorenzo de El Escorial e dall'Audiencia Provincial de Madrid, la giurisdizione
spagnola e considerata adita, ai sensi degli artt. 16 e 19, n. 2, del
regolamento n. 2201/2003, con l'introduzione di un procedimento sommario. Il
procedimento sommario, combinato ad un'azione di merito presentata
successivamente, costituirebbe un unicum processuale. Un'ordinanza cautelare
perderebbe, tuttavia, ipso iure, efficacia qualora non venisse introdotta, nei
30 giorni successivi alla sua notifica, un'azione di merito.

50      Al contrario, secondo l'ordinanza 14 maggio 2009
dell'Oberlandesgericht Stuttgart, l'art. 19, n. 2, del regolamento n.
2201/2003 non concernerebbe la relazione tra un'azione di merito e un
procedimento sommario, dal momento che tali procedimenti hanno oggetti
diversi, quand'anche una decisione circa l'affidamento del minore sortisca
effetti identici sia che abbia natura cautelare sia che venga resa nel merito.
Tale interpretazione sarebbe giustificata altresi dal fatto che gli artt. 21 e
segg. del regolamento n. 2201/2003 non si applicano ai provvedimenti
provvisori, ai sensi dell'art. 20 del medesimo regolamento.

51      In tale contesto l'Amtsgericht Stuttgart ha deciso di sospendere il
procedimento e di sottoporre alla Corte le seguenti questioni pregiudiziali:

«1)       Se l'art. 19, n. 2, del regolamento [n. 2201/2003] sia applicabile
allorche l'autorita giurisdizionale di uno Stato membro preventivamente adita
da una parte per decidere sulla responsabilita genitoriale e adita solo in via
cautelare e l'autorita giurisdizionale di un altro Stato membro, adita
successivamente dall'altra parte per lo stesso oggetto, e adita per conoscere
del merito della causa.

2)       Se la medesima disposizione si applichi anche quando una decisione
nel procedimento sommario separato emessa in uno Stato membro non puo essere
riconosciuta in un altro Stato membro ai sensi dell'art. 21 del regolamento n.
2201/2003.

3)       Se il ricorso presentato dinanzi al giudice in uno Stato membro in
via cautelare possa essere equiparato a un ricorso nel merito ai sensi
dell'art. 19, n. 2, del regolamento n. 2201/2003 allorche, secondo il diritto
processuale interno di tale Stato, e necessario che detto giudice sia poi
adito entro un certo termine per decidere il merito della causa onde evitare
inconvenienti di diritto processuale».

  **Procedimento dinanzi alla Corte**

52      Nella decisione di rinvio l'Amtsgericht Stuttgart ha chiesto che il
rinvio pregiudiziale fosse sottoposto a procedimento accelerato ai sensi
dell'art. 104 ter del regolamento di procedura della Corte, suggerendo altresi
che a trattarlo fosse la stessa sezione investita della domanda di pronuncia
pregiudiziale sollevata dal Bundesgerichtshof. Con lettera 1° luglio 2010
l'Amtsgericht Stuttgart ha rettificato la sua domanda precisando di intendere
l'applicazione non dell'art. 104 ter del regolamento di procedura, bensi
dell'art. 104 bis di tale regolamento.

53      Con ordinanza 15 luglio 2010 il presidente della Corte ha accolto tale
domanda.

  **Sulle questioni pregiudiziali**

54      Con la prima questione il giudice del rinvio chiede se l'art. 19, n.
2, del regolamento n. 2201/2003 trovi applicazione quando all'autorita
giurisdizionale di uno Stato membro adita per prima da una delle parti per
decidere sulla responsabilita genitoriale sia chiesta solo l'adozione di
provvedimenti provvisori e l'autorita giurisdizionale di un altro Stato membro
sia adita successivamente dall'altra parte, con una domanda avente il medesimo
oggetto, perche prenda una decisione nel merito. La seconda questione verte
sull'applicazione della medesima disposizione ad una decisione recante
provvedimenti provvisori che non possa essere riconosciuta ai sensi dell'art.
21 di tale regolamento, mentre la terza questione concerne l'applicazione
sempre dell'art. 19, n. 2, del regolamento n. 2201/2003 ad un procedimento
cautelare eventualmente connesso ad una causa di merito.

55      Occorre esaminare tutte queste questioni congiuntamente.

  _Osservazioni delle parti_

56      Due tesi sono state sviluppate dinanzi alla Corte.

57      Da una parte, la sig.ra Purrucker, il governo tedesco e la Commissione
europea sostengono che non c'e litispendenza in caso di procedimento di merito
concomitante con un procedimento volto alla concessione di provvedimenti
provvisori che ha dato luogo all'adozione di una decisione, quand'anche tale
ultimo procedimento sia suscettibile di costituire un unicum processuale con
la domanda di merito, ove introdotta entro il termine previsto dalla legge.
Ciascun procedimento dovrebbe essere considerato un'entita autonoma e la
litispendenza cesserebbe non appena interviene una decisione.

58      Diversamente, sottolinea il governo tedesco, un cambiamento della
residenza abituale del minore non potrebbe essere preso in considerazione
nonostante il regolamento n. 2201/2003 contempli tale eventualita, e cio
sarebbe contrario all'obiettivo di quest'ultimo, che e quello di permettere al
giudice piu vicino al minore di statuire in materia di responsabilita
genitoriale. Peraltro, ove si ammettesse la litispendenza in caso di
procedimento di merito concomitante con un procedimento cautelare che ha dato
luogo all'adozione di una decisione, il giudice adito successivamente sarebbe
tenuto a procedere ad accertamenti sul diritto nazionale dello Stato membro
del giudice adito per primo per accertare se la concessione di provvedimenti
provvisori implichi o meno che sia sempre pendente un procedimento di merito.
Infine, il governo tedesco evoca il rischio della libera determinazione ad
opera delle parti della competenza giurisdizionale («forum shopping»), se ci
si potesse appellare all'urgenza per far si che un giudice si dichiari
competente, adotti provvedimenti provvisori urgenti e decida anche il merito.

59      Da parte loro, i governi ceco, spagnolo e francese sono dell'avviso
che la natura del procedimento, sommario o di merito, sia ininfluente
sull'applicazione dell'art. 19 del regolamento n. 2201/2003. Ricordando il
paragrafo 130 delle conclusioni dell'avvocato generale Sharpston nella causa
che ha dato luogo alla citata sentenza Purrucker, il governo francese
sottolinea che tale regolamento nel suo insieme non fa distinzione tra
decisioni finali o conclusive, da un lato, e decisioni provvisorie,
dall'altro, non importa se nei capi 1 o 2 di detto regolamento o nel capo 3,
dedicato al riconoscimento. Il criterio pertinente sarebbe, dunque, che le due
domande pendenti abbiano lo stesso oggetto e lo stesso titolo, come accadrebbe
se ciascun genitore domandasse l'affidamento del minore, vuoi in via
cautelare, vuoi a titolo definitivo.

60      Tutti gli interessati a norma dell'art. 23 dello Statuto della Corte
che hanno depositato osservazioni ritengono che non sussista litispendenza
quando una delle domande sia intesa ad ottenere provvedimenti provvisori ex
art. 20 del regolamento n. 2201/2003 o quando il giudice adito per primo abbia
gia adottato provvedimenti provvisori ai sensi di tale disposizione.

61      La Commissione fa osservare, tuttavia, che e difficile, per il giudice
adito successivamente, determinare se un provvedimento provvisorio sia stato
adottato dal giudice competente a conoscere del merito o se sia stato preso ai
sensi dell'art. 20 del regolamento n. 2201/2003. È per questo motivo che la
Commissione sostiene la medesima tesi del governo tedesco, vale a dire che un
procedimento finalizzato a provvedimenti provvisori e un procedimento
autonomo, che termina con l'adozione della decisione che concede tali
provvedimenti. Ammette, nondimeno, che converrebbe far eccezione a tale
principio quando il diritto nazionale impone alla parte ricorrente di avviare
un procedimento sommario prima di introdurre una domanda di merito.

62      La maggior parte degli interessati che hanno presentato osservazioni
ha indicato che, se pure la regola relativa alla litispendenza enunciata
all'art. 19 del regolamento n. 2201/2003 e la stessa enunciata all'art. 21
della convenzione del 27 settembre 1968, concernente la competenza
giurisdizionale e l'esecuzione delle decisioni in materia civile e commerciale
(GU 1972, L 299, pag. 32), come modificata dalle convenzioni del 9 ottobre
1978, relativa all'adesione del Regno di Danimarca, dell'Irlanda e del Regno
Unito di Gran Bretagna e Irlanda del Nord (GU L 304, pag. 1; rettifica pag.
77), del 25 ottobre 1982, relativa all'adesione della Repubblica ellenica (GU
L 388, pag. 1), del 26 maggio 1989, relativa all'adesione del Regno di Spagna
e della Repubblica portoghese (GU L 285, pag. 1), e del 29 novembre 1996,
relativa all'adesione della Repubblica d'Austria, della Repubblica di
Finlandia e del Regno di Svezia (GU 1997, C 15, pag. 1; in prosieguo: la
«convenzione di Bruxelles)», nonche all'art. 27 del regolamento (CE) del
Consiglio 22 dicembre 2000, n. 44, concernente la competenza giurisdizionale,
il riconoscimento e l'esecuzione delle decisioni in materia civile e
commerciale (GU 2001, L 12, pag. 1), l'obiettivo e le altre disposizioni di
tali svariati testi sarebbero troppo diversi per applicare, nel contesto del
regolamento n. 2201/2003, soluzioni eventualmente adottate nell'ambito della
convenzione di Bruxelles o del regolamento n. 44/2001.

63      Il governo tedesco sottolinea, in particolare, che, nelle materie di
diritto civile rientranti nell'ambito di applicazione del regolamento n.
44/2001, un provvedimento provvisorio e dotato solo di una limitata autorita
di giudicato, laddove la decisione del merito ha forza piena. Non sarebbe cosi
nel caso in cui il provvedimento provvisorio riguardi l'autorita genitoriale,
perche avrebbe una forza di cosa giudicata solo formale e non sostanziale, nel
senso che potrebbe costituire successivamente oggetto di un'ulteriore
decisione per tener conto di nuove circostanze. Peraltro, come rileva la
Commissione, le norme relative ai conflitti di decisioni sono differenti.

  _Risposta della Corte_

64      Le regole sulla litispendenza mirano, nell'interesse di una buona
amministrazione della giustizia nell'ambito dell'Unione, ad evitare
procedimenti paralleli dinanzi ai giudici di diversi Stati membri e il
contrasto di decisioni che potrebbe conseguirne (v., in tal senso, quanto alla
convenzione di Bruxelles, sentenze 9 dicembre 2003, causa C‑116/02, Gasser,
Racc. pag. I‑14693, punto 41, e 14 ottobre 2004, causa C‑39/02, Maersk Olie &
Gas, Racc. pag. I‑9657, punto 31).

65      A termini dell'art. 19, n. 2, del regolamento n. 2201/2003, sussiste
litispendenza quando dinanzi ad autorita giurisdizionali di Stati membri
diversi vengano proposte domande in merito alla responsabilita genitoriale su
uno stesso minore, aventi il medesimo oggetto e il medesimo titolo. Al
riguardo non e necessario che le azioni siano presentate dalle medesime parti.

66      Tenendo presente le finalita perseguite dal regolamento n. 2201/2003 e
il fatto che il testo del suo art. 19, n. 2, invece di riferirsi al termine
«litispendenza», quale utilizzato nei diversi ordinamenti giuridici nazionali
degli Stati membri, enumera diversi presupposti sostanziali come elementi di
una definizione, si deve concludere che le nozioni utilizzate da detto art.
19, n. 2, per determinare una situazione di litispendenza devono essere
considerate autonome (v., in tal senso, quanto alla convenzione di Bruxelles,
sentenza 8 dicembre 1987, causa 144/86, Gubisch Maschinenfabrik, Racc. pag.
4861, punto 11).

67      Le nozioni di «medesimo oggetto» e di «medesimo titolo» devono essere
definite tenendo conto dell'obiettivo dell'art. 19, n. 2, del regolamento n.
2201/2003, che e quello di prevenire decisioni che si contraddicono.

68      La Corte ha gia affermato, nell'ambito della convenzione di Bruxelles,
che l'oggetto della controversia consiste nello scopo della domanda (v.
sentenza 6 dicembre 1994, causa C‑406/92, Tatry, Racc. pag. I‑5439, punto 41).
Per valutare se due domande proposte abbiano il medesimo oggetto, occorre
tener conto delle rispettive pretese degli attori in ciascuna delle cause
(sentenza 8 maggio 2003, causa C‑111/01, Gantner Electronic, Racc. pag.
I‑4207, punto 26). Peraltro la Corte ha interpretato la nozione di «titolo»
nel senso che comprende i fatti e la norma giuridica addotti a fondamento
della domanda (v. sentenza Tatry, cit., punto 39).

69      Giustamente gli interessati che hanno presentato osservazioni hanno
sostenuto tutti che non puo sussistere litispendenza tra una domanda volta ad
ottenere provvedimenti provvisori ai sensi dell'art. 20 del regolamento e una
domanda di merito.

70      Infatti, come la Corte ha ricordato al punto 61 della citata sentenza
Purrucker, l'art. 20 del regolamento n. 2201/2003 non puo essere considerato
una disposizione che attribuisce competenza di merito.

71      L'applicazione di detta disposizione, poi, non impedisce che sia adito
il giudice competente nel merito. L'art. 20, n. 2, del regolamento n.
2201/2003 previene ogni rischio di contraddizione tra una decisione che
conceda provvedimenti provvisori ai sensi dello stesso articolo e una
decisione adottata dal giudice competente nel merito, poiche prevede che i
provvedimenti provvisori a norma dell'art. 20, n. 1, di detto regolamento
cessino di essere applicabili quando l'autorita giurisdizionale competente a
conoscere del merito abbia adottato i provvedimenti ritenuti appropriati.

72      La litispendenza ai sensi dell'art. 19, n. 2, del regolamento n.
2201/2003 puo sussistere, pertanto, solo quando due o piu procedimenti aventi
il medesimo oggetto e il medesimo titolo pendano dinanzi a giudici diversi e
quando gli attori in tali differenti procedimenti chiedano una decisione
suscettibile di riconoscimento in uno Stato membro diverso da quello di un
giudice adito in ragione della sua competenza di merito.

73      A tal riguardo non si puo operare una distinzione a seconda della
natura dei procedimenti giudiziari introdotti dinanzi a tali giudici, a
seconda cioe che si tratti di un procedimento sommario o di uno di merito.
Infatti, non emerge ne dalla nozione di «decisione» di cui all'art. 2, punto
4, del regolamento n. 2201/2003 ne dagli artt. 16 e 19 dello stesso, relativi,
rispettivamente, all'adizione di un'autorita giurisdizionale e alla
litispendenza, che tale regolamento operi una tale distinzione. Altrettanto
dicasi per le disposizioni del medesimo regolamento relative al riconoscimento
e all'esecuzione delle decisioni, vale a dire gli artt. 21 e 23.

74      Del resto, il ricorso all'uno anziche all'altro procedimento potrebbe
essere dettato dalle caratteristiche del diritto nazionale. La Commissione ha
evocato l'ipotesi che il diritto nazionale imponga di avviare prima un
procedimento sommario per poterne introdurre uno di merito.

75      Tenuto conto della giurisprudenza ricordata al punto 68 della presente
sentenza, in particolare della citata sentenza Gantner Electronic,
l'importante e dunque accertare se l'attore dinanzi al giudice adito per primo
intenda ottenere da quest'ultimo una decisione come giudice competente nel
merito ai sensi del regolamento n. 2201/2003.

76      È il raffronto tra le richieste dell'attore dinanzi a tale giudice e
quelle dell'attore dinanzi al giudice successivamente adito che permettera a
quest'ultimo di valutare se sussista o meno litispendenza.

77      Se risulta manifestamente dall'oggetto della domanda presentata al
giudice adito per primo e dalle circostanze di fatto che essa descrive che
questa non contiene nessun elemento che consenta di giustificare una
competenza di merito ai sensi del regolamento n. 2201/2003 in capo al giudice
cosi adito, il giudice adito successivamente potra considerare che non
sussiste litispendenza.

78      Al contrario, se dalle richieste dell'attore o dagli elementi di fatto
contenuti nella domanda formulata dinanzi al giudice adito per primo,
quand'anche diretta ad ottenere provvedimenti provvisori, risulti che essa e
introdotta presso un giudice prima facie competente a conoscere del merito, il
giudice adito successivamente deve sospendere il procedimento in conformita
dell'art. 19, n. 2, del regolamento n. 2201/2003, finche la competenza del
giudice adito per primo non sia stabilita. A seconda delle circostanze e se le
condizioni dell'art. 20 del regolamento n. 2201/2003 sono soddisfatte, il
giudice adito successivamente puo adottare i provvedimenti provvisori
necessari nell'interesse del minore.

79      L'esistenza di una decisione giudiziaria che concede provvedimenti
provvisori, senza che sia precisato, in tale decisione, se il giudice che li
ha adottati sia competente a conoscere del merito, non puo costituire una
prova, a sostegno di un'eccezione di litispendenza, dell'esistenza di una
domanda di merito, ove manchino precisazioni quanto alla competenza del
giudice adito per primo e alle circostanze di fatto esposte nella domanda di
merito.

80      Tuttavia, spetta al giudice adito successivamente verificare d'ufficio
se la decisione del giudice adito per primo, nel concedere provvedimenti
provvisori, fosse soltanto preliminare ad una decisione ulteriore adottata con
maggior cognizione di causa in circostanze che non siano piu caratterizzate
dall'urgenza. Il giudice successivamente adito dovrebbe peraltro verificare se
esista un'unita processuale tra la richiesta di provvedimenti provvisori e la
domanda di merito introdotta in seguito.

81      Secondo quanto prevede la normativa nazionale, il giudice adito
successivamente puo, quando le due controversie oppongono le medesime parti,
informarsi presso la parte che solleva l'eccezione di litispendenza circa
l'esistenza della controversia allegata e il contenuto della domanda.
Peraltro, in considerazione del fatto che il regolamento n. 2201/2003 e
fondato sulla cooperazione e la fiducia reciproca tra le giurisdizioni, tale
giudice puo avvertire quello adito per primo che e stata introdotta una
domanda dinanzi a se, richiamare la sua attenzione sull'eventualita di una
litispendenza, invitarlo a comunicargli le informazioni relative alla domanda
al suo cospetto e a prendere posizione sulla sua competenza ai sensi del
regolamento n. 2201/2003 ovvero a comunicargli ogni decisione gia adottata al
riguardo. Infine, il giudice adito successivamente potrebbe rivolgersi
all'autorita centrale del suo Stato membro.

82      Se, malgrado gli sforzi profusi, il giudice adito successivamente non
dispone di nessun elemento che attesti l'esistenza di una domanda introdotta
dinanzi ad un'altra giurisdizione, che permetta di determinare l'oggetto e il
titolo di tale domanda e che sia diretto, in particolare, a dimostrare la
competenza dell'altro giudice adito conformemente al regolamento n. 2201/2003,
egli e tenuto, decorso un termine ragionevole per le risposte ai quesiti
formulati, a proseguire l'esame della domanda presentatagli.

83      La durata di tale periodo di tempo ragionevole deve essere determinata
dal giudice in funzione anzitutto dell'interesse del minore. Il fatto che si
tratti di un minore in tenera eta e un criterio da tenere presente a tale
riguardo (v., in tal senso, sentenza 11 luglio 2008, causa C‑195/08 PPU,
Rinau, Racc. pag. I‑5271, punto 81).

84      Si deve ricordare che il regolamento n. 2201/2003 ha lo scopo,
nell'interesse superiore del minore, di permettere al giudice che e piu vicino
a quest'ultimo e che, per questo, conosce meglio la sua situazione e il suo
grado di sviluppo di adottare le decisioni necessarie.

85      Infine, occorre sottolineare che, ai sensi dell'art. 24 del
regolamento n. 2201/2003, non si puo procedere al controllo della competenza
del giudice dello Stato membro di origine. Ebbene, se l'art. 19, n. 2, del
citato regolamento prevede che il giudice adito successivamente sospenda il
procedimento in caso di litispendenza, e proprio per permettere al giudice
preventivamente adito di statuire sulla sua propria competenza.

86      Alla luce delle considerazioni sopra svolte occorre risolvere come
segue le questioni sollevate:

-        Le disposizioni dell'art. 19, n. 2, del regolamento n. 2201/2003 non trovano applicazione qualora all'autorita giurisdizionale di uno Stato membro, adita preventivamente per decidere della responsabilita genitoriale, sia chiesta solo l'adozione di provvedimenti provvisori ex art. 20 di detto regolamento e l'autorita giurisdizionale di un altro Stato membro, competente a conoscere del merito ai sensi del medesimo regolamento, sia adita successivamente anch'essa con la domanda di decidere sulla responsabilita genitoriale, vuoi in via provvisoria, vuoi a titolo definitivo. 

-        Il fatto che dinanzi all'autorita giurisdizionale di uno Stato membro sia avviato un procedimento sommario o che sia presa una decisione nell'ambito di un tale procedimento e che non risulti da alcun elemento dell'atto introduttivo di giudizio o della decisione adottata che il giudice del procedimento sommario sia competente ai sensi del regolamento n. 2201/2003 non esclude necessariamente l'esistenza, come eventualmente ammesso dal diritto interno di tale Stato membro, di una domanda di merito connessa a quella di provvedimenti provvisori e contenente elementi che dimostrino la competenza del giudice adito ai sensi del suddetto regolamento. 

-        Quando l'autorita giurisdizionale adita successivamente, nonostante gli sforzi profusi per informarsi presso la parte che eccepisce la litispendenza, presso l'autorita giurisdizionale preventivamente adita e presso l'autorita centrale, non dispone di alcun elemento che permetta di determinare l'oggetto e il titolo di una domanda introdotta dinanzi ad un'altra autorita giurisdizionale e che sia diretto in particolare a dimostrare la competenza di quest'ultima conformemente al regolamento n. 2201/2003, e, a causa di particolari circostanze, l'interesse del minore richieda l'adozione di una decisione che possa essere riconosciuta in Stati membri diversi da quello dell'autorita giurisdizionale successivamente adita, tale autorita giurisdizionale e tenuta, decorso un termine ragionevole perche sia data risposta ai suoi quesiti, a proseguire l'esame della domanda di cui e stata investita. La durata di tale periodo di tempo ragionevole deve tener conto dell'interesse superiore del minore nelle specifiche circostanze della controversia. 

  **Sulle spese**

87      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**Le disposizioni dell 'art. 19, n. 2, del regolamento (CE) del Consiglio 27
novembre 2003, n. 2201, relativo alla competenza, al riconoscimento e
all'esecuzione delle decisioni in materia matrimoniale e in materia di
responsabilita genitoriale, che abroga il regolamento (CE) n. 1347/2000, non
trovano applicazione qualora all'autorita giurisdizionale di uno Stato membro,
adita preventivamente per decidere della responsabilita genitoriale, sia
chiesta solo l'adozione di provvedimenti provvisori ex art. 20 di detto
regolamento e l'autorita giurisdizionale di un altro Stato membro, competente
a conoscere del merito ai sensi del medesimo regolamento, sia adita
successivamente anch'essa con la domanda di decidere della responsabilita
genitoriale, vuoi in via provvisoria, vuoi a titolo definitivo. **

**Il fatto che dinanzi all 'autorita giurisdizionale di uno Stato membro sia
avviato un procedimento sommario o che sia presa una decisione nell'ambito di
un tale procedimento e che non risulti da alcun elemento dell'atto
introduttivo di giudizio o della decisione adottata che il giudice del
procedimento sommario sia competente ai sensi del regolamento n. 2201/2003 non
esclude necessariamente l'esistenza, come eventualmente ammesso dal diritto
interno di tale Stato membro, di una domanda di merito connessa a quella di
provvedimenti provvisori e contenente elementi che dimostrino la competenza
del giudice adito ai sensi del suddetto regolamento.**

**Quando l 'autorita giurisdizionale adita successivamente, nonostante gli
sforzi profusi per informarsi presso la parte che eccepisce la litispendenza,
presso l'autorita giurisdizionale preventivamente adita e presso l'autorita
centrale, non dispone di alcun elemento che permetta di determinare l'oggetto
e il titolo di una domanda introdotta dinanzi ad un'altra autorita
giurisdizionale e che sia diretto in particolare a dimostrare la competenza di
quest'ultima conformemente al regolamento n. 2201/2003, e, a causa di
particolari circostanze, l'interesse del minore richieda l'adozione di una
decisione che possa essere riconosciuta in Stati membri diversi da quello
dell'autorita giurisdizionale successivamente adita, tale autorita
giurisdizionale e tenuta, decorso un termine ragionevole perche sia data
risposta ai suoi quesiti, a proseguire l'esame della domanda di cui e stata
investita. La durata di tale periodo di tempo ragionevole deve tener conto
dell'interesse superiore del minore nelle specifiche circostanze della
controversia.**

Firme

* * *

* Lingua processuale: il tedesco. 


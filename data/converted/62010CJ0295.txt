

**Causa C ‑295/10**

**Genovait ė Valčiukienė e altri**

**contro**

**Pakruojo rajono savivaldyb ė e altri**

(domanda di pronuncia pregiudiziale proposta dal Vyriausiasis administracinis
teismas)

«Direttiva 2001/42/CE -- Valutazione degli effetti di taluni piani e programmi
sull'ambiente -- Piani che determinano l'uso di piccole aree a livello locale
-- Art. 3, n. 3 -- Documenti di pianificazione del territorio a livello locale
riguardanti un unico oggetto di attivita economica -- Valutazione a norma
della direttiva 2001/42/CE esclusa dal diritto nazionale -- Potere
discrezionale degli Stati membri -- Art. 3, n. 5 -- Relazione con la direttiva
85/337/CEE -- Art. 11, nn. 1 e 2, della direttiva 2001/42/CE»

Massime della sentenza

1.         _Ambiente -- Valutazione degli effetti di determinati piani e programmi sull'ambiente -- Direttiva 2001/42 -- Ambito di applicazione -- Piani e programmi che possono avere effetti significativi sull'ambiente -- Potere discrezionale degli Stati membri -- Portata e limiti_

_(Direttiva del Parlamento europeo e del Consiglio 2001/42, art.  3, nn. 2, 3
e 5)_

2.         _Ambiente -- Valutazione degli effetti di determinati piani e programmi sull'ambiente -- Direttiva 2001/42 -- Obbligo di effettuare una valutazione ambientale fatto salvo quanto previsto da altre disposizioni del diritto dell'Unione -- Limiti_

_(Direttiva del Consiglio 85/337; direttiva del Parlamento europeo e del
Consiglio 2001/42, artt.  11, nn. 1 e 2)_

1.        Il margine discrezionale di cui gli Stati membri dispongono in forza dell'art. 3, n. 5, della direttiva 2001/42, concernente la valutazione degli effetti di determinati piani e programmi sull'ambiente, per determinare taluni tipi di piani che potrebbero avere effetti significativi sull'ambiente trova i suoi limiti nell'obbligo enunciato all'art. 3, n. 3, di detta direttiva, letto in combinato disposto con il n. 2 dello stesso articolo, di sottoporre ad una valutazione ambientale i piani che potrebbero avere effetti significativi sull'ambiente, segnatamente per le loro caratteristiche, il loro impatto e le zone che potrebbero esserne coinvolte. 

Quindi, lo Stato membro che dovesse fissare un criterio avente come
conseguenza che, in pratica, la totalita di una categoria di piani resterebbe
a priori sottratta all'obbligo di valutazione ambientale eccederebbe il
margine di discrezionalita di cui dispone ai sensi dell'art. 3, n. 5, della
direttiva 2001/42, letto in combinato disposto con i nn. 2 e 3 dello stesso
articolo, a meno che la totalita dei piani esclusi potesse considerarsi, sulla
base di criteri pertinenti come, in particolare, il loro oggetto, l'estensione
del terreno cui si riferiscono o la sensibilita degli spazi naturali di cui
trattasi, come inidonea a produrre un impatto ambientale significativo.

Considerati tali presupposti, l'art. 3, n. 5, della direttiva 2001/42, letto
in combinato disposto con l'art. 3, n. 3, della stessa, deve essere
interpretato nel senso che osta ad una normativa nazionale che prevede in modo
generale e senza esame caso per caso che una valutazione a norma di tale
direttiva non debba essere realizzata allorche piani che determinano l'uso di
piccole aree a livello locale riguardano un unico oggetto di attivita
economica. Infatti, detto criterio non e idoneo a consentire di valutare se un
piano abbia o no effetti significativi sull'ambiente.

(v. punti 46-48, 54, dispositivo 1)

2.        L'art. 11, nn. 1 e 2, della direttiva 2001/42, concernente la valutazione degli effetti di determinati piani e programmi sull'ambiente, deve essere interpretato nel senso che una valutazione ambientale effettuata a norma della direttiva 85/337, concernente la valutazione dell'impatto ambientale di determinati progetti pubblici e privati, come modificata dalla direttiva 97/11, non dispensa dall'obbligo di procedere a tale valutazione in forza della direttiva 2001/42. 

Spetta tuttavia al giudice del rinvio verificare se una valutazione che sia
stata effettuata a norma della direttiva 85/337, come modificata, possa essere
considerata espressione di una procedura coordinata o comune e se questa
soddisfi gia tutte le prescrizioni della direttiva 2001/42. Se cosi fosse, non
vi sarebbe allora piu alcun obbligo di effettuare una nuova valutazione in
forza di quest'ultima direttiva.

Inoltre, l'art. 11, n. 2, della direttiva 2001/42 non obbliga gli Stati membri
a prevedere, nel loro ordinamento giuridico interno, procedure coordinate o
comuni che soddisfino le prescrizioni delle direttive 2001/42 e 85/337.

(v. punti 63, 66, dispositivo 2-3)

  
  
  
  
  
  

SENTENZA DELLA CORTE (Quarta Sezione)

22 settembre 2011 (*)

«Direttiva 2001/42/CE - Valutazione degli effetti di taluni piani e programmi
sull'ambiente - Piani che determinano l'uso di piccole aree a livello locale -
Art. 3, n. 3 - Documenti di pianificazione del territorio a livello locale
riguardanti un unico oggetto di attivita economica - Valutazione a norma della
direttiva 2001/42/CE esclusa dal diritto nazionale - Potere discrezionale
degli Stati membri - Art. 3, n. 5 - Relazione con la direttiva 85/337/CEE -
Art. 11, nn. 1 e 2, della direttiva 2001/42/CE»

Nel procedimento C‑295/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Vyriausiasis administracinis teismas
(Lituania), con decisione 13 maggio 2010, pervenuta in cancelleria il 15
giugno 2010, nella causa

**Genovait ė Valčiukienė,**

**Julija Pekelien ė,**

**Lietuvos žaliųjų judėjimas,**

**Petras Girinskis,**

**Laurynas Arimantas La šas **

contro

**Pakruojo rajono savivaldyb ė,**

**Š iaulių visuomenės sveikatos centras,**

**Š iaulių regiono aplinkos apsaugos departamentas, **

con l'intervento di:

**Sofita UAB,**

**Oltas UAB _,_**

**Š iaulių apskrities viršininko administracija,**

**Rimvydas Gasparavi čius,**

**Rimantas Pa šakinskas,**

LA CORTE (Quarta Sezione),

composta dal sig. J.‑C. Bonichot, presidente di sezione, dai sigg. K.
Schiemann, L. Bay Larsen (relatore), dalle sig.re C. Toader e A. Prechal,
giudici,

avvocato generale: sig.ra J. Kokott

cancelliere: sig.ra K. Sztranc-Sławiczek, amministratore

vista la fase scritta del procedimento e in seguito all'udienza del 18 maggio
2011,

considerate le osservazioni presentate:

-        per le sig.re Valčiukienė e Pekelienė, il Lietuvos žaliųjų judėjimas nonche per i sigg. Girinskis e Arimantas Lašas, dall'avv. S. Dambrauskas, advokatas; 

-        per il governo lituano, dal sig. D. Kriaučiūnas e dalla sig.ra J. Balčiūnaitė, in qualita di agenti;

-        per la Commissione europea, dal sig. P. Oliver e dalla sig.ra A. Steiblytė, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'intepretazione
dell'art. 3, nn. 2, lett. a), 3 e 5, nonche dell'art. 11, nn. 1 e 2, della
direttiva del Parlamento europeo e del Consiglio 27 giugno 2001, 2001/42/CE,
concernente la valutazione degli effetti di determinati piani e programmi
sull'ambiente (GU L 197, pag. 30).

2        Tale domanda e stata presentata nel contesto di una controversia che
vede le sig.re Valčiukienė e Pekelienė, il Lietuvos žaliųjų judėjimas (Il
movimento dei Verdi di Lituania), nonche i sigg.ri Girinskis e Arimantas Lašas
contrapposti alla Pakruojo rajono savivaldybė (Consiglio regionale di
Pakruojas), al Šiaulių visuomenės sveikatos centras (Centro sanitario pubblico
di Šiauliai) ed al Šiaulių regiono aplinkos apsaugos departamentas (Servizio
regionale di tutela dell'ambiente di Šiauliai) segnatamente in merito a due
decisioni 23 marzo e 20 aprile 2006, mediante le quali il Pakruojo rajono
savivaldybė ha approvato due piani dettagliati che regolamentano, ciascuno, la
costruzione di un complesso immobiliare destinato all'allevamento intensivo
avente la capacita di 4 000 suini, nonche la destinazione delle superfici dei
due terreni destinati ad accogliere tali due complessi.

  **Contesto normativo**

  _Diritto dell 'Unione_

 La direttiva 2001/42

3        I 'considerando' 10‑12 e 19 della direttiva 2001/42 cosi prevedono:

«10)      Tutti i piani e i programmi preparati per vari settori e che
definiscono il quadro di riferimento per l'autorizzazione di progetti elencati
negli allegati I e II della direttiva 85/337/CEE del Consiglio, del 27 giugno
1985, concernente la valutazione dell'impatto ambientale di determinati
progetti pubblici e privati [(GU L 175, pag. 40), come modificata dalla
direttiva del Consiglio 3 marzo 1997, 97/11/CE (GU L 73, pag. 5; in prosieguo:
la "direttiva 85/337")], (…) potrebbero avere effetti significativi
sull'ambiente e dovrebbero di norma essere oggetto di una valutazione
ambientale sistematica. Quando determinano l'uso di piccole aree a livello
locale (…), essi dovrebbero essere valutati soltanto se gli Stati membri
stabiliscono che potrebbero avere effetti significativi sull'ambiente.

11)      Altri piani e programmi che definiscono il quadro di riferimento per
l'autorizzazione di progetti possono non avere effetti significativi
sull'ambiente in tutti i casi e dovrebbero essere valutati soltanto se gli
Stati membri stabiliscono che potrebbero avere tali effetti.

12)      Gli Stati membri, nel decidere, dovrebbero tener conto dei pertinenti
criteri fissati nella presente direttiva.

(...)

19)      Qualora l'obbligo di effettuare una valutazione dell'impatto
ambientale risulti contemporaneamente dalla presente direttiva e da altre
normative comunitarie quali la direttiva 79/409/CEE del Consiglio, del 2
aprile 1979, concernente la conservazione degli uccelli selvatici [GU L 103,
pag. 1], la direttiva 92/43/CEE [del Consiglio 21 maggio 1992, relativa alla
conservazione degli habitat naturali e seminaturali e della flora e della
fauna selvatiche (GU L 206, pag. 7)], o la direttiva 2000/60/CE del Parlamento
europeo e del Consiglio, del 23 ottobre 2000, che istituisce un quadro per
l'azione comunitaria in materia di acque [GU L 337, pag. 1], gli Stati membri,
al fine di evitare duplicazioni della valutazione, possono prevedere procedure
coordinate o comuni per soddisfare le prescrizioni della pertinente normativa
comunitaria».

4        Ai sensi dell'art. 1 della direttiva 2001/42, quest'ultima ha
l'obiettivo di garantire un elevato livello di protezione dell'ambiente e di
contribuire all'integrazione di considerazioni ambientali all'atto
dell'elaborazione e dell'adozione di piani e programmi finalizzati a
promuovere lo sviluppo sostenibile, assicurando che, ai sensi della presente
direttiva, venga effettuata la valutazione ambientale di determinati piani e
programmi che possono avere effetti significativi sull'ambiente.

5        L'art. 2 della direttiva 2001/42 cosi dispone:

«Ai fini della presente direttiva:

a)      per "piani e programmi" s'intendono i piani e i programmi (…) nonche
le loro modifiche:

-      che sono elaborati e/o adottati da un'autorita a livello nazionale, regionale o locale oppure predisposti da un'autorita per essere approvati, mediante una procedura legislativa, dal parlamento o dal governo e 

-      che sono previsti da disposizioni legislative, regolamentari o amministrative; 

b)      per "valutazione ambientale" s'intende l'elaborazione di un rapporto
di impatto ambientale, lo svolgimento di consultazioni, la valutazione del
rapporto ambientale e dei risultati delle consultazioni nell'iter decisionale
e la messa a disposizione delle informazioni sulla decisione a norma degli
articoli da 4 a 9;

(...)».

6        Ai sensi dell'art. 3 di detta direttiva:

«1.      I piani e i programmi di cui ai paragrafi 2, 3 e 4, che possono avere
effetti significativi sull'ambiente, sono soggetti ad una valutazione
ambientale ai sensi degli articoli da 4 a 9.

2.      Fatto salvo il paragrafo 3, viene effettuata una valutazione ambientale per tutti i piani e i programmi,

a)      che sono elaborati per i settori agricolo, forestale, della pesca,
energetico, industriale, dei trasporti, della gestione dei rifiuti e delle
acque, delle telecomunicazioni, turistico, della pianificazione territoriale o
della destinazione dei suoli, e che definiscono il quadro di riferimento per
l'autorizzazione dei progetti elencati negli allegati I e II della direttiva
[85/337] (…),

(...)

3.      Per i piani e i programmi di cui al paragrafo 2 che determinano l'uso di piccole aree a livello locale (…), la valutazione ambientale e necessaria solo se gli Stati membri determinano che essi possono avere effetti significativi sull'ambiente. 

(...)

5.      Gli Stati membri determinano se i piani o i programmi di cui ai paragrafi 3 e 4 possono avere effetti significativi sull'ambiente attraverso l'esame caso per caso o specificando i tipi di piani e di programmi o combinando le due impostazioni. A tale scopo gli Stati membri tengono comunque conto dei pertinenti criteri di cui all'allegato II, al fine di garantire che i piani e i programmi con probabili effetti significativi sull'ambiente rientrino nell'ambito di applicazione della presente direttiva. 

(...)».

7        L'art. 11 della direttiva 2001/42, intitolato «Relazione con le altre
disposizioni della normativa comunitaria» cosi dispone ai suoi nn. 1 e 2:

«1.      La valutazione ambientale effettuata ai sensi della presente
direttiva lascia impregiudicate le disposizioni della direttiva [85/337] e
qualsiasi altra disposizione della normativa comunitaria.

2.      Per i piani e i programmi in merito ai quali l'obbligo di effettuare una valutazione dell'impatto ambientale risulta contemporaneamente dalla presente direttiva e da altre normative comunitarie, gli Stati membri possono prevedere procedure coordinate o comuni per soddisfare le prescrizioni della pertinente normativa comunitaria, tra l'altro al fine di evitare duplicazioni della valutazione». 

8        L'allegato II della direttiva 2001/42 indica i criteri per la
determinazione dei possibili effetti significativi di cui all'art. 3, n. 5\.

 La direttiva 85/337

9        Ai sensi dell'art. 4, n. 1, della direttiva 85/337, i progetti
elencati nel suo allegato I sono sottoposti a una valutazione, fatti salvi
casi eccezionalmente esenti in base all'art. 2, n. 3, della direttiva
medesima.

10      Il punto 17 dell'allegato I della direttiva 85/337 riguarda gli
impianti destinati all'allevamento intensivo di suini con piu di 3 000 posti
per suini da produzione.

11      L'art. 4, n. 2, della direttiva 85/337 cosi prevede:

«Fatto salvo il paragrafo 3 dell'articolo 2 per i progetti elencati
nell'allegato II gli Stati membri determinano, mediante

a)      un esame del progetto caso per caso

o

b)      soglie o criteri fissati dagli Stati membri,

se il progetto debba essere sottoposto a valutazione a norma degli articoli da
5 a 10.

Gli Stati membri possono decidere di applicare entrambe le procedure di cui
alle lettere a) e b)».

  _Diritto nazionale_

 La legge sulla tutela dell'ambiente

12      Ai sensi dell'art. 1, punti 10, 17 e 18, della legge sulla tutela
dell'ambiente (Aplinkos apsaugos įstatymas), come modificata dalla legge 19
febbraio 2004 (Žin., 2004, n. 36-1179; in prosieguo: la «legge sulla tutela
dell'ambiente»), ai fini della medesima si intende per:

«10)       _valutazione di impatto ambientale_ , il processo diretto a
identificare, definire e valutare l'impatto ambientale potenziale di
un'attivita economica pianificata;

(...)

17)       _valutazione strategica degli effetti ambientali_ , il processo di
identificazione, definizione e valutazione delle potenziali conseguenze
ambientali dell'attuazione di determinati piani e programmi, nel corso del
quale devono essere redatti documenti riguardanti la valutazione strategica
degli effetti sull'ambiente, devono essere svolte consultazioni, tenendo conto
dei risultati della valutazione e delle consultazioni prima che sia adottato
e/o approvato qualsiasi piano o programma, e devono essere fornite
informazioni in merito alla decisione sull'adozione e/o l'approvazione del
piano o programma;

18)       _piani e programmi_ , i documenti relativi alla pianificazione a
livello nazionale, regionale e locale [(...) i documenti di pianificazione
territoriale (...)] che vengono preparati, approvati e/o adottati ai sensi
della legislazione in vigore oppure in conformita con i poteri di attuazione
delle autorita amministrative pubbliche e la cui attuazione puo avere un
impatto ambientale significativo, incluse le modifiche, in tutto o in parte,
di tali piani e programmi».

13      L'art. 27, n. 1, di detta legge prevede che i piani e i programmi la
cui attuazione possa avere un significativo impatto sull'ambiente devono
essere preparati e attuati in conformita a tale legge e alle altre
disposizioni legislative, regolamentari e amministrative che disciplinano la
valutazione strategica degli effetti sull'ambiente, la pianificazione
territoriale e il monitoraggio ambientale.

 La legge sulla pianificazione territoriale

14      Dall'art. 4, n. 3, punto 4, della legge sulla pianificazione
territoriale (Teritorijų planavimo įstatymas), come modificata dalla legge 15
gennaio 2004 (Žin., 2004, n. 21‑617; in prosieguo: la «legge sulla
pianificazione territoriale»), risulta che i piani dettagliati, del tipo di
quelli contestati nella causa principale, sono documenti relativi alla
pianificazione del territorio a livello locale.

15      L'art. 25, n. 4, di tale legge prevede che, nel caso in cui venga
redatto un piano dettagliato, la valutazione strategica degli effetti
ambientali di tale documento di pianificazione territoriale deve essere
effettuata soltanto nel caso in cui cio sia disposto dalla legge o da altri
provvedimenti regolamentari o amministrativi.

 Il decreto 18 agosto 2004, n. 967

16      Le disposizioni della direttiva 2001/42 sono state attuate nel diritto
lituano, segnatamente, mediante il decreto del governo della Repubblica di
Lituania 18 agosto 2004, n. 967, che fissa la normativa quadro sulla procedura
per la valutazione strategica degli effetti dei piani e dei programmi
sull'ambiente (Nutarimas dėl planų ir programų strateginio pasekmių aplinkai
vertinimo tvarkos aprašo patvirtinimo) (Žin., 2004, n. 130‑4650) (in
prosieguo: la «normativa quadro fissata dal decreto n. 967»).

17      Il punto 7.1 della normativa quadro fissata dal decreto n. 967 prevede
che una valutazione strategica deve essere obbligatoriamente svolta nel caso
in cui vengano preparati piani o programmi per determinare la destinazione dei
suoli o la pianificazione del territorio e per stabilire il contesto di
realizzazione di progetti di attivita economica contemplati negli allegati 1 o
2 della legge sulla valutazione dell'impatto ambientale di un'attivita
economica pianificata (Planuojamos ūkinės veiklos poveikio aplinkai vertinimo
įstatymas), come modificata dalla legge 21 giugno 2005 (Žin., 2005, n.
84‑3105; in prosieguo: la «legge sulla valutazione dell'impatto ambientale di
un'attivita economica pianificata»).

18      Il punto 3.4 della normativa quadro fissata dal decreto n. 967 prevede
tuttavia che quest'ultima non si applichi all'elaborazione ed all'approvazione
di «documenti di pianificazione territoriale in cui e contemplato un unico
oggetto di attivita economica».

19      Il decreto 18 agosto 2004, n. 967, e stato abrogato dal decreto del
governo della Repubblica di Lituania 27 aprile 2011, n. 467 (Žin., 2011, n.
50), che annulla il punto 3.4 della normativa quadro fissata dal decreto n.
967 con effetto dal 1° maggio 2001\.

 La legge sulla valutazione dell'impatto ambientale di un'attivita economica
pianificata

20      La legge sulla valutazione dell'impatto ambientale di un'attivita
economica pianificata e segnatamente diretta a dare attuazione alla direttiva
85/337.

21      Al punto 1.1 dell'allegato 1 di detta legge figura l'«allevamento dei
suini (piu di 900 scrofe; piu di 3 000 altri suini)».

  **Causa principale e questioni pregiudiziali**

22      Con decisione 24 marzo 2005, la Pakruojo rajono savivaldybė ha
approvato la proposta della Saerimner UAB intesa a costruire fino ad undici
complessi immobiliari destinati all'allevamento di suini sul territorio del
distretto di Pakruojas.

23      Il 2 3 febbraio 2006, la Pakruojo rajono savivaldybė ha autorizzato la
Sofita UAB e la Oltas UAB, la cui societa controllante e la Saerimner UAB, ad
ordinare piani dettagliati relativi alla costruzione di due complessi
immobiliari destinati all'allevamento intensivo aventi la capacita di 4 000
suini in due localita nelle vicinanze del comune di Klovainiai, che e situato
nel distretto di Pakruojas.

24      Con due decisioni 23 marzo e 20 aprile 2006, la Pakruojo rajono
savivaldybė ha approvato tali piani dettagliati che disciplinano allo stesso
modo la costruzione di detti complessi, idonei ad ospitare ciascuno 4 000
suini e comprendenti un serbatoio di 10 000 m3 per il letame, nonche la
destinazione delle superfici dei due terreni che devono accogliere tali
complessi.

25      Mediante i detti piani dettagliati, e stato definito l'uso del
territorio a livello locale. A titolo dell'art. 4, n. 3, punto 4, della legge
sulla pianificazione territoriale, siffatti piani dettagliati costituiscono
documenti relativi alla pianificazione del territorio a livello locale.

26      I ricorrenti nella causa principale hanno contestato dinanzi al
Šiaulių apygardos administracinis teismas (Tribunale amministrativo regionale
di Šiauliai), in particolare, la legittimita di queste due decisioni di
approvazione, sostenendo che le autorita competenti avrebbero dovuto
effettuare una valutazione strategica dell'impatto sull'ambiente ai sensi
dell'art. 1, punto 17, della legge sulla tutela dell'ambiente.

27      Con sentenza 21 febbraio 2009, detto tribunale respingeva il ricorso
perche infondato.

28      Esso ha osservato che, secondo il diritto nazionale, e segnatamente
secondo il punto 3.4 della normativa quadro fissata dal decreto n. 967, la
procedura di valutazione strategica dell'impatto ambientale non si applica a
documenti di pianificazione territoriale che, come i due piani dettagliati
contestati, contemplano un unico oggetto di attivita economica.

29      Esso ha precisato che, nella fattispecie, soltanto la legge sulla
valutazione dell'impatto ambientale di un'attivita economica pianificata
doveva, come del resto era avvenuto, essere applicata. Cosi, per l'attivita
economica progettata dalle societa di cui trattasi era stata realizzata
soltanto una procedura di valutazione dell'impatto ambientale ai sensi
dell'art. 1, punto 10, della legge sulla tutela dell'ambiente.

30      Detto tribunale ha pertanto respinto l'argomento proposto dai
ricorrenti nella causa principale secondo cui sarebbe stato necessario
procedere anche ad una valutazione strategica degli effetti ambientali.

31      Nell'appello da esse interposto dinanzi al giudice del rinvio, i
ricorrenti nella causa principale hanno fatto osservare che, secondo l'art. 16
della legge sul pianificazione territoriale, qualora non siano stati redatti
documenti relativi alla pianificazione generale del territorio, le autorita
incaricate della pianificazione territoriale sono tenute, anteriormente
all'elaborazione di un progetto, a redigere un piano e a procedere ad una
valutazione strategica degli effetti di tale progetto sull'ambiente.

32      Con riferimento al punto 3.4 della normativa quadro fissata dal
decreto n. 967, essi hanno in sostanza affermato che i piani approvati con le
decisioni 23 marzo e 20 aprile 2006 non possono essere qualificati come piani
riguardanti un unico oggetto di attivita economica ai sensi del diritto
nazionale. Cio non corrisponderebbe alla realta e, di conseguenza, si sarebbe
dovuto procedere a una valutazione strategica degli effetti ambientali.

33      Il giudice del rinvio ha considerato che la disciplina nazionale
applicabile alla data dei fatti di cui alla causa principale non imponesse di
effettuare una valutazione strategica degli effetti ambientali dei due piani
contestati. Tuttavia, alla luce del fatto che tale disciplina costituiva
attuazione della direttiva 2001/42, detto giudice ha manifestato dubbi in
merito alla questione se essa fosse compatibile con tale direttiva.

34      Di conseguenza, il Vyriausiasis administracinis teismas (Corte suprema
amministrativa) ha deciso di sospendere il procedimento e di sottoporre alla
Corte le seguenti questioni pregiudiziali:

«1)      Se una disposizione come quella prevista dalla normativa della
Repubblica di Lituania, in particolare al punto 3.4 della [normativa quadro
fissata dal decreto (…) n. 967] (…), secondo la quale, nel caso di documenti
relativi alla pianificazione territoriale a livello locale nei quali si faccia
riferimento a un unico oggetto di attivita economica, non si procede a una
valutazione strategica degli effetti ambientali, possa essere considerata come
una determinazione dei tipi di piani e programmi ai sensi dell'art. 3, n. 5,
della direttiva 2001/42 (…).

2)      Se le disposizioni del diritto nazionale applicabili nella presente
causa, ai sensi delle quali, senza che sia stabilita in ciascun caso specifico
la potenziale rilevanza degli effetti sull'ambiente, non occorre procedere a
una valutazione strategica degli effetti ambientali di documenti di
pianificazione territoriale relativi all'uso di piccole aree a livello locale,
come quelli di cui al caso di specie, allorche in tali documenti si fa
riferimento ad un unico oggetto di attivita economica, siano compatibili con
le prescrizioni di cui all'art. 3, nn. 2, lett. a), 3 e 5, della direttiva
2001/42.

3)      Se le disposizioni della direttiva 2001/42, segnatamente il suo art.
11, n. 1, debbano essere interpretate nel senso che, in circostanze come
quelle del caso di specie, quando viene effettuata una valutazione di impatto
ambientale a norma della direttiva 85/337 (…), le prescrizioni di cui alla
direttiva 2001/42 non sono applicabili.

4)      Se l'ambito di applicazione dell'art. 11, n. 2, della direttiva
2001/42 ricomprenda la direttiva 85/337.

5)      Qualora la quarta questione debba essere risolta in senso affermativo,
se il fatto che una valutazione sia stata effettuata a norma della direttiva
85/337 comporti che l'obbligo di effettuare una valutazione degli effetti
sull'ambiente in conformita delle prescrizioni della direttiva 2001/42, in una
situazione come quella del caso di specie, debba essere considerato
costitutivo di una duplicazione della valutazione ai sensi dell'art. 11, n. 2,
della direttiva 2001/42.

6)      Qualora la quinta questione debba essere risolta in senso affermativo,
se la direttiva 2001/42, segnatamente il suo art. 11, n. 2, imponga agli Stati
membri l'obbligo di introdurre nel diritto nazionale procedure comuni o
coordinate volte a disciplinare la valutazione che dev'essere effettuata in
conformita delle prescrizioni della direttiva 2001/42 e della direttiva
85/337, allo scopo di evitare una duplicazione della valutazione».

  **Sulle questioni pregiudiziali**

  _Sulla prima e sulla seconda questione_

35      Occorre precisare preliminarmente che dall'ordinanza di rinvio risulta
che i «piani dettagliati» di cui trattasi nella causa principale sono
«documenti relativi alla pianificazione territoriale a livello locale» ai
sensi dei punti 3.4 e 7.1 della normativa quadro fissata dal decreto n. 967\.
Tali documenti costituiscono «piani e programmi» ai sensi dell'art. 1, punto
18, della legge sulla tutela dell'ambiente. I piani contestati nella causa
principale sono stati approvati anteriormente alla redazione dei piani
relativi alla pianificazione territoriale generale.

36      Alla luce di tali osservazioni preliminari, occorre considerare che il
giudice del rinvio, con le dette prime due questioni, che vanno esaminate
congiuntamente, chiede sostanzialmente se l'art. 3, nn. 2, lett. a), 3 e 5,
della direttiva 2001/42 debba essere interpretato nel senso che osta ad una
normativa nazionale, come quella di cui trattasi nella causa principale, la
quale preveda che una valutazione in base a tale direttiva non debba essere
realizzata qualora i piani che determinano l'uso di piccole aree a livello
locale riguardino un unico oggetto di attivita economica.

37      Come risulta dall'art. 1 della direttiva 2001/42, l'obiettivo
essenziale della medesima consiste nel sottoporre i piani e i programmi che
possono avere effetti significativi sull'ambiente ad una valutazione
ambientale nel corso della loro elaborazione ed anteriormente alla loro
adozione.

38      Occorre anzitutto osservare che piani come quelli contestati nella
causa principale sono previsti all'art. 3, n. 2, lett. a), della direttiva
2001/42, che per essi, fatto salvo il n. 3 dello stesso articolo, e
obbligatorio effettuare una valutazione ambientale e che, in concreto, essi
definiscono, come risulta dalla decisione di rinvio, il quadro in cui
l'attuazione di progetti come quelli previsti al punto 17 dell'allegato I
della direttiva 85/337 potra essere autorizzata.

39      Al riguardo, l'art. 3, n. 2, lett. a), della direttiva 2001/42 deve
essere interpretato nel senso che riguarda anche il piano che, in un unico
settore, stabilisca il quadro per un progetto avente un unico oggetto di
attivita economica.

40      Il dettato di tale art. 3, n. 2, lett. a), letto alla luce del decimo
'considerando' della direttiva 2001/42, non permette di affermare che il suo
ambito d'applicazione debba limitarsi ai piani e ai programmi che stabiliscono
il quadro di progetti relativi a piu oggetti in uno o piu dei settori ai quali
detta disposizione fa riferimento.

41      Peraltro, i termini «tutti i piani e i programmi preparati per vari
settori» che compaiono in tale 'considerando' confermano che l'art. 3, n. 2,
lett. a), di tale direttiva riguarda tutti i piani e i programmi elaborati per
ciascuno dei settori che esso menziona, ivi incluso il settore della
pianificazione del territorio rurale considerato isolatamente, e non soltanto
i piani e i programmi preparati contemporaneamente per piu settori di tale
genere.

42      Poiche i settori interessati sono tutti molto ampi, ogni altra
interpretazione avrebbe la conseguenza di limitare notevolmente l'ambito di
applicazione di detta disposizione e di compromettere cosi il conseguimento
dell'obiettivo essenziale della direttiva 2001/42. Siffatta interpretazione
avrebbe la conseguenza che progetti di grande portata potrebbero essere
esclusi dalla sfera di tale direttiva qualora riguardassero un'unica attivita
economica.

43      Occorre poi constatare che i piani di cui trattasi nella causa
principale possono rientrare nell'ambito di applicazione dell'art. 3, n. 3,
della direttiva 2001/42, a tenore del quale i piani che determinano l'uso di
piccole aree a livello locale sono obbligatoriamente assoggettati ad una
valutazione soltanto se gli Stati membri «determinano che essi possono avere
effetti significativi sull'ambiente».

44      Gli Stati membri, in applicazione dell'art. 3, n. 5, della direttiva
2001/42, determinano, per i piani del genere di quelli di cui alla causa
principale, vuoi effettuando un esame caso per caso, vuoi specificando i tipi
di piani e programmi, se detti piani possono avere effetti significativi
sull'ambiente che richiedono una valutazione in base alla detta direttiva.
Secondo questa stessa disposizione, gli Stati membri possono anche decidere di
combinare i due metodi di esame.

45      Occorre precisare al riguardo che i meccanismi di esame dei piani
menzionati all'art. 3, n. 5, della direttiva 2001/42 hanno lo scopo di
facilitare la determinazione dei piani che e obbligatorio valutare perche
potrebbero avere effetti significativi sull'ambiente.

46      Il margine discrezionale di cui gli Stati membri dispongono in forza
dell'art. 3, n. 5, della direttiva 2001/42 per determinare taluni tipi di
piani che potrebbero avere effetti significativi sull'ambiente trova i suoi
limiti nell'obbligo enunciato all'art. 3, n. 3, di detta direttiva, letto in
combinato disposto con il n. 2 dello stesso articolo, di sottoporre ad una
valutazione ambientale i piani che potrebbero avere effetti significativi
sull'ambiente, segnatamente per le loro caratteristiche, il loro impatto e le
zone che potrebbero esserne coinvolte.

47      Conseguentemente, lo Stato membro che dovesse fissare un criterio
avente come conseguenza che, in pratica, la totalita di una categoria di piani
resterebbe a priori sottratta all'obbligo di valutazione ambientale
eccederebbe il margine di discrezionalita di cui dispone ai sensi dell'art. 3,
n. 5, della direttiva 2001/42, letto in combinato disposto con i nn. 2 e 3
dello stesso articolo, a meno che la totalita dei piani esclusi potesse
considerarsi, sulla base di criteri pertinenti come, in particolare, il loro
oggetto, l'estensione del terreno cui si riferiscono o la sensibilita degli
spazi naturali di cui trattasi, come inidonea a produrre un impatto ambientale
significativo (v. in tal senso, per quanto riguarda il margine di
discrezionalita che l'art. 4, n. 2, della direttiva 85/337 concede agli Stati
membri, sentenza 16 luglio 2009, causa C‑427/07, Commissione/Irlanda, Racc.
pag. I‑6277, punto 42 e giurisprudenza ivi citata).

48      Non rientra in tale ipotesi il criterio secondo cui il documento di
pianificazione di cui trattasi riguarda un unico oggetto di attivita
economica. Siffatto criterio, oltre ad essere in contrasto con l'art. 3, n. 2,
lett. a), della direttiva 2001/42, non e neppure idoneo a consentire di
valutare se un piano abbia o no «effetti significativi» sull'ambiente.

49      La formulazione poco precisa del punto 3.4 della normativa quadro
fissata dal decreto n. 967 puo peraltro creare difficolta nello stabilire con
chiarezza l'estensione della categoria di piani che le autorita competenti
possono considerare come piani aventi «un unico oggetto di attivita
economica».

50      È tuttavia necessario osservare che una disposizione nazionale come
tale punto 3.4 ha l'effetto di sottrarre ad una valutazione di impatto
ambientale ai sensi dell'art. 1, punto 17, della legge sulla tutela
dell'ambiente tutti i piani in cui e contemplato un solo oggetto d'attivita
economica, come i complessi per l'ingrasso dei suini di cui al punto 17
dell'allegato I della direttiva 85/337, sebbene non si possa escludere
l'ipotesi che un esame dei piani coperti da tale disposizione riveli effetti
significativi sull'ambiente.

51      Non e pertanto possibile ritenere, sulla base di una valutazione
complessiva, che tutti i piani esclusi da una disposizione nazionale come il
punto 3.4 della normativa quadro fissata dal decreto n. 967 non possano avere
effetti significativi sull'ambiente.

52      Peraltro, anche se diversi piani dovessero rientrare nell'ambito di
applicazione di tale disposizione senza avere effetti significativi
sull'ambiente, non e possibile, senza una valutazione complessiva, considerare
che lo stesso accadrebbe per quanto riguarda gli effetti cumulativi di tali
piani.

53      Occorre infine constatare che regole del genere di cui al punto 3.4
della normativa quadro fissata dal decreto n. 967 non soltanto pregiudicano
l'obiettivo della direttiva 2001/42 e, segnatamente, l'art. 3, nn. 2, 3 e 5,
della medesima, che e diretto a non sottrarre alla valutazione di impatto
ambientale alcun piano che possa avere effetti significativi sull'ambiente, ma
inoltre non garantiscono affatto che le autorita competenti terranno conto dei
criteri fissati all'allegato II della direttiva 2001/42, come esige appunto
l'art. 3, n. 5, seconda frase, di detta direttiva allo scopo di assicurare che
tutti i piani che possono avere significativi effetti sull'ambiente ricadano
nel suo ambito di applicazione.

54      Occorre conseguentemente risolvere la prima e la seconda questione
dichiarando che l'art. 3, n. 5, della direttiva 2001/42, letto in combinato
disposto con l'art. 3, n. 3, della stessa, deve essere interpretato nel senso
che osta ad una normativa nazionale, come quella di cui trattasi nella causa
principale, che prevede in modo tanto generale e senza esame caso per caso che
una valutazione a norma della detta direttiva non debba essere realizzata
allorche piani che determinano l'uso di piccole aree a livello locale
riguardano un unico oggetto di attivita economica.

  _Sulla terza, quarta e quinta questione_

55      Con dette questioni, che occorre esaminare congiuntamente, il giudice
del rinvio chiede sostanzialmente se l'art. 11, nn. 1 e 2, della direttiva
2001/42 debba essere interpretato nel senso che la valutazione ambientale
effettuata ai sensi della direttiva 85/337 dispensi dall'obbligo di procedere
a tale valutazione a norma della direttiva 2001/42.

56      Per rispondere a tale questione occorre ricordare che, come risulta
dalla decisione di rinvio, nel corso dell'elaborazione dei piani dettagliati
contestati nella causa principale, non e stata realizzata alcuna valutazione
in base alla direttiva 2001/42.

57      Ai sensi del testo stesso dell'art. 11, n. 1, della direttiva 2001/42,
la valutazione ambientale svolta ai sensi di tale direttiva non pregiudica le
disposizioni della direttiva 85/337.

58      Ne deriva che una valutazione ambientale svolta in base alla direttiva
85/337 si aggiunge, qualora le sue disposizioni lo richiedano, a quella
effettuata ai sensi della direttiva 2001/42.

59      Allo stesso modo, una valutazione degli effetti sull'ambiente svolta
ai sensi della direttiva 85/337 non pregiudica le prescrizioni specificamente
contenute nella direttiva 2001/42 e non puo dispensare dall'obbligo di
effettuare la valutazione ambientale che quest'ultima direttiva esige allo
scopo di rispondere ad aspetti di carattere ambientale ad essa propri.

60      Poiche le valutazioni realizzate in conformita alle direttive 2001/42
e 85/337 differiscono sotto diversi punti di vista, e necessario applicare
cumulativamente le prescrizioni di tali due direttive.

61      Al riguardo va osservato che, nell'ipotesi in cui lo Stato membro
interessato abbia previsto una procedura coordinata o comune, dall'art. 11, n.
2, della direttiva 2001/42 risulta che, nel contesto di tale procedura, e
obbligatorio verificare che la valutazione d'impatto ambientale sia stata
realizzata in conformita all'insieme delle disposizioni contenute nelle
diverse direttive applicabili.

62      In tal contesto, spetta al giudice del rinvio verificare se la
valutazione che nella causa principale e stata effettuata ai sensi della
direttiva 85/337 possa essere considerata come espressione di una procedura
coordinata o comune e se questa soddisfi gia tutte le prescrizioni della
direttiva 2001/42. Se cio dovesse verificarsi, non sussisterebbe allora piu
alcun obbligo di effettuare una nuova valutazione in forza di quest'ultima
direttiva.

63      Alla luce di tali considerazioni, occorre pertanto risolvere le
questioni terza, quarta e quinta dichiarando che l'art. 11, nn. 1 e 2, della
direttiva 2001/42 deve essere interpretato nel senso che una valutazione
ambientale effettuata a norma della direttiva 85/337 non dispensa dall'obbligo
di procedere a una tale valutazione in forza della direttiva 2001/42. Spetta
tuttavia al giudice del rinvio verificare se una valutazione che sia stata
effettuata a norma della direttiva 85/337 possa essere considerata espressione
di una procedura coordinata o comune e se questa soddisfi gia tutte le
prescrizioni della direttiva 2001/42. Se cosi fosse, non vi sarebbe allora piu
alcun obbligo di effettuare una nuova valutazione in forza di quest'ultima
direttiva.

  _Sulla sesta questione_

64      Con tale questione il giudice del rinvio chiede sostanzialmente se
l'art. 11, n. 2, della direttiva 2001/42 debba essere interpretato nel senso
che obbliga gli Stati membri a prevedere, nel loro ordinamento giuridico
interno, procedure coordinate o comuni che soddisfino le prescrizioni delle
direttive 2001/42 e 85/337.

65      Dalla formulazione stessa dell'art. 11, n. 2, della direttiva 2001/42
nonche dal suo diciannovesimo 'considerando' risulta che gli Stati membri non
sono affatto obbligati a prevedere procedure coordinate o comuni per i piani e
i programmi per i quali l'obbligo di effettuare una valutazione di impatto
ambientale deriva allo stesso tempo dalla direttiva 2001/42 e da altre
direttive.

66      Di conseguenza, occorre risolvere la sesta questione dichiarando che
l'art. 11, n. 2, della direttiva 2001/42 deve essere interpretato nel senso
che non obbliga gli Stati membri a prevedere, nel loro ordinamento giuridico
interno, procedure coordinate o comuni che soddisfino le prescrizioni delle
direttive 2001/42 e 85/337.

  **Sulle spese**

67      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **L 'art. 3, n. 5, della direttiva del Parlamento europeo e del
Consiglio 27 giugno 2001, 2001/42/CE, concernente la valutazione degli effetti
di determinati piani e programmi sull'ambiente, letto in combinato disposto
con l'art. 3, n. 3, della stessa, deve essere interpretato nel senso che osta
ad una normativa nazionale, come quella di cui trattasi nella causa
principale, che prevede in modo tanto generale e senza esame caso per caso che
una valutazione a norma di tale direttiva non debba essere realizzata allorche
i piani che determinano l'uso di piccole aree a livello locale riguardano un
unico oggetto di attivita economica.**

2)       **L 'art. 11, nn. 1 e 2, della direttiva 2001/42 deve essere
interpretato nel senso che una valutazione ambientale effettuata a norma della
direttiva del Consiglio 27 giugno 1985, 85/337/CEE, concernente la valutazione
dell'impatto ambientale di determinati progetti pubblici e privati, come
modificata dalla direttiva del Consiglio 3 marzo 1997, 97/11/CE, non dispensa
dall'obbligo di procedere a una tale valutazione in forza della direttiva
2001/42. Spetta tuttavia al giudice del rinvio verificare se una valutazione
che sia stata effettuata a norma della direttiva 85/337, come modificata,
possa essere considerata espressione di una procedura coordinata o comune e se
questa soddisfi gia tutte le prescrizioni della direttiva 2001/42. Se cosi
fosse, non vi sarebbe allora piu alcun obbligo di effettuare una nuova
valutazione in forza di quest'ultima direttiva. **

3)       **L 'art. 11, n. 2, della direttiva 2001/42 deve essere interpretato
nel senso che non obbliga gli Stati membri a prevedere, nel loro ordinamento
giuridico interno, procedure coordinate o comuni che soddisfino le
prescrizioni delle direttive 2001/42 e 85/337, come modificata.**

Firme

* * *

* Lingua processuale: il lituano. 


  
  
  

  

  

  

**Sentenza della Corte (Sesta Sezione) del 14 giugno 2012 - Brouwer**

**(causa C-355/11)**

«Direttiva 91/629/CEE - Norme minime per la protezione dei vitelli -
Regolamento (CE) n. 1782/2003 - Norme comuni relative ai regimi di sostegno
diretto nell'ambito della politica agricola comune - Normativa nazionale che
recepisce la direttiva 91/629/CEE e che dichiara le prescrizioni regolamentari
in materia di gestione previste da quest'ultima applicabili, in particolare,
ai vitelli confinati nell'ambito di un'azienda lattiera»

1.                      _Diritto dell 'Unione europea - Interpretazione - Testi plurilingui - Interpretazione uniforme - Presa in considerazione delle varie versioni linguistiche - Direttiva 91/629 - Nozioni di «allevamento» e di «ingrasso» (Direttiva del Consiglio 91/629, artt. 1 e 4) (v. punti 36-39)_

2.                      _Diritto dell 'Unione europea - Interpretazione - Testi plurilingui - Interpretazione uniforme - Divergenze fra le varie versioni linguistiche - Impianto sistematico e finalita della normativa di cui trattasi come base di riferimento - Direttiva 91/629 (Direttiva del Consiglio 91/629, art. 1) (v. punti 40-42)_

3.                      _Agricoltura - Ravvicinamento delle legislazioni - Norme minime per la protezione dei vitelli - Direttiva 91/629 - Ambito di applicazione - Vitelli custoditi e confinati nell'ambito di un'azienda lattiera a fini agricoli - Inclusione (Direttiva del Consiglio 91/629, artt. 1 e 4) (v. punti 44-46 e dispositivo)_

**Oggetto**

| Domanda di pronuncia pregiudiziale - College van Beroep voor het
Bedrijfsleven - Interpretazione della direttiva 91/629/CEE del Consiglio, del
19 novembre 1991, che stabilisce le norme minime per la protezione dei vitelli
(GU L 340, pag. 28), e degli articoli 4 e 6 del regolamento (CE) n. 1782/2003
del Consiglio, del 29 settembre 2003, che stabilisce norme comuni relative ai
regimi di sostegno diretto nell'ambito della politica agricola comune e
istituisce taluni regimi di sostegno a favore degli agricoltori e che modifica
i regolamenti (CEE) n. 2019/93, (CE) n. 1452/2001, (CE) n. 1453/2001, (CE) n.
1454/2001, (CE) n. 1868/94, (CE) n. 1251/1999, (CE) n. 1254/1999, (CE) n.
1673/2000, (CEE) n. 2358/71 e (CE) n. 2529/2001 (GU L 270, pag. 1) - Normativa
nazionale che recepisce la direttiva dichiarando le prescrizioni regolamentari
in materia di gestione applicabili non soltanto ai vitelli confinati per
l'allevamento e l'ingrasso, ma anche ai vitelli confinati a fini di produzione
lattiera.  
---|---  
  
**Dispositivo**

La direttiva 91/629/CEE del Consiglio, del 19 novembre 1991, che stabilisce le
norme minime per la protezione dei vitelli, come modificata dal regolamento
(CE) n. 806/2003 del Consiglio, del 14 aprile 2003, deve essere interpretata
nel senso che il requisito previsto all'articolo 4 della medesima direttiva,
secondo cui le condizioni relative all'allevamento dei vitelli devono essere
conformi alle disposizioni generali stabilite nell'allegato alla citata
direttiva, tra le quali figura il punto 8 di tale allegato, che vieta, salvo
eccezioni, di attaccare i vitelli, si applicava ai vitelli che un agricoltore
teneva confinati a fini agricoli nell'ambito di un'azienda lattiera.

  *[""]: Double quotes
  *[*]: Asterisk
  *[?]: Question mark


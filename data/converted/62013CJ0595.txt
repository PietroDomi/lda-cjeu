

SENTENZA DELLA CORTE (Quinta Sezione)

9 dicembre 2015 ( *1 )

«Rinvio pregiudiziale — Sesta direttiva IVA — Esenzioni — Articolo 13, parte
B, lettera d), punto 6 — Fondi comuni d’investimento — Nozione — Investimenti
immobiliari — Gestione di fondi comuni d’investimento — Nozione —
Amministrazione effettiva di un immobile»

Nella causa C‑595/13,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dallo Hoge Raad der Nederlanden (Corte
suprema dei Paesi Bassi), con decisione del 1o novembre 2013, pervenuta in
cancelleria il 21 novembre 2013, nel procedimento

Staatssecretaris van Financiën

contro

Fiscale Eenheid X NV cs,

LA CORTE (Quinta Sezione),

composta da T. von Danwitz, presidente della Quarta Sezione, facente funzione
di presidente della Quinta Sezione, D. Šváby, A. Rosas (relatore), E. Juhász e
C. Vajda, giudici,

avvocato generale: J. Kokott

cancelliere: M. Ferreira, amministratore principale

vista la fase scritta del procedimento e in seguito all’udienza del 4 marzo
2015,

considerate le osservazioni presentate:

—

|

per la Fiscale Eenheid X NV cs, da T. Scheer, advocaat, K. Bruins e M.
Morawski, adviseurs;  
  
---|---  
  
—

|

per il governo dei Paesi Bassi, da M. Bulterman, B. Koopman e H. Stergiou, in
qualità di agenti;  
  
---|---  
  
—

|

per il governo svedese, da A. Falk, C. Meyer-Seitz, U. Persson, E. Karlsson,
L. Swedenborg, e C. Hagerman, in qualità di agenti;  
  
---|---  
  
—

|

per il governo del Regno Unito, da L. Christie, in qualità di agente,
assistito da R. Hill, barrister;  
  
---|---  
  
—

|

per la Commissione europea, da W. Roels e C. Soulay, in qualità di agenti,  
  
---|---  
  
sentite le conclusioni dell’avvocato generale, presentate all’udienza del 20
maggio 2015,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione dell’articolo
13, parte B, lettera d), punto 6, della sesta direttiva 77/388/CEE del
Consiglio, del 17 maggio 1977, in materia di armonizzazione delle legislazioni
degli Stati membri relative alle imposte sulla cifra di affari – Sistema
comune di imposta sul valore aggiunto: base imponibile uniforme (GU L 145,
pag. 1), come modificata dalla direttiva 91/680/CEE del Consiglio, del 16
dicembre 1991 (GU L 376, pag. 1; in prosieguo: la «sesta direttiva»).  
  
---|---  
  
2

|

Tale domanda è stata presentata nell’ambito di una controversia tra lo
Staatssecretaris van Financiën (segretario di Stato alle Finanze) e la Fiscale
Eenheid X NV cs (in prosieguo: la «X») avente ad oggetto un avviso di
rettifica relativo all’imposta sul valore aggiunto (IVA) notificato a
quest’ultima in relazione al 1996.  
  
---|---  
  
Contesto normativo

Il diritto dell’Unione

La normativa sull’IVA

3

|

L’articolo 2, punto 1, della sesta direttiva assoggetta all’IVA, in
particolare, «le prestazioni di servizi effettuate a titolo oneroso
all’interno del paese da un soggetto passivo che agisce in quanto tale».  
  
---|---  
  
4

|

Ai sensi dell’articolo 4, paragrafo 4, secondo comma, della sesta direttiva,
«[o]gni Stato membro ha la facoltà di considerare come unico soggetto passivo
le persone residenti all’interno del paese che siano giuridicamente
indipendenti, ma strettamente vincolate fra loro da rapporti finanziari,
economici ed organizzativi».  
  
---|---  
  
5

|

L’articolo 13, parte B, lettera d), punto 6, della sesta direttiva è così
formulato:

«Fatte salve le altre disposizioni comunitarie, gli Stati membri esentano, a
condizioni da essi fissate per assicurare una corretta e semplice applicazione
delle esenzioni stesse e prevenire ogni possibile frode, evasione ed abuso:

(...)

|

d)

|

le operazioni seguenti:

(...)

|

6.

|

la gestione di fondi comuni d’investimento quali sono definiti dagli Stati
membri».  
  
---|---  
  
6

|

L’articolo 13, parte B, lettera d), punto 6, della sesta direttiva è
sostanzialmente identico all’articolo 135, paragrafo 1, lettera g), della
direttiva 2006/112/CE del Consiglio, del 28 novembre 2006, relativa al sistema
comune d’imposta sul valore aggiunto (GU L 347, pag. 1), che ha abrogato e
sostituito la sesta direttiva a decorrere dal 1o gennaio 2007.  
  
---|---  
  
La normativa in materia di vigilanza sugli investimenti

7

|

La direttiva 85/611/CEE del Consiglio, del 20 dicembre 1985, concernente il
coordinamento delle disposizioni legislative, regolamentari ed amministrative
in materia di taluni organismi d’investimento collettivo in valori mobiliari
(OICVM) (GU L 375, pag. 3; in prosieguo: la «direttiva OICVM») ai suoi
considerando primo e secondo enuncia quanto segue:

«considerando che vi sono notevoli divergenze tra le legislazioni degli
[S]tati membri relative agli organismi d’investimento collettivo, soprattutto
per quanto riguarda gli obblighi e i controlli ai quali questi organismi sono
assoggettati; che queste divergenze provocano perturbazioni delle condizioni
di concorrenza tra questi organismi e non garantiscono una tutela equivalente
dei partecipanti;

considerando che un coordinamento delle legislazioni nazionali che
disciplinano gli organismi d’investimento collettivo appare pertanto
opportuno, per ravvicinare sul piano comunitario le condizioni di concorrenza
tra questi organismi ed attuarvi una tutela più efficace e più uniforme dei
partecipanti; che un simile coordinamento sarebbe opportuno ai fini di
facilitare agli organismi d’investimento collettivo situati in uno [S]tato
membro la commercializzazione delle loro quote nel territorio degli altri
[S]tati membri».  
  
---|---  
  
8

|

L’ambito di applicazione della direttiva OICVM è definito dal suo sesto
considerando come segue:

«considerando che in una prima fase è opportuno limitare il coordinamento
delle legislazioni degli Stati membri agli organismi d’investimento collettivo
di tipo diverso da quello “chiuso” che offrono le loro quote in vendita al
pubblico nella Comunità e che hanno come unico obiettivo l’investimento in
valori mobiliari (…); che la regolamentazione degli organismi d’investimento
collettivo cui la direttiva non si applica solleva vari problemi che occorre
risolvere con altre disposizioni e che, quindi, tali organismi saranno oggetto
di un successivo coordinamento; (…)».  
  
---|---  
  
9

|

Nella sua versione modificata dalla direttiva 2001/108/CE del Parlamento
europeo e del Consiglio, del 21 gennaio 2002 (GU L 41, pag. 35), non
applicabile alla data dei fatti di cui al procedimento principale, la
direttiva OICVM, al suo articolo 1, paragrafi 1 e 2, così prevede:

«1. Gli [S]tati membri applicano la presente direttiva agli organismi
d’investimento collettivo in valori mobiliari (OICVM) situati sul loro
territorio.

2\. Ai fini della presente direttiva e fatto salvo l’articolo 2, si intendono
per OICVM gli organismi:

|

—

|

il cui oggetto esclusivo è l’investimento collettivo dei capitali raccolti
presso il pubblico in valori mobiliari e/o in altre attività finanziarie
liquide di cui all’articolo 19, paragrafo 1, e il cui funzionamento è soggetto
al principio della ripartizione dei rischi, e  
  
---|---  
  
—

|

le cui quote sono, su richiesta dei portatori, riacquistate o rimborsate,
direttamente o indirettamente, a carico del patrimonio dei suddetti organismi.
È assimilato a tali riacquisti o rimborsi il fatto che un OICVM agisca per
impedire che il corso delle sue quote in borsa si allontani sensibilmente dal
valore netto di inventario».  
  
---|---  
  
10

|

Conformemente all’articolo 5, paragrafo 2, secondo comma, della direttiva
OICVM, nella sua versione modificata dalla direttiva 2001/107/CE del
Parlamento europeo e del Consiglio, del 21 gennaio 2002 (GU L 41, pag. 20),
non applicabile alla data dei fatti di cui al procedimento principale,
«l’attività di gestione di fondi comuni d’investimento e di società
d’investimento comprende, ai fini della presente direttiva, le funzioni citate
nell’elenco non esaustivo di cui all’allegato II».  
  
---|---  
  
11

|

Il citato allegato II menziona i seguenti aspetti tra le «funzioni comprese
nell’attività di gestione di portafogli collettivi»:

|

—

|

Gestione degli investimenti  
  
---|---  
  
—

|

Amministrazione

|

a)

|

servizi legali e contabili relativi alla gestione del fondo  
  
---|---  
  
b)

|

servizio di informazione per i clienti  
  
---|---  
  
c)

|

valutazione e determinazione del prezzo (anche ai fini delle dichiarazioni
fiscali)  
  
---|---  
  
d)

|

controllo dell’osservanza della normativa applicabile  
  
---|---  
  
e)

|

tenuta del registro dei detentori delle quote  
  
---|---  
  
f)

|

distribuzione dei proventi  
  
---|---  
  
g)

|

emissione e riscatto delle quote  
  
---|---  
  
h)

|

regolamento dei contratti (compreso l’invio dei certificati)  
  
---|---  
  
i)

|

tenuta dei libri.  
  
---|---  
  
—

|

Commercializzazione».  
  
---|---  
  
12

|

La vigilanza sugli investimenti è stata rafforzata con l’adozione della
direttiva 2011/61/UE del Parlamento europeo e del Consiglio, dell’8 giugno
2011, sui gestori di fondi d’investimento alternativi, che modifica le
direttive 2003/41/CE e 2009/65/CE e i regolamenti (CE) n. 1060/2009 e (UE) n.
1095/2010 (GU L 174, pag. 1), che tuttavia non è applicabile ai fatti di cui
al procedimento principale. Dai considerando 34 e 58 di tale direttiva risulta
che essa si applica anche ai fondi d’investimento immobiliari.  
  
---|---  
  
Il diritto dei Paesi Bassi

13

|

Ai sensi dell’articolo 7, paragrafo 4, della legge del 1968, relativa
all’imposta sul fatturato (Wet op de Omzetbelasting 1968), nella sua versione
applicabile al procedimento principale (in prosieguo: la «legge sull’IVA»),
«[l]e persone fisiche e gli organismi ai sensi della legge generale sulle
imposte statali [Algemene wet inzake rijksbelastingen] che sono imprenditori
ai sensi del presente articolo, residenti o con sede nei Paesi Bassi o che vi
hanno un centro d’attività stabile e i cui rapporti finanziari, economici ed
organizzativi sono tali da rappresentare un’unità, sono considerati, su
domanda o meno di uno o più di essi, con decisione impugnabile dell’Ispettore,
come un unico imprenditore, a decorrere dal primo giorno del mese successivo
alla data in cui l’Ispettore ha adottato detta decisione. Le modalità della
creazione, modifica e cessazione dell’unità fiscale possono essere fissate con
decreto ministeriale».  
  
---|---  
  
14

|

L’articolo 11, paragrafo 1, sub i), punto 3, della legge sull’IVA dispone
sostanzialmente che la gestione, da parte di fondi d’investimento e di società
d’investimento, di patrimoni riuniti in vista di un investimento collettivo è
esente dall’IVA.  
  
---|---  
  
Procedimento principale e questioni pregiudiziali

15

|

La X è un’entità fiscale ai sensi dell’articolo 7, paragrafo 4, della legge
sull’IVA, vale a dire un soggetto passivo di cui all’articolo 4, paragrafo 4,
secondo comma, della sesta direttiva.  
  
---|---  
  
16

|

La A Beheer NV (in prosieguo: la « A») fa parte di tale entità fiscale.  
  
---|---  
  
17

|

Durante il 1996 la A ha concluso, con tre società stabilite nei Paesi Bassi,
contratti vertenti sulla fornitura di diversi servizi. Tali società non fanno
parte della X. Esse sono state costituite da alcuni fondi pensione. Dopo la
loro costituzione esse hanno emesso partecipazioni e certificati di
partecipazione, che sono stati ceduti a terzi. L’attività delle società
consiste nell’acquistare dai detentori partecipazioni o certificati di
partecipazione, nonché nella compravendita e nella gestione di beni immobili.
Le società non impiegano personale. Gli azionisti richiedono dalle suddette
società risultati sotto forma di versamenti di dividendi.  
  
---|---  
  
18

|

Dai summenzionati contratti risulta che la A ha eseguito, a titolo oneroso, le
seguenti attività per le società stesse:

|

a)

|

tutte le attività per essa derivanti dalla sua funzione di direttore
statutario del committente;  
  
---|---  
  
b)

|

tutte le attività di carattere operativo imposte al committente da norme di
legge, da statuti, da regolamenti e da decisioni dell’amministrazione;  
  
---|---  
  
c)

|

la gestione del patrimonio del committente, con le modalità previste
all’allegato I ai contratti;  
  
---|---  
  
d)

|

la predisposizione dei rendiconti finanziari, l’elaborazione dei dati e il
controllo contabile interno;  
  
---|---  
  
e)

|

il compimento di atti di disposizione sul patrimonio del committente, in
particolare l’acquisto e la vendita di immobili, e  
  
---|---  
  
f)

|

l’acquisto da detentori di partecipazioni e certificati di partecipazione.  
  
---|---  
  
19

|

L’allegato I, precedentemente menzionato alla lettera c), così dispone:

«La prestazione dei servizi di gestione (...) comprende:

|

A.

|

Gestione dei beni immobili:

|

1.

|

l’esercizio del controllo sui beni immobili e sull’uso dei medesimi, nonché il
mantenimento dei contatti con gli inquilini;  
  
---|---  
  
2.

|

l’incarico ad agenzie immobiliari – per conto del committente – in caso di
abitazioni vuote; la valutazione della qualità degli inquilini;  
  
---|---  
  
3.

|

l’ispezione di locali eventualmente liberatisi e la predisposizione del
relativo rendiconto;  
  
---|---  
  
4.

|

la riscossione dei canoni di locazione (...) e la gestione dei debitori; la
trattazione dei sussidi per la locazione;  
  
---|---  
  
5.

|

l’iscrizione a bilancio e la realizzazione della manutenzione straordinaria,
nonché la valutazione tecnica e il controllo sull’esecuzione della medesima
(...);  
  
---|---  
  
6.

|

la realizzazione di interventi minori di manutenzione e il controllo
sull’esecuzione dei medesimi;  
  
---|---  
  
7.

|

la fornitura di beni e la prestazione di servizi aggiuntivi; il relativo
controllo di qualità e la fatturazione di detti beni e servizi agli inquilini;  
  
---|---  
  
8.

|

il trattamento contabile di quanto precedentemente menzionato, e  
  
---|---  
  
9.

|

le attività giuridiche ordinarie; l’applicazione di aumenti del canone e la
proroga dei contratti di locazione.  
  
---|---  
  
(...)».  
  
20

|

Tutte le attività a carico della A in base ai contratti di cui al procedimento
principale sono espletate dalla stessa A oppure da terzi su incarico e sotto
la responsabilità della medesima. Per dette attività la A ha ricevuto da
ciascuna delle società di cui al procedimento principale un compenso fissato
all’8% del canone annuale di locazione teorico per i beni immobili
appartenenti al patrimonio della società di cui trattasi.  
  
---|---  
  
21

|

La X non ha versato l’IVA sui compensi percepiti da queste tre società
immobiliari, considerando che le prestazioni effettuate, sia da essa stessa
sia da terzi sotto la sua responsabilità, godevano dell’esenzione prevista
all’articolo 11, paragrafo 1, sub i), punto 3, della legge sull’IVA.  
  
---|---  
  
22

|

L’Ispettore dell’autorità fiscale nazionale ha tuttavia ritenuto che godessero
di tale esenzione soltanto le attività menzionate alle lettere e) ed f) dei
contratti di gestione di cui trattasi, vale a dire la compravendita di
immobili, nonché l’acquisto da detentori di partecipazioni e certificati di
partecipazione. Ha pertanto emesso nei confronti della X un avviso di
rettifica in materia di IVA relativo al periodo compreso tra il 1o gennaio e
il 31 dicembre 1996 compresi.  
  
---|---  
  
23

|

A seguito di un reclamo contro tale avviso di rettifica, l’Ispettore
dell’autorità fiscale nazionale ha ridotto l’importo della rettifica, pur
considerando che una parte dei servizi forniti dalla A non godano
dell’esenzione. Ritenendo la riduzione insufficiente, la X ha presentato,
contro la decisione dell’Ispettore dell’autorità fiscale nazionale, un ricorso
dinanzi al Rechtbank Breda (Tribunale di Breda). Quest’ultimo ha dichiarato
fondato il ricorso, ha annullato la suddetta decisione e ha concesso una
riduzione maggiore.  
  
---|---  
  
24

|

L’Ispettore dell’autorità fiscale nazionale ha quindi proposto appello, contro
la sentenza del Rechtbank Breda (Tribunale di Breda), dinanzi al Gerechtshof
te ‘s Hertogenbosch (Corte di appello di Hertogenbosch), che ha confermato la
decisione di primo grado.  
  
---|---  
  
25

|

Avverso la sentenza del Gerechtshof te ‘s Hertogenbosch (Corte di appello di
Hertogenbosch), lo Staatssecretaris (Segretario di Stato per le Finanze) ha
proposto un ricorso per cassazione dinanzi allo Hoge Raad der Nederlanden
(Corte suprema dei Paesi Bassi). Nelle sue conclusioni, l’avvocato generale
presso lo Hoge Raad der Nederlanden (Corte suprema dei Paesi Bassi) ha
invitato la presente Sezione a dichiarare infondata l’impugnazione.  
  
---|---  
  
26

|

Lo Hoge Raad der Nederlanden (Corte suprema dei Paesi Bassi) si chiede se
società d’investimento come le società di cui trattasi, in cui è raccolto
capitale ad opera di più di un investitore al fine dell’acquisto, della
detenzione, della gestione e della vendita di beni immobili per conseguirne un
profitto, che perverrà a tutti i detentori delle quote in forma di
distribuzione di un dividendo e di un vantaggio dovuto all’aumento del valore
della loro partecipazione, debbano essere considerate «fondi comuni
d’investimento», ai sensi dell’articolo 13, parte B, lettera d), punto 6,
della sesta direttiva. Si chiede, segnatamente, se osti all’applicazione della
menzionata disposizione la circostanza che l’investimento ha per oggetto beni
immobili.  
  
---|---  
  
27

|

Nel caso in cui le società di cui trattasi possano essere considerate «fondi
comuni d’investimento» ai sensi dell’articolo 13, parte B, lettera d), punto
6, della sesta direttiva, lo Hoge Raad der Nederlanden (Corte suprema dei
Paesi Bassi) si chiede se la gestione effettiva dei beni immobili,
comprendente tutto quanto è connesso alla locazione di detti beni e alla loro
manutenzione, che dette società hanno subappaltato a un terzo, vale a dire
alla A, costituisca un’attività di «gestione» ai sensi di tale disposizione.  
  
---|---  
  
28

|

In tale contesto lo Hoge Raad der Nederlanden (Corte suprema dei Paesi Bassi)
ha deciso di sospendere il procedimento e di sottoporre alla Corte le seguenti
questioni pregiudiziali:

|

«1)

|

Se l’articolo 13, parte B, lettera d), punto 6, della sesta direttiva debba
essere interpretato nel senso che una società costituita da più di un
investitore, con il solo fine di investire in beni immobili il patrimonio
raccolto, possa essere considerata come un fondo comune d’investimento, ai
sensi di detta disposizione.  
  
---|---  
  
2)

|

In caso di soluzione affermativa della questione 1): se l’articolo 13, parte
B, lettera d), punto 6, della sesta direttiva debba essere interpretato nel
senso che nella nozione di “gestione” è compresa anche l’amministrazione
effettiva dei beni immobili della società che quest’ultima ha affidato a un
terzo».  
  
---|---  
  
Sulle questioni pregiudiziali

Sulla prima questione, relativa alla nozione di «fondo comune d’investimento »

29

|

Con la sua prima questione, come risulta dalla decisione di rinvio, il giudice
del rinvio chiede sostanzialmente se l’articolo 13, parte B, lettera d), punto
6, della sesta direttiva debba essere interpretato nel senso che società
d’investimento come quelle di cui al procedimento principale, in cui è
raccolto capitale ad opera di più di un investitore al fine dell’acquisto,
della detenzione, della gestione e della vendita di beni immobili per
conseguirne un profitto, che perverrà a tutti i detentori delle quote in forma
di distribuzione di un dividendo e di un vantaggio dovuto all’aumento del
valore della loro partecipazione, debbano essere considerate «fondi comuni
d’investimento», ai sensi di tale disposizione.  
  
---|---  
  
30

|

Occorre anzitutto ricordare che, secondo una giurisprudenza costante, sebbene
le esenzioni previste, segnatamente, all’articolo 13, parte B, lettera d),
punto 6, della sesta direttiva costituiscano nozioni autonome del diritto
dell’Unione e debbano, in linea di principio, ricevere una definizione comune
che miri ad evitare divergenze nell’applicazione del regime IVA da uno Stato
membro all’altro, e di conseguenza gli Stati membri non possano modificarne il
contenuto, ciò non vale tuttavia quando il legislatore dell’Unione europea ha
affidato loro il compito di definire taluni termini di un’esenzione (v., in
tal senso, sentenze Abbey National, C‑169/04, EU:C:2006:289, punti 38 e 39; JP
Morgan Fleming Claverhouse Investment Trust e The Association of Investment
Trust Companies, C‑363/05, EU:C:2007:391, punti 19 e 20; Wheels Common
Investment Fund Trustees e a., C‑424/11, EU:C:2013:144, punto 16, nonché ATP
PensionService, C‑464/12, EU:C:2014:139, punto 40).  
  
---|---  
  
31

|

Orbene, l’articolo 13, parte B, lettera d), punto 6, della sesta direttiva
conferisce agli Stati membri il potere di definire la nozione di «fondi comuni
d’investimento» (v. sentenze Wheels Common Investment Fund Trustees e a.,
C‑424/11, EU:C:2013:144, punto 16, nonché ATP PensionService, C‑464/12,
EU:C:2014:139, punto 40).  
  
---|---  
  
32

|

Tale potere definitorio così attribuito agli Stati membri trova tuttavia il
proprio limite nel divieto di violare i termini stessi dell’esenzione
utilizzati dal legislatore dell’Unione. In particolare, uno Stato membro non
può, senza negare i termini stessi di «fondi comuni d’investimento»,
selezionare quali tra detti fondi beneficino dell’esenzione e quali no. Detta
disposizione gli conferisce quindi esclusivamente il potere di definire, nel
suo diritto interno, i fondi corrispondenti alla nozione di «fondi comuni
d’investimento» (v., in tal senso, sentenze JP Morgan Fleming Claverhouse
Investment Trust e The Association of Investment Trust Companies, C‑363/05,
EU:C:2007:391, punti da 41 a 43;Wheels Common Investment Fund Trustees e a.,
C‑424/11, EU:C:2013:144, punto 17, nonché ATP PensionService, C‑464/12,
EU:C:2014:139, punto 41).  
  
---|---  
  
33

|

Il potere definitorio della nozione di «fondi comuni d’investimento»
riconosciuto agli Stati membri deve inoltre rispettare gli obiettivi
perseguiti dalla sesta direttiva nonché il principio di neutralità fiscale
caratterizzante il sistema comune dell’IVA (v., in tal senso, sentenze JP
Morgan Fleming Claverhouse Investment Trust e The Association of Investment
Trust Companies, C‑363/05, EU:C:2007:391, punti 22 e 43;Wheels Common
Investment Fund Trustees e a., C‑424/11, EU:C:2013:144, punto 18, nonché ATP
PensionService, C‑464/12, EU:C:2014:139, punto 42).  
  
---|---  
  
34

|

A tale riguardo si deve osservare che l’obiettivo dell’esenzione delle
operazioni correlate alla gestione di fondi comuni d’investimento è,
segnatamente, quello di agevolare agli investitori l’investimento in titoli
tramite organismi d’investimento, escludendo i costi dell’IVA e, in tal modo,
garantendo la neutralità del sistema comune dell’IVA quanto alla scelta tra
l’investimento diretto in titoli e quello mediante organismi d’investimento
collettivo (v. sentenze JP Morgan Fleming Claverhouse Investment Trust e The
Association of Investment Trust Companies, C‑363/05, EU:C:2007:391, punto
45;Wheels Common Investment Fund Trustees e a., C‑424/11, EU:C:2013:144, punto
19, nonché ATP PensionService, C‑464/12, EU:C:2014:139, punto 43).  
  
---|---  
  
35

|

Occorre pertanto determinare, ai fini dell’applicazione della sesta direttiva,
se società che presentino caratteristiche come quelle che presentano le
società di cui al procedimento principale, che sono state costituite da più di
un investitore con il solo fine di investire in beni immobili il patrimonio
riunito, possano essere considerate un «fondo comune d’investimento» ai sensi
dell’articolo 13, parte B, lettera d), punto 6, di tale direttiva.  
  
---|---  
  
36

|

Occorre ricordare che i fondi che costituiscono organismi d’investimento
collettivo in valori mobiliari ai sensi della direttiva OICVM costituiscono
fondi comuni d’investimento (v. in tal senso, in particolare, sentenze
Deutsche Bank, C‑44/11, EU:C:2012:484, punto 32;Wheels Common Investment Fund
Trustees e a., C‑424/11, EU:C:2013:144, punto 23, nonché ATP PensionService,
C‑464/12, EU:C:2014:139, punto 46). Come risulta dall’articolo 1, paragrafo 2,
di tale direttiva, gli organismi d’investimento collettivo in valori mobiliari
sono organismi il cui oggetto esclusivo è l’investimento collettivo dei
capitali raccolti presso il pubblico in valori mobiliari, il cui funzionamento
è soggetto al principio della ripartizione dei rischi, e le cui quote sono, su
richiesta dei portatori, riacquistate o rimborsate, direttamente o
indirettamente, a carico del patrimonio dei suddetti organismi.  
  
---|---  
  
37

|

Inoltre, vanno altresì considerati fondi comuni d’investimento i fondi che,
pur non costituendo organismi d’investimento collettivo ai sensi della
direttiva OICVM, presentano caratteristiche identiche a questi ultimi ed
effettuano quindi le stesse operazioni o, quanto meno, presentano tratti
comparabili a tal punto da porsi in rapporto di concorrenza con essi (v., in
tal senso, sentenze Abbey National, C‑169/04, EU:C:2006:289, punti da 53 a 56;
JP Morgan Fleming Claverhouse Investment Trust e The Association of Investment
Trust Companies, C‑363/05, EU:C:2007:391, punti da 48 a 51;Wheels Common
Investment Fund Trustees e a., C‑424/11, EU:C:2013:144, punto 24, nonché ATP
PensionService, C‑464/12, EU:C:2014:139, punto 47).  
  
---|---  
  
38

|

Orbene, si deve constatare che non si può ritenere che società come quelle di
cui al procedimento principale, che sono state costituite da più di un
investitore con il solo fine di investire in beni immobili il patrimonio
riunito, costituiscano un organismo d’investimento collettivo ai sensi della
direttiva OICVM. Infatti un investimento composto esclusivamente da beni
immobili non è soggetto alla direttiva OICVM, dal momento che quest’ultima,
conformemente al suo articolo 1, paragrafi 1 e 2, si applica solo agli
investimenti in valori mobiliari.  
  
---|---  
  
39

|

Di conseguenza, per poter essere considerate fondi comuni d’investimento
esenti ai sensi dell’articolo 13, parte B, lettera d), punto 6, della sesta
direttiva, le società come quelle di cui al procedimento principale devono
presentare caratteristiche identiche agli organismi d’investimento collettivo
ai sensi della direttiva OICVM ed effettuare le stesse operazioni o, quanto
meno, presentare tratti comparabili a tal punto da porsi in rapporto di
concorrenza con essi.  
  
---|---  
  
40

|

A tale riguardo occorre in via preliminare rilevare, come indicato
dall’avvocato generale ai paragrafi da 22 a 29 delle sue conclusioni, che
l’esenzione di cui all’articolo 13, parte B, lettera d), punto 6, della sesta
direttiva si applica agli organismi d’investimento oggetto di una vigilanza
statale specifica.  
  
---|---  
  
41

|

Come osservato in più occasioni dalla Corte nell’ambito dell’interpretazione
dell’esenzione della gestione dei fondi comuni d’investimento ai sensi di
detta disposizione, l’armonizzazione della normativa sull’IVA è precedente a
quella della legislazione relativa all’autorizzazione e alla vigilanza sui
fondi d’investimento e, in particolare, alla direttiva OICVM (sentenze Abbey
National, C‑169/04, EU:C:2006:289, punto 55, nonché JP Morgan Fleming
Claverhouse Investment Trust e The Association of Investment Trust Companies,
C‑363/05, EU:C:2007:391, punto 32).  
  
---|---  
  
42

|

Come rilevato dall’avvocato generale al paragrafo 21 delle sue conclusioni,
gli Stati membri hanno originariamente stabilito come fondi di investimento i
fondi regolamentati a livello statale e quindi soggetti a particolari
disposizioni in materia di autorizzazione e controllo, vale a dire a
un’autorizzazione da parte di autorità pubbliche e a una vigilanza,
segnatamente, a tutela degli investitori. Il rinvio al diritto nazionale degli
Stati membri per definire la nozione di «fondi comuni d’investimento» ha
quindi consentito di riservare agli investimenti oggetto di una vigilanza
statale specifica l’esenzione a titolo dell’articolo 13, parte B, lettera d),
punto 6, della sesta direttiva.  
  
---|---  
  
43

|

Dai primi due considerando della direttiva OICVM risulta che, a causa delle
divergenze tra le legislazioni degli Stati membri relative agli organismi
d’investimento collettivo, soprattutto per quanto riguarda gli obblighi e i
controlli ai quali questi organismi sono assoggettati, il legislatore
dell’Unione ha inteso coordinare tali legislazioni per ravvicinare sul piano
dell’Unione le condizioni di concorrenza tra questi organismi ed attuarvi una
tutela più efficace e più uniforme dei partecipanti, nonché per facilitare
agli organismi d’investimento collettivo situati in uno Stato membro la
commercializzazione delle loro quote nel territorio degli altri Stati membri.  
  
---|---  
  
44

|

La direttiva OICVM ha così stabilito, per gli organismi d’investimento
collettivo stabiliti negli Stati membri, norme minime comuni per quanto
riguarda l’autorizzazione, la struttura e l’attività degli OICVM, nonché le
informazioni che sono tenuti a pubblicare.  
  
---|---  
  
45

|

L’introduzione a livello dell’Unione, con la direttiva OICVM, dei primi
elementi normativi della vigilanza per i fondi d’investimento ha ristretto il
potere discrezionale di cui dispongono gli Stati membri per definire i fondi
comuni d’investimento ai sensi dell’articolo 13, parte B, lettera d), punto 6,
della sesta direttiva.  
  
---|---  
  
46

|

Il coordinamento, a livello dell’Unione, della normativa in materia di
vigilanza degli investimenti si è così sovrapposto al potere definitorio degli
Stati membri. La nozione di «fondi comuni d’investimento», ai sensi
dell’articolo 13, parte B, lettera d), punto 6, della sesta direttiva, è
pertanto determinata sia dal diritto dell’Unione sia dal diritto nazionale.  
  
---|---  
  
47

|

La Corte ha quindi statuito che devono essere considerati fondi comuni
d’investimento esenti ai sensi di tale disposizione, da un lato, gli
investimenti che rientrano nella direttiva OICVM e sono soggetti, in tale
ambito, a una vigilanza statale specifica e, dall’altro, i fondi che, pur non
costituendo organismi d’investimento collettivo ai sensi di tale direttiva,
presentano caratteristiche identiche a questi ultimi ed effettuano quindi le
stesse operazioni o, quanto meno, presentano tratti comparabili a tal punto da
porsi in rapporto di concorrenza con essi (sentenze Wheels Common Investment
Fund Trustees e a., C‑424/11, EU:C:2013:144, punti 23 e 24, nonché ATP
PensionService, C‑464/12, EU:C:2014:139, punti 46 e 47).  
  
---|---  
  
48

|

Orbene, come rilevato dall’avvocato generale al paragrafo 27 delle sue
conclusioni, solo i fondi d’investimento soggetti a una vigilanza statale
specifica possono essere soggetti alle medesime condizioni di concorrenza e
rivolgersi alla stessa cerchia di investitori. Questi altri tipi di fondi
d’investimento possono quindi, in linea di principio, beneficiare
dell’esenzione prevista all’articolo 13, parte B, lettera d), punto 6, della
sesta direttiva se gli Stati membri prevedono anche nei loro confronti una
vigilanza statale specifica.  
  
---|---  
  
49

|

Ne risulta che, per quanto riguarda il procedimento principale, un
investimento composto esclusivamente da beni immobili, non soggetto alle norme
sulla vigilanza previste dal diritto dell’Unione applicabile nel 1996, vale a
dire la direttiva OICVM, può costituire un fondo comune d’investimento ai
sensi dell’articolo 13, parte B, lettera d), punto 6, della sesta direttiva
solo se il diritto nazionale prevede una vigilanza statale specifica per un
siffatto fondo.  
  
---|---  
  
50

|

Dalle indicazioni fornite dal giudice del rinvio non è possibile stabilire se
ciò avvenga nel procedimento principale e spetta quindi ad esso verificarlo.  
  
---|---  
  
51

|

Per il caso in cui il giudice del rinvio accertasse che le tre società cui la
A ha fornito diverse prestazioni erano soggette a una vigilanza statale
specifica, occorre ancora esaminare se tali società presentino le altre
caratteristiche richieste per poter essere considerate un fondo comune
d’investimento tale da poter essere esentato alla luce dell’obiettivo
dell’articolo 13, parte B, lettera d), punto 6, della sesta direttiva e del
principio di neutralità fiscale.  
  
---|---  
  
52

|

A tale riguardo, la X e la Commissione europea ritengono che le
caratteristiche delle società di cui al procedimento principale corrispondano
a quelle di un fondo comune d’investimento come risultanti dalla
giurisprudenza della Corte. Un fondo d’investimento sarebbe pertanto
comparabile agli organismi d’investimento collettivo quali definiti dalla
direttiva OICVM qualora alcune persone abbiano acquistato diritti di
partecipazione in tale fondo, il rendimento dell’investimento da esse in tal
modo effettuato dipenda dai risultati degli investimenti effettuati dai
gestori del fondo nel corso del periodo durante il quale esse detengono tali
diritti di partecipazione e i partecipanti abbiano diritto ai benefici o
sopportino il rischio connesso alla gestione del fondo (v., in tal senso,
sentenza Wheels Common Investment Fund Trustees e a., C‑424/11, EU:C:2013:144,
punto 27). Nello stesso senso, la Corte ha statuito che fondi pensione
d’impresa possono essere considerati fondi comuni d’investimento allorché sono
finanziati dai beneficiari delle pensioni versate, il risparmio è investito
secondo il principio della ripartizione dei rischi e il rischio degli
investimenti ricade sugli affiliati (sentenza ATP PensionService, C‑464/12,
EU:C:2014:139, punto 59).  
  
---|---  
  
53

|

Sembra essere questa l’ipotesi che ricorre nel caso delle società di cui al
procedimento principale, tenuto conto delle indicazioni del giudice del rinvio
e degli elementi del fascicolo a disposizione della Corte.  
  
---|---  
  
54

|

Tali società raccolgono capitali provenienti da diversi fondi pensione e hanno
come oggetto l’acquisto, la detenzione, la gestione e la vendita di beni
immobili per conseguirne il profitto maggiore possibile. Dette società hanno
emesso certificati di partecipazione che conferiscono a coloro che li
possiedono un diritto a una quota proporzionale del beneficio delle società
medesime sotto forma di dividendi. Le persone che possiedono tali certificati
di partecipazione hanno parimenti diritto al beneficio della società
interessata dovuto a un aumento del valore della loro partecipazione. Il
rischio dell’investimento ricade sui titolari di partecipazioni. Gli
investitori che hanno investito i loro beni nel capitale di una di queste
società sopportano il rischio connesso alla gestione del patrimonio in essa
riunito. Il beneficio di tali investitori, sotto forma di dividendi, dipende
dal rendimento del patrimonio della società interessata. Il capitale delle
società di cui al procedimento principale è aperto a diversi investitori che
hanno la possibilità, se lo desiderano, di cedere a terzi i loro certificati
di partecipazione. Inoltre nuovi investitori possono iscriversi e apportare
nuovi capitali nella società interessata.  
  
---|---  
  
55

|

Occorre rilevare che l’argomento relativo alla mancanza di ripartizione dei
rischi di un fondo immobiliare, dedotto dal governo svedese, non può essere
accolto.  
  
---|---  
  
56

|

A tale riguardo, per quanto concerne le società di cui al procedimento
principale, dalle indicazioni fornite in udienza e dal fascicolo a
disposizione della Corte sembra emergere che il patrimonio riunito è investito
secondo il principio della ripartizione dei rischi. I fondi sono investiti in
diverse categorie di beni immobili, sia residenziali sia commerciali, e anche
in regioni geografiche diverse.  
  
---|---  
  
57

|

Come precisato dalla Commissione, il fatto che nel caso di specie si tratti di
investimenti in beni immobili non influisce sulla natura delle attività delle
tre società di cui al procedimento principale, vale a dire la gestione
collettiva dei fondi. Infatti l’articolo 13, parte B, lettera d), punto 6,
della sesta direttiva riguarda genericamente i «fondi comuni d’investimento»,
senza riferirsi ad alcuna forma specifica d’investimento né operare
distinzioni a seconda dei beni in cui i fondi sono investiti. Nulla indica
pertanto che l’esenzione prevista in tale disposizione andrebbe a esclusivo
vantaggio dell’investimento in titoli e che altre forme d’investimento ne
sarebbero escluse. Infatti né il contesto né il tenore letterale dell’articolo
13, parte B, lettera d), punto 6, della sesta direttiva né l’obiettivo di tale
disposizione rivelano che fosse intenzione del legislatore dell’Unione
limitare l’applicazione di detta disposizione ai soli organismi d’investimento
collettivo che investano in valori mobiliari.  
  
---|---  
  
58

|

Il giudice del rinvio chiede tuttavia se l’obiettivo dell’esenzione prevista
nella medesima disposizione, come formulato dalla Corte, possa essere
raggiunto ove si tratti di beni immobili, precisando in particolare che la
giurisprudenza della Corte relativa a tale esenzione riguarda solo gli
investimenti in valori mobiliari.  
  
---|---  
  
59

|

A tale riguardo si deve constatare che, come indicato dalla X, il fatto che la
giurisprudenza esistente della Corte si riferisca a situazioni in cui il
patrimonio collettivo era investito in titoli si spiega con l’oggetto dei
procedimenti di cui essa si è finora occupata, in quanto non è stata chiamata
ad analizzare fatti relativi a investimenti in altri beni.  
  
---|---  
  
60

|

Orbene, come indicano il sesto considerando e l’articolo 24 della direttiva
OICVM, e come risulta dall’articolo 19, paragrafo 1, lettera e), della stessa
direttiva, nella sua versione modificata dalla direttiva 2001/108, non
applicabile alla data dei fatti di cui al procedimento principale, il
coordinamento della normativa in materia di vigilanza mira a includere non
solo gli OICVM, ma anche altri organismi d’investimento collettivo (v., in tal
senso, sentenza JP Morgan Fleming Claverhouse Investment Trust e The
Association of Investment Trust Companies, C‑363/05, EU:C:2007:391, punti 32 e
34). L’investimento in valori mobiliari rappresenta così soltanto una forma
specifica d’investimento regolamentato.  
  
---|---  
  
61

|

Il fatto che la direttiva 2011/61, che a livello dell’Unione rappresenta un
ulteriore passo verso l’armonizzazione per quanto concerne la vigilanza
statale specifica sui fondi d’investimento, si applichi anche ai fondi
d’investimento immobiliari, come indica in particolare il considerando 34 di
tale direttiva, depone a favore di una siffatta interpretazione.  
  
---|---  
  
62

|

In tale contesto, il fatto di non consentire a società immobiliari come quelle
di cui al procedimento principale di beneficiare dell’esenzione prevista
all’articolo 13, parte B, lettera d), punto 6, della sesta direttiva, per il
motivo che la gestione dei beni riguarderebbe beni immobili, sarebbe contrario
al principio della neutralità fiscale.  
  
---|---  
  
63

|

Infatti, quando fondi d’investimento sono soggetti a una vigilanza statale
specifica simile, a prescindere dal fatto che siano composti da valori
mobiliari o da beni immobili, le suddette forme d’investimento si pongono
altresì in concorrenza diretta. In entrambi i casi l’unico aspetto di rilievo
per l’investitore sono gli interessi che detti investimenti gli fruttano.
Orbene, secondo una costante giurisprudenza, il principio di neutralità
fiscale osta a che prestazioni di servizi simili, che si trovano quindi in
concorrenza tra loro, siano trattati in modo diverso ai fini dell’IVA (v.
sentenza Wheels Common Investment Fund Trustees e a., C‑424/11, EU:C:2013:144,
punto 21 e giurisprudenza ivi citata).  
  
---|---  
  
64

|

Occorre pertanto rispondere alla prima questione dichiarando che l’articolo
13, parte B, lettera d), punto 6, della sesta direttiva deve essere
interpretato nel senso che società d’investimento come quelle di cui al
procedimento principale, in cui è raccolto capitale ad opera di più di un
investitore che sopporta il rischio connesso alla gestione del patrimonio
riunito nelle società medesime al fine dell’acquisto, della detenzione, della
gestione e della vendita di beni immobili per conseguirne un profitto, che
perverrà a tutti i detentori delle quote in forma di distribuzione di un
dividendo e di un vantaggio dovuto all’aumento del valore della loro
partecipazione, possono essere considerate «fondi comuni d’investimento», ai
sensi di tale disposizione, a patto che lo Stato membro interessato abbia
assoggettato tali società a una vigilanza statale specifica.  
  
---|---  
  
Sulla seconda questione, relativa alla nozione di «gestione »

65

|

Con la sua seconda questione il giudice del rinvio chiede sostanzialmente se
l’articolo 13, parte B, lettera d), punto 6, della sesta direttiva debba
essere interpretato nel senso che la nozione di «gestione» contenuta in tale
disposizione riguardi altresì l’amministrazione effettiva dei beni immobili di
un fondo comune d’investimento che sia stata affidata a un terzo.  
  
---|---  
  
66

|

Dalla motivazione della decisione di rinvio risulta, da un lato, che con
«terzo» si deve intendere la A, che si è incaricata di tutte le attività di
gestione, compresa l’amministrazione, per le tre società di cui al
procedimento principale, e, dall’altro, che l’amministrazione effettiva di un
immobile comprende in particolare la sua locazione, la gestione dei rapporti
di locazione in essere nonché l’affidamento ad altri terzi di interventi di
manutenzione e la sorveglianza su di essi.  
  
---|---  
  
67

|

Occorre pertanto determinare se la gestione, ai sensi dell’articolo 13, parte
B, lettera d), punto 6, della sesta direttiva, si riferisca esclusivamente
all’acquisto e alla vendita dei beni immobili in questione o anche alla loro
amministrazione effettiva.  
  
---|---  
  
68

|

A tale riguardo si deve ricordare che, secondo una giurisprudenza costante, i
termini con i quali sono state designate le esenzioni di cui all’articolo 13
della sesta direttiva devono essere interpretati restrittivamente. Tuttavia,
l’interpretazione di tali termini deve essere conforme agli obiettivi
perseguiti da dette esenzioni e rispettare le prescrizioni derivanti dal
principio di neutralità fiscale inerente al sistema comune dell’IVA. Pertanto,
tale regola d’interpretazione restrittiva non significa che i termini
utilizzati per specificare le esenzioni di cui al suddetto articolo 13 debbano
essere interpretati in un modo che privi tali esenzioni dei loro effetti (v.,
in particolare, sentenze Zimmermann, C‑174/11, EU:C:2012:716, punto 22 e
giurisprudenza ivi citata, nonché Mapfre asistencia e Mapfre warranty,
C‑584/13, EU:C:2015:488, punto 26).  
  
---|---  
  
69

|

Come già rilevato dalla Corte, la nozione di «gestione» di fondi comuni
d’investimento di cui all’articolo 13, parte B, lettera d), punto 6, della
sesta direttiva rappresenta una nozione autonoma del diritto dell’Unione di
cui gli Stati membri non possono modificare il contenuto (sentenza Abbey
National, C‑169/04, EU:C:2006:289, punto 43).  
  
---|---  
  
70

|

Tale nozione non è definita dal legislatore dell’Unione.  
  
---|---  
  
71

|

La Corte ha tuttavia precisato che le operazioni coperte da tale esenzione
sono quelle che attengono specificamente all’attività degli organismi
d’investimento collettivo (sentenze Abbey National, C‑169/04, EU:C:2006:289,
punto 63; Deutsche Bank,C‑44/11, EU:C:2012:484, punto 31, e ATP
PensionService, C‑464/12, EU:C:2014:139, punto 65). Riguardo, in particolare,
a servizi di gestione prestati da un gestore esterno, essa ha statuito che
tali operazioni devono formare un insieme distinto, valutato globalmente, e
costituire elementi specifici ed essenziali per la gestione di fondi comuni
d’investimento (sentenza ATP PensionService, C‑464/12, EU:C:2014:139, punto
65).  
  
---|---  
  
72

|

Oltre alle funzioni di gestione di investimenti, costituiscono funzioni
specifiche degli organismi d’investimento collettivo le funzioni di
amministrazione degli stessi organismi d’investimento collettivo, come quelle
indicate all’allegato II alla direttiva OICVM, sotto il titolo
«Amministrazione» (sentenza ATP PensionService, C‑464/12, EU:C:2014:139, punto
66).  
  
---|---  
  
73

|

La Corte ha così statuito che non solo la gestione di investimenti che implica
la scelta e la cessione dei beni che costituiscono l’oggetto di tale gestione,
ma anche i compiti amministrativi e di contabilità, in particolare prestazioni
quali il calcolo dell’importo degli utili e del prezzo delle quote o delle
azioni del fondo, le valutazioni dei patrimoni, la contabilità, la
preparazione di dichiarazioni per la distribuzione degli utili, il rilascio di
informazioni e di documentazioni per i conti periodici e per le dichiarazioni
fiscali, statistiche e IVA, nonché la preparazione delle previsioni di utili,
rientrano nella nozione di «gestione» di un fondo comune d’investimento ai
sensi dell’articolo 13, parte B, lettera d), punto 6, della sesta direttiva
(v. sentenze Abbey National, C‑169/04, EU:C:2006:289, punti 26, 63 e 64,
nonché ATP PensionService, C‑464/12, EU:C:2014:139, punto 68).  
  
---|---  
  
74

|

Per contro, la Corte ha parimenti già statuito che le funzioni di depositario
degli organismi d’investimento collettivo nonché le mere prestazioni materiali
o tecniche, come la messa a disposizione di un sistema informatico, non sono
comprese nell’articolo 13, parte B, lettera d), punto 6, della sesta direttiva
(sentenza Abbey National, C‑169/04, EU:C:2006:289, punti 65 e 71).  
  
---|---  
  
75

|

I governi che hanno presentato osservazioni ritengono che, se le società
immobiliari di cui al procedimento principale sono da considerare un fondo
comune d’investimento ai sensi dell’articolo 13, parte B, lettera d), punto 6,
della sesta direttiva, la nozione di «gestione» ai sensi di tale disposizione
include la gestione degli investimenti, segnatamente le decisioni e le
consulenze relative all’acquisto e alla vendita dei valori che costituiscono
tali investimenti, nonché i servizi di cui all’allegato II alla direttiva
OICVM, sotto il titolo «Amministrazione». Tuttavia, le mere prestazioni
materiali o tecniche, come la messa a disposizione di un sistema informatico o
l’amministrazione effettiva dei beni immobili della società interessata non
rientrerebbero in tale nozione.  
  
---|---  
  
76

|

La X e la Commissione sostengono invece che le attività eseguite dalla A a
vantaggio delle sue tre controparti contrattuali, attività del tipo di quelle
descritte al punto 19 della presente sentenza, rientrano nella nozione di
«gestione» di un fondo comune d’investimento. Tutte queste attività
riguarderebbero un’ottimizzazione della gestione dei beni immobili che
compongono il capitale delle tre società controparti contrattuali della A e,
di conseguenza, l’aumento del valore delle partecipazioni degli investitori
nei fondi comuni d’investimento.  
  
---|---  
  
77

|

A tale riguardo si deve constatare che l’attività specifica di un fondo comune
d’investimento consiste nell’investimento collettivo dei capitali raccolti
(v., in tal senso, sentenza GfBk, C‑275/11, EU:C:2013:141, punti 22 e 24).
Pertanto, dal momento che gli attivi di un fondo siffatto consistono in beni
immobili, la sua attività specifica comprende, da un lato, attività relative
alla scelta, all’acquisto e alla vendita dei beni immobili e, dall’altro, ai
compiti amministrativi e di contabilità, come quelli di cui al punto 74 della
presente sentenza.  
  
---|---  
  
78

|

Per contro, l’amministrazione effettiva dei beni immobili non attiene
specificamente all’amministrazione di un fondo comune d’investimento, in
quanto va al di là delle diverse attività connesse all’investimento collettivo
dei capitali raccolti. Poiché l’amministrazione effettiva dei beni immobili
mira a preservare e ad accrescere il patrimonio investito, il suo obiettivo
non attiene specificamente all’attività di un fondo comune d’investimento, ma
riguarda ogni tipo d’investimento.  
  
---|---  
  
79

|

Alla luce dell’insieme delle suesposte considerazioni, occorre rispondere alla
seconda questione dichiarando che l’articolo 13, parte B, lettera d), punto 6,
della sesta direttiva deve essere interpretato nel senso che la nozione di
«gestione» contenuta in tale disposizione non riguarda l’amministrazione
effettiva dei beni immobili di un fondo comune d’investimento.  
  
---|---  
  
Sulle spese

80

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quinta Sezione) dichiara:  
  
---|---  
|  |

1)

|

L’articolo 13, parte B, lettera d), punto 6, della sesta direttiva 77/388/CEE
del Consiglio, del 17 maggio 1977, in materia di armonizzazione delle
legislazioni degli Stati membri relative alle imposte sulla cifra di affari –
Sistema comune di imposta sul valore aggiunto: base imponibile uniforme, come
modificata dalla direttiva 91/680/CEE del Consiglio, del 16 dicembre 1991,
deve essere interpretato nel senso che società d’investimento come quelle di
cui al procedimento principale, in cui è raccolto capitale ad opera di più di
un investitore che sopporta il rischio connesso alla gestione del patrimonio
riunito nelle società medesime al fine dell’acquisto, della detenzione, della
gestione e della vendita di beni immobili per conseguirne un profitto, che
perverrà a tutti i detentori delle quote in forma di distribuzione di un
dividendo e di un vantaggio dovuto all’aumento del valore della loro
partecipazione, possono essere considerate «fondi comuni d’investimento», ai
sensi di tale disposizione, a patto che lo Stato membro interessato abbia
assoggettato tali società a una vigilanza statale specifica.  
  
---|---  
|  |

2)

|

L’articolo 13, parte B, lettera d), punto 6, della sesta direttiva 77/388 deve
essere interpretato nel senso che la nozione di «gestione» contenuta in tale
disposizione non riguarda l’amministrazione effettiva dei beni immobili di un
fondo comune d’investimento.  
  
---|---  
|

Firme  
  
---|---  
  
* * *

( *1 ) Lingua processuale: il neerlandese.

  *[""]: Double quotes
  *[*]: Asterisk
  *[?]: Question mark


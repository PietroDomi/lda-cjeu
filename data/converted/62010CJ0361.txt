

**Causa C ‑361/10**

**Intercommunale Intermosane SCRL**

**et**

**F ederation de l'industrie e du gaz**

**contro**

**Stato belga**

[domanda di pronuncia pregiudiziale proposta dal Conseil d'État (Belgio)]

«Mercato interno -- Norme e regole tecniche -- Procedura d'informazione nel
settore delle norme e delle regolamentazioni tecniche e regole relative ai
servizi della societa dell'informazione -- Prescrizioni minime di sicurezza di
taluni vecchi impianti elettrici sui luoghi di lavoro»

Massime della sentenza

_Ravvicinamento delle legislazioni -- Procedura d'informazione nel settore
delle norme e delle regolamentazioni tecniche e delle regole relative ai
servizi della societa dell'informazione -- Direttiva 98/34 -- Regola tecnica
-- Nozione_

_(Direttiva del Parlamento europeo e del Consiglio 98/34, come modificata
dalla direttiva 98/48, art.  1, punto 11)_

L'art. 1, punto 11, della direttiva 98/34, che prevede una procedura
d'informazione nel settore delle norme e delle regolamentazioni tecniche e
delle regole relative ai servizi della societa dell'informazione, come
modificata dalla direttiva 98/48, deve essere interpretato nel senso che norme
che enunciano prescrizioni generali relative alla realizzazione di impianti
elettrici, alla costruzione del materiale elettrico e alle protezioni connesse
con detto materiale al fine di garantire la protezione dei lavoratori, come
quelle contenute nella normativa belga sulle prescrizioni minime di sicurezza
di taluni vecchi impianti elettrici sui luoghi di lavoro, non sono regole
tecniche, ai sensi di tale disposizione, i cui progetti devono essere oggetto
della notifica di cui all'art. 8, n. 1, primo comma, della stessa direttiva.

(v. punto 22 e dispositivo)

  

  
  
  
  
  
  

SENTENZA DELLA CORTE (Settima Sezione)

9 giugno 2011 (*)

«Mercato interno - Norme e regole tecniche - Procedura d'informazione nel
settore delle norme e delle regolamentazioni tecniche e regole relative ai
servizi della societa dell'informazione - Prescrizioni minime di sicurezza di
taluni vecchi impianti elettrici sui luoghi di lavoro»

Nel procedimento C‑361/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Conseil d'État (Belgio), con decisione 9
luglio 2010, pervenuta in cancelleria il 19 luglio 2010, nella causa

**Intercommunale Intermosane SCRL,**

**F ederation de l'industrie et du gaz**

contro

**Stato belga,**

LA CORTE (Settima Sezione),

composta dal sig. D. Švaby, presidente di sezione, dalla sig.ra R. Silva de
Lapuerta (relatore) e dal sig. G. Arestis, giudici,

avvocato generale: sig.ra E. Sharpston

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la Intercommunale Intermosane SCRL, dall'avv. J. Bourtembourg, avocat;

-        per il governo belga, dai sigg. J.-C. Halleux e T. Materne, in qualita di agenti;

-        per la Repubblica d'Austria, dalla sig.ra C. Pesendorfer, in qualita di agente;

-        per la Commissione europea, dalla sig.ra M. Patakia e dal sig. G. Zavvos, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 1 e 8 della direttiva del Parlamento europeo e del Consiglio 22
giugno 1998, 98/34/CE, che prevede una procedura d'informazione nel settore
delle norme e delle regolamentazioni tecniche e delle regole relative ai
servizi della societa dell'informazione (GU L 204, pag. 37), come modificata
dalla direttiva del Parlamento europeo e del Consiglio 20 luglio 1998,
98/48/CE (GU L 217, pag. 18; in prosieguo: la «direttiva 98/34»).

2        La domanda in esame e stata presentata nell'ambito di una
controversia tra, da un lato, la Intercommunale Intermosane SCRL e la
Federation de l'industrie et du gaz, associazione senza scopo di lucro e,
dall'altro lato, lo Stato belga, relativamente ad una normativa sulle
prescrizioni minime di sicurezza di taluni vecchi impianti elettrici sui
luoghi di lavoro.

  **Contesto normativo**

  _La normativa dell 'Unione_

3        L'art. 1 della direttiva 98/34 dispone:

«Ai sensi della presente direttiva si intende per:

1)      "prodotto": i prodotti di fabbricazione industriale e i prodotti
agricoli, compresi i prodotti della pesca;

(...)

3)      "specificazione tecnica": una specificazione che figura in un
documento che definisce le caratteristiche richieste di un prodotto, quali i
livelli di qualita o di proprieta di utilizzazione, la sicurezza, le
dimensioni, comprese le prescrizioni applicabili al prodotto per quanto
riguarda la denominazione di vendita, la terminologia, i simboli, le prove ed
i metodi di prova, l'imballaggio, la marcatura e l'etichettatura, nonche le
procedure di valutazione della conformita.

(...)

4)      "altro requisito": un requisito diverso da una specificazione tecnica,
prescritto per un prodotto per motivi di tutela, in particolare dei
consumatori o dell'ambiente, e concernente il suo ciclo di vita dopo la
commercializzazione, quali le sue condizioni di utilizzazione, di riciclaggio,
di reimpiego o di eliminazione qualora tali condizioni possano influenzare in
modo significativo la composizione o la natura del prodotto o la sua
commercializzazione;

(...)

11)      "regola tecnica": una specificazione tecnica o altro requisito o una
regola relativa ai servizi, comprese le disposizioni amministrative che ad
esse si applicano, la cui osservanza e obbligatoria, de jure o de facto, per
la commercializzazione, la prestazione di servizi, lo stabilimento di un
fornitore di servizi o l'utilizzo degli stessi in uno Stato membro o in una
parte importante di esso, nonche, fatte salve quelle di cui all'articolo 10,
le disposizioni legislative, regolamentari ed amministrative degli Stati
membri che vietano la fabbricazione, l'importazione, la commercializzazione o
l'utilizzo di un prodotto oppure la prestazione o l'utilizzo di un servizio o
lo stabilimento come fornitore di servizi.

(...)

(...)

La presente direttiva non si applica alle misure che gli Stati membri
ritengono necessarie nel contesto del trattato per garantire la protezione
delle persone, e segnatamente dei lavoratori, in occasione dell'impiego di
prodotti, a condizione che tali misure non influiscano sui prodotti stessi».

4        L'art. 8, n. 1, primo comma, della direttiva 98/34 e formulato come
segue:

«Fatto salvo l'articolo 10, gli Stati membri comunicano immediatamente alla
Commissione ogni progetto di regola tecnica, salvo che si tratti del semplice
recepimento integrale di una norma internazionale e europea, nel qual caso e
sufficiente una semplice informazione sulla norma stessa. Essi le comunicano
brevemente anche i motivi che rendono necessario adottare tale regola tecnica
a meno che non risultino gia dal progetto».

  _La normativa nazionale_

5        Gli artt. 8‑13 del regio decreto 2 giugno 2008, relativo ai requisiti
minimi di sicurezza di taluni vecchi impianti elettrici sui luoghi di lavoro (
_Moniteur belge_ del 19 giugno 2008, pag. 31631; in prosieguo: il «regio
decreto») prevedono:

«Art. 8. L'impianto elettrico e realizzato in modo da proteggere i lavoratori
dai rischi dovuti al contatto diretto e indiretto, dagli effetti delle
sovratensioni dovute segnatamente a difetti dell'isolamento, alle manovre e
agli agenti atmosferici, dalle bruciature e da altri rischi di salute nonche
dai rischi non elettrici dovuti all'uso di elettricita.

      Ove non risulti possibile eliminare i suddetti rischi con l'ausilio di misure concettuali o di misure di protezione collettiva, l'accesso a tali impianti va riservato esclusivamente ai lavoratori con competenza contrassegnata dal codice BA4 o BA5, cosi come stabilito all'art. 47 del [regolamento generale relativo agli impianti elettrici]. 

Art. 9.            L'impianto elettrico deve essere realizzato in modo da:

1°      evitare gli archi e le temperature di superficie pericolosi;

2°      evitare il surriscaldamento, l'incendio e l'esplosione.

Art. 10. § 1\. Ogni circuito e protetto da almeno un dispositivo di
protezione, che interrompe una corrente in sovraccarico prima che si possa
produrre un riscaldamento atto a nuocere all'isolamento, alle connessioni, ai
conduttori o all'ambiente.

      Ogni circuito e protetto da un dispositivo che interrompe una corrente di corto circuito prima che si producano effetti pericolosi.

      § 2\. In deroga alle disposizioni del § 1, taluni impianti possono non essere protetti dalle sovracorrenti, a patto che vengano rispettate le condizioni e le modalita previste agli artt. 119, 123 e 126 del [regolamento generale relativo agli impianti elettrici]. 

Art. 11. § 1\. Al fine dell'esecuzione dei lavori fuori tensione,
l'interruzione dell'impianto elettrico o dei singoli circuiti elettrici deve
poter essere effettuata in maniera sicura ed affidabile.

      § 2\. Il comando funzionale deve essere effettuato in maniera sicura ed affidabile.

      § 3\. Gli effetti delle cadute di tensione o della mancanza e del ripristino della tensione non devono pregiudicare la sicurezza dei lavoratori. 

Art. 12. L'impianto elettrico deve essere realizzato con materiale elettrico
costruito in modo tale da non pregiudicare la sicurezza delle persone, in caso
di installazione e di manutenzione corrette e di utilizzazione conforme alla
sua destinazione.

      Se del caso, il materiale deve rispondere alle condizioni dei decreti che danno attuazione alle direttive comunitarie applicabili in materia. 

Art. 13. Sia in ragione della sua costruzione, sia in ragione di una
protezione supplementare, il materiale elettrico utilizzato e adeguato alle
influenze esterne e alle condizioni di uso presenti o ragionevolmente
prevedibili».

  **Causa principale e questioni pregiudiziali**

6        Con ricorso presentato il 18 agosto 2008 dinanzi al giudice del
rinvio, le ricorrenti nella causa principale hanno presentato domanda di
annullamento del regio decreto.

7        A sostegno del loro ricorso, le ricorrenti nella causa principale
deducono, in particolare, una violazione della direttiva 98/34, poiche il
regio decreto contiene delle regole tecniche, il cui progetto avrebbe dovuto
essere comunicato alla Commissione ai sensi dell'art. 8 di tale direttiva.

8        In tale contesto, il Conseil d'État ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se norme nazionali, come gli artt. 8‑13 del [regio decreto] che
enunciano le prescrizioni relative alla realizzazione di impianti elettrici,
alla costruzione del materiale elettrico e alle protezioni connesse con detto
materiale al fine di garantire la protezione dei lavoratori, costituiscano
regole tecniche ai sensi dell'art. 1, punto 11, della direttiva [98/34], i cui
progetti devono essere oggetto di una notifica, in virtu dell'art. 8, n. 1,
primo comma, della stessa direttiva.

2)      Se norme nazionali, come gli artt. 8‑13 del [regio decreto]
costituiscano misure ai sensi dell'art. 1, in fine, della direttiva [98/34]
che gli Stati membri ritengono necessarie per garantire la protezione delle
persone, e segnatamente dei lavoratori, in occasione dell'impiego di prodotti
e che non influiscono sui prodotti stessi».

  **Sulle questioni pregiudiziali**

  _Sulla prima questione_

9        Con la prima questione, il giudice del rinvio chiede sostanzialmente
se l'art. 1, punto 11, della direttiva 98/34 vada interpretato nel senso che
norme nazionali del tipo di quelle in esame nella causa principale
costituiscano, ai sensi di tale disposizione, regole tecniche, i cui progetti
devono essere oggetto della notifica di cui all'art. 8, n. 1, primo comma,
della stessa direttiva.

10      Per giurisprudenza costante, la direttiva 98/34 e volta a tutelare,
mediante un controllo preventivo, la libera circolazione delle merci, che
costituisce uno dei fondamenti dell'Unione europea, e l'utilita di tale
controllo emerge nei casi in cui regole tecniche che rientrano nel campo di
applicazione di tale direttiva possano costituire ostacoli per gli scambi
delle merci fra Stati membri, ostacoli che sono ammissibili solo se necessari
per soddisfare esigenze imperative dirette al conseguimento di uno scopo
d'interesse generale (v. sentenze 30 aprile 1996, causa C‑194/94, CIA Security
International, Racc. pag. I‑2201, punti 40 e 48, nonche 8 settembre 2005,
causa C‑303/04, Lidl Italia, Racc. pag. I‑7865, punto 22).

11      In tale contesto occorre ricordare che, secondo la giurisprudenza,
dall'art. 1, punto 11, della direttiva 98/34 emerge che la nozione di «regola
tecnica» si scompone in tre categorie, cioe, in primo luogo, la
«specificazione tecnica», ai sensi dell'art. 1, punto 3, della direttiva
citata, in secondo luogo, l'«altro requisito», come definito dall'art. 1,
punto 4, di tale direttiva, e, in terzo luogo, il divieto di fabbricazione,
importazione, commercializzazione o utilizzo di un prodotto di cui all'art. 1,
punto 11, della direttiva stessa (v. sentenze 21 aprile 2005, causa C‑267/03,
Lindberg, Racc. pag. I‑3247, punto 54, e 8 novembre 2007, causa C‑20/05,
Schwibbert, Racc. pag. I‑9447, punto 34).

12      Nell'ipotesi in cui gli impianti elettrici di cui alla causa
principale possano essere qualificati come «prodotto» ai sensi dell'art. 1,
punto 1, della direttiva 98/34, occorre esaminare se le disposizioni nazionali
in esame nella causa principale rientrino in una di queste tre categorie.

13      A tale riguardo e, in primo luogo, sufficiente anzitutto constatare
che tali norme non rientrano nella terza categoria di regole tecniche di cui
all'art. 1, punto 11, della direttiva 98/34, poiche non comportano un divieto
di fabbricazione, di importazione, di commercializzazione o di utilizzazione
di un prodotto ai sensi di tale disposizione.

14      In secondo luogo, occorre verificare se le norme nazionali in esame
nella causa principale rientrino nella prima categoria di regole tecniche di
cui all'art. 1, punto 11, della direttiva 98/34, vale a dire nella nozione di
«specificazione tecnica».

15      Dalla giurisprudenza risulta che tale nozione, definita nel suddetto
art. 1, punto 3, presuppone che la norma nazionale si riferisca
necessariamente al prodotto o al suo imballaggio in quanto tali, e che
definisca quindi una delle caratteristiche richieste di un prodotto (v.
sentenza Schwibbert, cit., punto 35 e giurisprudenza citata).

16      Per quanto riguarda le norme nazionali controverse nella causa
principale, va rilevato che le prescrizioni minime relative alla realizzazione
di taluni impianti elettrici previsti da tali disposizioni mirano a garantire
la sicurezza di tali impianti allo scopo di proteggere i lavoratori che li
utilizzano.

17      Ora, si deve necessariamente constatare che tali prescrizioni minime
impongono requisiti e obiettivi generali in materia di sicurezza e di
protezione, senza necessariamente riferirsi al prodotto in questione o al suo
imballaggio in quanto tali e, quindi, senza definire le caratteristiche di
tale prodotto.

18      Di conseguenza, le norme nazionali di cui alla causa principale non
contengono specificazioni tecniche ai sensi della direttiva 98/34.

19      In terzo luogo, va verificato se tali disposizioni rientrino nella
seconda categoria di regole tecniche di cui all'art. 1, punto 11, della
direttiva 98/34, vale a dire nella nozione di «altro requisito».

20      Secondo la giurisprudenza, per poter essere qualificati come «altr[i]
requisit[i]» ai sensi dell'art. 1, punto 4, della direttiva 98/34, le
prescrizioni minime previste da dette disposizioni devono costituire delle
«condizioni» in grado di influenzare in modo significativo la composizione o
la natura del prodotto in questione o la sua commercializzazione (v., in tal
senso, sentenza Lindberg, cit., punto 72).

21      Ora, tenuto conto del carattere generale di dette prescrizioni, esse
non possono costituire condizioni siffatte, ne possono, di conseguenza, essere
qualificate come «altr[i] requisit[i]» ai sensi del suddetto art. 1, punto 4\.

22      Alla luce delle considerazioni precedenti, la prima questione va
risolta dichiarando che l'art. 1, punto 11, della direttiva 98/34 deve essere
interpretato nel senso che norme nazionali del tipo in esame nella causa
principale non sono regole tecniche, ai sensi di tale disposizione, i cui
progetti devono essere oggetto della notifica di cui all'art. 8, n. 1, primo
comma, della stessa direttiva.

  _Sulla seconda questione_

23      Vista la soluzione fornita alla prima questione, non e necessario
risolvere la seconda questione.

  **Sulle spese**

24      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Settima Sezione) dichiara:

**L 'art 1, punto 11, della direttiva del Parlamento europeo e del Consiglio
22 giugno 1998, 98/34/CE, che prevede una procedura d'informazione nel settore
delle norme e delle regolamentazioni tecniche e delle regole relative ai
servizi della societa dell'informazione, come modificata dalla direttiva del
Parlamento europeo e del Consiglio 20 luglio 1998, 98/48/CE, deve essere
interpretato nel senso che norme nazionali del tipo in esame nella causa
principale non sono regole tecniche, ai sensi di tale disposizione, i cui
progetti devono essere oggetto della notifica di cui all'art. 8, n. 1, primo
comma, della stessa direttiva.**

Firme

* * *

* Lingua processuale: il francese. 


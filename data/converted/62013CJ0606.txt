

SENTENZA DELLA CORTE (Settima Sezione)

1o ottobre 2015 ( * )

«Rinvio pregiudiziale — Direttiva 2003/96/CE — Articoli 4 e 21 — Direttiva
2008/118/CE — Direttiva 92/12/CEE — Articolo 3, paragrafo 1 — Ambito di
applicazione — Disciplina di uno Stato membro — Riscossione di una tassa sul
rendimento termico dei reattori nucleari»

Nella causa C‑606/13,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Kammarrätten i Sundsvall (Svezia), con
decisione del 29 ottobre 2013, pervenuta in cancelleria il 25 novembre 2013,
nel procedimento

OKG AB

contro

Skatteverket,

LA CORTE (Settima Sezione),

composta da J.‑C. Bonichot, presidente di sezione, A. Arabadjiev e J.L. da
Cruz Vilaça (relatore), giudici,

avvocato generale: M. Szpunar

cancelliere: A. Calot Escobar

vista la fase scritta del procedimento,

considerate le osservazioni presentate:

—

|

per la OKG AB, da M. Nilsson e M. Palm, advokater;  
  
---|---  
  
—

|

per il governo tedesco, da T. Henze e K. Petersen, in qualità di agenti;  
  
---|---  
  
—

|

per il governo svedese, da A. Falk, C. Meyer-Seitz, U. Persson, E. Karlsson,
L. Swedenborg, C. Hagerman e K. Sparrman, in qualità di agenti;  
  
---|---  
  
—

|

per la Commissione europea, da A. Cordewener e J. Enegren, in qualità di
agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione, da un lato,
degli articoli 4, paragrafo 2, e 21, paragrafo 5, della direttiva 2003/96/CE
del Consiglio, del 27 ottobre 2003, che ristruttura il quadro comunitario per
la tassazione dei prodotti energetici e dell’elettricità (GU L 283, pag. 51),
e, dall’altro, dell’articolo 1, paragrafo 1, della direttiva 2008/118/CE del
Consiglio, del 16 ottobre 2008, relativa al regime generale delle accise e che
abroga la direttiva 92/12/CEE (GU 2009, L 9, pag. 12).  
  
---|---  
  
2

|

Tale domanda è stata presentata nel contesto di una controversia pendente tra
la OKG AB (in prosieguo: la «OKG») e lo Skatteverket (amministrazione
tributaria) in merito alla decisione di quest’ultimo di riscuotere dalla OKG
la tassa sul rendimento termico dei reattori nucleari.  
  
---|---  
  
Contesto normativo

Diritto dell’Unione

3

|

L’articolo 1 della direttiva 2003/96 è formulato nel seguente modo:

«Gli Stati membri tassano i prodotti energetici e l’elettricità conformemente
alla presente direttiva».  
  
---|---  
  
4

|

L’articolo 2 della direttiva in parola recita:

«1. Ai fini della presente direttiva s’intendono per “prodotti energetici” i
prodotti:

|

a)

|

di cui ai codici NC da 1507 a 1518, se destinati ad essere utilizzati come
combustibile per riscaldamento o come carburante per motori;  
  
---|---  
  
(...)

h)

|

di cui al codice NC 3824 90 99 qualora siano destinati ad essere utilizzati
come combustibile per riscaldamento o come carburante per motori.  
  
---|---  
  
2\. La presente direttiva si applica altresì all’elettricità di cui al codice
NC 2716.

3\. Qualora siano destinati ad essere utilizzati, siano messi in vendita o
siano utilizzati come carburante per motori o combustibile per riscaldamento,
i prodotti energetici diversi da quelli per i quali nella presente direttiva è
specificato un livello di tassazione, sono tassati, in relazione al loro uso,
all’aliquota applicabile al combustibile per riscaldamento o carburante per
motori equivalente.

(...)

4\. La presente direttiva non si applica:

(...)

b)

|

ai seguenti usi dei prodotti energetici e dell’elettricità:

|

—

|

prodotti energetici utilizzati per fini diversi dall’utilizzazione come
carburante per motori o come combustibile per riscaldamento,  
  
---|---  
  
(...)».  
  
5

|

Ai sensi dell’articolo 3 di tale direttiva:

«I riferimenti agli “oli minerali” e alle “accise” applicate agli oli minerali
di cui alla direttiva 92/12/CEE [del Consiglio, del 25 febbraio 1992, relativa
al regime generale, alla detenzione, alla circolazione ed ai controlli dei
prodotti soggetti ad accisa (GU L 76, pag. 1)], s’intendono come riferimenti
riguardanti tutti i prodotti energetici, l’elettricità e tutte le imposte
indirette nazionali di cui, rispettivamente, all’articolo 2 e all’articolo 4,
paragrafo 2, della presente direttiva».  
  
---|---  
  
6

|

L’articolo 4, paragrafo 2, della medesima direttiva così dispone:

«Ai fini della presente direttiva si intende per “livello di tassazione”
l’onere fiscale complessivo derivante dal cumulo di tutte le imposte indirette
(eccetto l’IVA), calcolate direttamente o indirettamente sulla quantità di
prodotti energetici e di elettricità, all’atto dell’immissione in consumo».  
  
---|---  
  
7

|

L’articolo 21, paragrafo 5, della direttiva 2003/96 così prevede:

«Ai fini dell’applicazione degli articoli 5 e 6 della direttiva 92/12/CEE,
l’elettricità e il gas naturale sono soggetti ad imposizione e diventano
imponibili al momento della fornitura da parte del distributore o del
ridistributore (...)».  
  
---|---  
  
8

|

Ai sensi dell’articolo 1 della direttiva 92/12:

«1. La presente direttiva stabilisce il regime dei prodotti sottoposti alle
accise e ad altre imposte indirette gravanti, direttamente o indirettamente,
sul consumo di questi prodotti, ad esclusione dell’imposta sul valore aggiunto
e delle imposte stabilite dalla Comunità.

(...)».  
  
---|---  
  
9

|

L’articolo 3, paragrafo 1, della citata direttiva stabilisce quanto segue:

«La presente direttiva è applicabile, a livello comunitario, ai prodotti
seguenti, come definiti nelle direttive ad essi relative:

|

—

|

gli oli minerali,  
  
---|---  
  
—

|

l’alcole e le bevande alcoliche,  
  
---|---  
  
—

|

i tabacchi lavorati».  
  
---|---  
  
10

|

L’articolo 1, paragrafo 1, della direttiva 2008/118 così dispone:

«La presente direttiva stabilisce il regime generale relativo alle accise
gravanti, direttamente o indirettamente, sul consumo dei seguenti prodotti
(“prodotti sottoposti ad accisa”):

|

a)

|

prodotti energetici ed elettricità di cui alla direttiva 2003/96/CE;  
  
---|---  
  
(...)».  
  
11

|

Ai sensi dell’articolo 47 di tale direttiva:

«1. La direttiva 92/12/CEE è abrogata con efficacia al 1o aprile 2010.

(...)

2\. I riferimenti alla direttiva abrogata si intendono fatti alla presente
direttiva».  
  
---|---  
  
Diritto svedese

12

|

L’articolo 1 della legge (2000:466), relativa alla tassa sul rendimento
termico dei reattori nucleari [lagen (2000:466) om skatt på termisk effekt i
kärnkraftsreaktorer], così prevede:

«È dovuta allo Stato, in conformità alle disposizioni della presente legge,
una tassa sul rendimento termico di ogni reattore nucleare. Per “rendimento
termico” si intende, ai sensi della presente legge, la capacità del reattore
nucleare di produrre calore».  
  
---|---  
  
13

|

L’articolo 2 di detta legge precisa che «la tassa è dovuta per ogni mese
civile per il quale sussiste l’autorizzazione a possedere e a gestire un
reattore nucleare. Qualora l’autorizzazione alla gestione sia scaduta o sia
stata revocata prima della fine del mese civile, l’obbligo di pagamento della
tassa ha termine a tale scadenza».  
  
---|---  
  
14

|

A termini dell’articolo 3 di detta legge:

«È debitore d’imposta il titolare dell’autorizzazione a possedere e a gestire
un reattore nucleare».  
  
---|---  
  
15

|

L’articolo 5 della medesima legge prevede quanto segue:

«Qualora un reattore nucleare sia rimasto disattivato per un periodo
ininterrotto di almeno 90 giorni solari, è ammessa una detrazione di 415
[corone svedesi (SEK) (circa EUR 43,54)] per megawatt di rendimento termico
per ogni giorno solare eccedente il 90°».  
  
---|---  
  
Fatti della controversia principale e questioni pregiudiziali

16

|

La OKG gestisce una centrale nucleare. Essa ha pagato, per gli esercizi di
aprile, maggio e giugno 2009, la tassa sul rendimento termico dei reattori
nucleari.  
  
---|---  
  
17

|

Tale società ha successivamente proposto ricorso avverso la decisione di
tassazione che ne costituiva la premessa e ha chiesto il rimborso della tassa
all’amministrazione. A sostegno del suo ricorso, in particolare, essa ha
affermato che detta tassa costituiva, in pratica, un diritto d’accisa sulla
produzione di elettricità che era in contrasto con gli articoli 4, paragrafo
2, e 21, paragrafo 5, della direttiva 2003/96.  
  
---|---  
  
18

|

Poiché l’amministrazione tributaria ha confermato la sua decisione iniziale,
la OKG ha proposto ricorso dinanzi al förvaltningsrätten i Falun (Tribunale
amministrativo di Falun). Quest’ultimo ha respinto la sua domanda, in
considerazione del fatto che la tasssa in parola non ricadeva nell’ambito
d’applicazione né della direttiva 2003/96 né della direttiva 2008/118.  
  
---|---  
  
19

|

Contro tale sentenza la OKG ha interposto appello dinanzi al giudice del
rinvio. Detta società sostiene che la tassa sul rendimento termico dei
reattori nucleari costituisce, in pratica, un diritto d’accisa sulla
produzione di elettricità alla luce del collegamento diretto tra il rendimento
termico della centrale e l’elettricità prodotta da quest’ultima. L’esistenza
di siffatto collegamento sarebbe a maggior ragione dimostrata in quanto, se la
produzione di elettricità fosse interrotta per un periodo ininterrotto
superiore ai 90 giorni, non verrebbe riscossa nessuna tassa.  
  
---|---  
  
20

|

La OKG considera, infine, che la situazione è analoga a quella di cui
trattavasi nella causa sfociata nella sentenza Braathens (C‑346/97,
EU:C:1999:291), in cui la Corte ha concluso che una tassa, derivante dal
calcolo forfettario in funzione del quantitativo stimato di idrocarburi emesso
da un aereo, gravava, in effetti, sul consumo di carburante degli aerei e che,
quindi, la direttiva 92/81/CEE del Consiglio, del 19 ottobre 1992, relativa
all’armonizzazione delle strutture delle accise sugli oli minerali (GU L 316,
pag. 12), era applicabile e la tassa di cui trattavasi era incompatibile con
tale direttiva.  
  
---|---  
  
21

|

L’amministrazione tributaria considera, da parte sua, che la tassa di cui
trattasi costituisce un’imposta fissa fondata sulla capacità di produzione
teorica di calore massima autorizzata di un reattore nucleare e non una tassa
variabile in funzione del quantitativo effettivo di elettricità prodotto. Essa
insiste sul fatto che detta tassa viene riscossa anche se la produzione è
sospesa. Infatti, soltanto in caso di disattivazione straordinaria, per una
durata superiore ai 90 giorni ininterrotti, tale imposta potrebbe non essere
dovuta.  
  
---|---  
  
22

|

Alla luce di ciò, il Kammarrätten i Sundsvall (Corte amministrativa d’appello
di Sundsvall) ha deciso di sospendere il procedimento e di sottoporre alla
Corte le seguenti questioni pregiudiziali:

|

«1)

|

Considerando che, ai sensi dell’articolo 4, paragrafo 2, della direttiva
2003/96, per “livello di tassazione” si intende l’onere fiscale complessivo
derivante dal cumulo di tutte le imposte indirette (eccetto [l’imposta sul
valore aggiunto]), calcolate direttamente o indirettamente sulla quantità di
elettricità, all’atto dell’immissione in consumo, e tenuto conto che
l’articolo 21, paragrafo 5, della medesima direttiva dispone che l’elettricità
è soggetta ad imposizione e diventa imponibile al momento della fornitura da
parte del distributore o del ridistributore, se detti articoli ostino
all’applicazione di una tassa sul rendimento termico dei reattori nucleari.  
  
---|---  
  
2)

|

Se una tassa sul rendimento termico costituisca un diritto d’accisa gravante,
direttamente o indirettamente, sul consumo dei prodotti (soggetti ad accisa)
di cui all’articolo 1, paragrafo 1, della direttiva 2008/118».  
  
---|---  
  
Sulle questioni pregiudiziali

Sulla prima questione

23

|

Con la sua prima questione, il giudice del rinvio chiede, in sostanza, se gli
articoli 4, paragrafo 2, e 21, paragrafo 5, della direttiva 2003/96 debbano
essere interpretati nel senso che ostano ad una normativa nazionale, come
quella in discussione nel procedimento principale, che preveda la riscossione
di una tassa gravante sul rendimento termico dei reattori nucleari.  
  
---|---  
  
24

|

Va osservato, al riguardo, che la prima questione, come formulata dal giudice
del rinvio, è basata sulla premessa secondo cui la direttiva 2003/96 è
applicabile ratione materiae alla controversia principale. Ai sensi
dell’articolo 1 di tale direttiva, il suo ambito d’applicazione è circoscritto
alla tassazione dei prodotti energetici e dell’elettricità, come definiti
rispettivamente all’articolo 2, paragrafi 1 e 2, di detta direttiva.  
  
---|---  
  
25

|

In tal contesto, occorre verificare, previamente, se la nozione di «rendimento
termico di un reattore nucleare», inteso come capacità di tale reattore a
produrre calore, rientri nell’ambito d’applicazione della direttiva 2003/96.  
  
---|---  
  
26

|

In primo luogo, va ricordato che l’articolo 2, paragrafo 1, di tale direttiva
definisce la nozione di «prodotti energetici», utilizzata ai fini di tale
direttiva, redigendo esaustivamente l’elenco dei prodotti che ricadono nella
definizione di tale nozione con riferimento ai codici della nomenclatura
combinata (sentenza Kernkraftwerke Lippe‑Ems, C‑5/14, EU:C:2015:354, punto
47).  
  
---|---  
  
27

|

Poiché il rendimento termico di un reattore nucleare non compare in tale
elenco, esso non può essere considerato come prodotto energetico ai sensi
della direttiva 2003/96.  
  
---|---  
  
28

|

Detta interpretazione è corroborata dalle disposizioni di cui all’articolo 2,
paragrafi 1, 3 e 4, lettera b), di detta direttiva, dalle quali risulta che la
nozione di «prodotto energetico» designa esclusivamente i prodotti destinati
ad essere utilizzati come carburanti o combustibili. Ciò non vale per il
rendimento termico di un reattore nucleare, in quanto esso designa la capacità
del reattore a produrre calore.  
  
---|---  
  
29

|

Di conseguenza, il rendimento termico di un reattore nucleare non rientra
nella nozione di «prodotto energetico» ai sensi della direttiva 2003/96.  
  
---|---  
  
30

|

In secondo luogo, si deve osservare che l’articolo 2, paragrafo 2, della
directive 2003/96 prevede che l’elettricità vada definita in conformità al
codice NC 2716.  
  
---|---  
  
31

|

Al riguardo, e tenuto conto della nozione di «tassa sul rendimento termico di
un reattore nucleare», come definita al punto 28 della presente sentenza, va
rilevato che la tassa di cui trattasi nel procedimento principale consiste nel
prelievo di un importo mensile fisso calcolato in funzione di un valore
teorico, consistente nel numero di megawatt di rendimento termico massimo
fissato per ciascun reattore nucleare con l’autorizzazione, rilasciata
dall’amministrazione nazionale, a possedere e gestire tale reattore nucleare.
Inoltre, il titolare dell’autorizzazione a possedere e a gestire un reattore
nucleare è debitore della tassa sul rendimento termico, anche in assenza della
gestione di tale reattore, eccezion fatta per anomali periodi di sospensione
che eccedano 90 giorni consecutivi.  
  
---|---  
  
32

|

Non esiste pertanto alcun collegamento tra, da un lato, il fatto generatore
della tassa di cui trattasi nel procedimento principale, cioè la capacità di
produzione teorica del reattore nucleare, e, dall’altro, l’effettiva
produzione di elettricità da parte di tale reattore.  
  
---|---  
  
33

|

Il rendimento termico di un reattore nucleare come inteso dalla normativa
nazionale di cui trattasi nel procedimento principale non ricade quindi nella
nozione di «elettricità», ai sensi della direttiva 2003/96.  
  
---|---  
  
34

|

In terzo luogo, va constatato che, alla luce delle considerazioni che figurano
nei punti 31 e 32 della presente sentenza, una tassa come quella di cui
trattasi nel procedimento principale non può considerarsi calcolata
direttamente o indirettamente sul quantitativo di energia effettivamente
prodotto «all’atto dell’immissione in consumo», ai sensi dell’articolo 4,
paragrafo 2, della direttiva 2003/96.  
  
---|---  
  
35

|

Del pari, non si può ritenere che esista un collegamento diretto e
indissociabile tra il fatto generatore dell’imposta e il consumo
dell’elettricità prodotta da un determinato reattore nucleare ai sensi della
sentenza Braathens (C‑346/97, EU:C:1999:291, punto 23).  
  
---|---  
  
36

|

Risulta dall’insieme delle considerazioni che precedono che una tassa come
quella di cui trattasi nel procedimento principale, gravante sul rendimento
termico di un reattore nucleare, non rientra nell’ambito d’applicazione di
tale direttiva.  
  
---|---  
  
37

|

Pertanto, occorre rispondere alla prima questione dichiarando che gli articoli
4, paragrafo 2, e 21, paragrafo 5, della direttiva 2003/96 devono essere
interpretati nel senso che essi non ostano ad una normativa nazionale, come
quella di cui al procedimento principale, che preveda la riscossione di una
tassa gravante sul rendimento termico dei reattori nucleari, in quanto tale
tassa non rientra nell’ambito d’applicazione di siffatta direttiva.  
  
---|---  
  
Sulla seconda questione

38

|

Va preliminarmente osservato che, in forza dell’articolo 47 della direttiva
2008/118, la direttiva 92/12 è abrogata con effetto dal 1o aprile 2010. Poiché
i periodi di tassazione di cui trattasi nel procedimento principale sono
anteriori a tale data, occorre esaminare la seconda questione alla luce delle
disposizioni della direttiva 92/12.  
  
---|---  
  
39

|

Conseguentemente, la seconda questione va intesa nel senso che il giudice del
rinvio chiede, sostanzialmente, se la direttiva 92/12 debba essere
interpretata nel senso che una tassa sul rendimento termico di un reattore
nucleare costituisce un «diritto di accisa» ai sensi di tale direttiva.  
  
---|---  
  
40

|

A tenore dell’ articolo 3, paragrafo 1, di tale direttiva, quest’ultima è
applicabile agli oli minerali, all’alcole e alle bevande alcoliche, nonché ai
tabacchi lavorati, come definiti nelle direttive ad essi relative.  
  
---|---  
  
41

|

Dall’articolo 3 della direttiva 2003/96 deriva che, oltre alla tassazione di
tali prodotti, la direttiva 92/12 disciplina anche l’imposizione dei prodotti
considerati agli articoli 2 e 4, paragrafo 2, della direttiva 2003/96, tra
cui, in particolare, il consumo di elettricità.  
  
---|---  
  
42

|

Al riguardo, la Corte ha già constatato, al punto 36 della presente sentenza,
che una tassa come quella di cui trattasi nel procedimento principale non
rientra nell’ambito d’applicazione della direttiva 2003/96. Pertanto, siffatta
imposta non rientra neppure nell’ambito d’applicazione della direttiva 92/12.  
  
---|---  
  
43

|

Occorre, pertanto, rispondere alla seconda questione dichiarando che la
direttiva 92/12 deve essere interpretata nel senso che una tassa gravante sul
rendimento termico di un reattore nucleare non costituisce «un diritto di
accisa» ai sensi di tale direttiva.  
  
---|---  
  
Sulle spese

44

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Settima Sezione) dichiara:  
  
---|---  
|  |

1)

|

Gli articoli 4, paragrafo 2, e 21, paragrafo 5, della direttiva 2003/96/CE del
Consiglio, del 27 ottobre 2003, che ristruttura il quadro comunitario per la
tassazione dei prodotti energetici e dell’elettricità, devono essere
interpretati nel senso che essi non ostano ad una normativa nazionale, come
quella di cui al procedimento principale, che preveda la riscossione di una
tassa gravante sul rendimento termico dei reattori nucleari, in quanto tale
tassa non rientra nell’ambito d’applicazione di siffatta direttiva.  
  
---|---  
|  |

2)

|

La direttiva 92/12/CEE del Consiglio, del 25 febbraio 1992, relativa al regime
generale, alla detenzione, alla circolazione ed ai controlli dei prodotti
soggetti ad accisa, deve essere interpretata nel senso che una tassa gravante
sul rendimento termico di un reattore nucleare non costituisce un diritto di
accisa ai sensi di tale direttiva.  
  
---|---  
|

Firme  
  
---|---  
  
* * *

( * ) Lingua processuale: lo svedese.

  *[""]: Double quotes
  *[*]: Asterisk
  *[?]: Question mark


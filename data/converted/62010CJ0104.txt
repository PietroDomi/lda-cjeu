

**Causa C ‑104/10**

**Patrick Kelly**

**contro**

**National University of Ireland (University College, Dublin)**

[domanda di pronuncia pregiudiziale proposta dalla High Court (Irlanda)]

«Direttive 76/207/CEE, 97/80/CE e 2002/73/CE -- Accesso alla formazione
professionale -- Parita di trattamento tra uomini e donne -- Rigetto di una
candidatura -- Accesso di un candidato ad una formazione professionale alle
informazioni riguardanti le qualifiche degli altri candidati»

Massime della sentenza

1.         _Politica sociale -- Lavoratori di sesso maschile e lavoratori di sesso femminile -- Accesso al lavoro e condizioni di lavoro -- Parita di trattamento -- Onere della prova nei casi di discriminazione_

_(Direttiva del Consiglio 97/80, art.  4, n. 1)_

2.         _Politica sociale -- Lavoratori di sesso maschile e lavoratori di sesso femminile -- Accesso al lavoro e condizioni di lavoro -- Parita di trattamento_

_(Direttiva del Parlamento europeo e del Consiglio 2002/73, art.  1, punto 3;
direttiva del Consiglio 76/207, art. 4)_

3.         _Politica sociale -- Lavoratori di sesso maschile e lavoratori di sesso femminile -- Accesso al lavoro e condizioni di lavoro -- Parita di trattamento -- Onere della prova nei casi di discriminazione_

_(Direttive del Parlamento europeo e del Consiglio 95/46 e 2002/58; direttiva
del Consiglio 97/80)_

4.         _Questioni pregiudiziali -- Rinvio alla Corte -- Obbligo di rinvio_

_(Art.  267, n. 3, TFUE)_

1.        L'art. 4, n. 1, della direttiva 97/80, riguardante l'onere della prova nei casi di discriminazione basata sul sesso, dev'essere interpretato nel senso che non prevede il diritto per un candidato ad una formazione professionale, che ritenga che l'accesso alla medesima gli sia stato negato per mancato rispetto del principio di parita di trattamento, di accedere ad informazioni in possesso dell'organizzatore della formazione medesima riguardanti le qualifiche degli altri candidati alla formazione, affinche sia in grado di dimostrare «elementi di fatto in base ai quali si possa presumere che ci sia stata discriminazione diretta o indiretta», ai sensi della menzionata disposizione. 

Non puo essere tuttavia escluso che il diniego di fornire informazioni da
parte del convenuto, nell'ambito dell'accertamento dei fatti, possa rischiare
di compromettere la realizzazione dell'obiettivo perseguito dalla direttiva
medesima, privando in tal modo, segnatamente, l'art. 4, n. 1, della stessa del
proprio effetto utile, circostanza che spetta al giudice nazionale verificare.

(v. punti 38-39, dispositivo 1)

2.        L'art. 4 della direttiva 76/207, relativa all'attuazione del principio della parita di trattamento fra gli uomini e le donne per quanto riguarda l'accesso al lavoro, alla formazione e alla promozione professionali e le condizioni di lavoro, ovvero l'art. 1, punto 3, della direttiva 2002/73, che modifica la direttiva 76/207, devono essere interpretati nel senso che non prevedono il diritto per un candidato ad una formazione professionale di accedere ad informazioni in possesso dell'organizzatore della formazione medesima riguardanti le qualifiche degli altri candidati alla formazione, qualora tale candidato ritenga di non aver avuto accesso alla formazione de qua secondo gli stessi criteri applicati agli altri candidati e di essere stato vittima di una discriminazione fondata sul sesso, ai sensi di detto art. 4, ovvero qualora il candidato medesimo lamenti di essere stato vittima di una discriminazione fondata sul sesso, ai sensi di detto art. 1, punto 3, per quanto attiene all'accesso alla formazione professionale stessa. 

(v. punto 48, dispositivo 2)

3.        Nel caso in cui un candidato ad una formazione professionale possa invocare la direttiva 97/80, riguardante l'onere della prova nei casi di discriminazione basata sul sesso, al fine di accedere ad informazioni in possesso dell'organizzatore della formazione stessa riguardanti le qualifiche degli altri candidati alla medesima, le norme del diritto dell'Unione in materia di riservatezza possono incidere su tale diritto d'accesso. 

Pertanto, nell'esaminare se il diniego di fornire informazioni da parte del
convenuto, nell'ambito dell'accertamento di fatti che consentono di presumere
la sussistenza di una discriminazione, rischi di compromettere la
realizzazione dell'obiettivo perseguito dalla direttiva 97/80, privando in tal
modo, segnatamente, l'art. 4, n. 1, di tale direttiva del proprio effetto
utile, le autorita giudiziarie nazionali o gli altri organi competenti devono
tener conto delle norme in materia di riservatezza sancite da atti del diritto
dell'Unione, quali la direttiva 95/46, relativa alla tutela delle persone
fisiche con riguardo al trattamento dei dati personali, nonche alla libera
circolazione di tali dati, e la direttiva 2002/58, relativa al trattamento dei
dati personali e alla tutela della vita privata nel settore delle
comunicazioni elettroniche (direttiva relativa alla vita privata e alle
comunicazioni elettroniche). La tutela dei dati di carattere personale e
parimenti prevista dall'art. 8 della Carta dei diritti fondamentali
dell'Unione europea.

(v. punti 54-56, dispositivo 3)

4.        L'obbligo previsto all'art. 267, n. 3, TFUE non differisce a seconda che nello Stato membro interessato esista un sistema giuridico accusatorio ovvero un sistema giuridico inquisitorio. 

L'art. 267 TFUE conferisce ai giudici nazionali la facolta, ed eventualmente
impone loro l'obbligo, di effettuare un rinvio pregiudiziale qualora il
giudice rilevi, vuoi d'ufficio, vuoi su domanda di parte, che il merito della
controversia solleva un aspetto previsto al primo comma di detto articolo. Ne
discende che le magistrature nazionali godono della piu ampia facolta di adire
la Corte se ritengono che, nell'ambito di una controversia dinanzi ad esse
pendente, siano sorte questioni, essenziali per la pronuncia nel merito, che
implicano un'interpretazione o un accertamento della validita delle
disposizioni del diritto dell'Unione.

Inoltre, il rinvio pregiudiziale si basa su un dialogo da giudice a giudice,
il cui avvio si basa interamente sulla valutazione della pertinenza e della
necessita di detto rinvio compiuta dal giudice nazionale. In tal senso, se
spetta al giudice nazionale valutare se l'interpretazione di una norma del
diritto dell'Unione risulti necessaria per consentirgli di pronunciarsi sulla
lite dinanzi ad esso pendente, alla luce del meccanismo procedurale previsto
dall'art. 267 TFUE, spetta al giudice medesimo decidere in quali termini dette
questioni debbano essere formulate. Se e pur vero che detto giudice e libero
di invitare le parti della lite dinanzi ad esso pendente a suggerire
formulazioni che possano essere utilizzate nella redazione dei quesiti
pregiudiziali, resta tuttavia il fatto che e solamente al giudice medesimo che
spetta decidere, in ultima analisi, tanto sulla forma quanto sul contenuto dei
quesiti stessi.

(v. punti 61, 63-66, dispositivo 4)

  
  
  
  
  
  

SENTENZA DELLA CORTE (Seconda Sezione)

21 luglio 2011 (*)

«Direttive 76/207/CEE, 97/80/CE e 2002/73/CE - Accesso alla formazione
professionale - Parita di trattamento tra uomini e donne - Rigetto di una
candidatura - Accesso di un candidato ad una formazione professionale alle
informazioni riguardanti le qualifiche degli altri candidati»

Nel procedimento C‑104/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla High Court (Irlanda), con decisione 29
gennaio 2010, pervenuta in cancelleria il 24 febbraio seguente,

**Patrick Kelly**

contro

**National University of Ireland (University College, Dublin),**

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. A.
Arabadjiev, A. Rosas (relatore), U. Lohmus e dalla sig.ra P. Lindh, giudici,

avvocato generale: sig. P. Mengozzi

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 13 gennaio
2011,

considerate le osservazioni presentate:

-        Per il sig. Kelly, dal medesimo;

-        per la National University of Ireland, dalla sig.ra M. Bolger, SC, su incarico del sig. E. O'Sullivan, solicitor;

-        per il governo tedesco, dal sig. J. Moller, in qualita di agente;

-        per la Commissione europea, dal sig. M. van Beek e dalla sig.ra N. Yerrell, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
diritto dell'Unione e, in particolare, dell'art. 4 della direttiva del
Consiglio 9 febbraio 1976, 76/207/CEE, relativa all'attuazione del principio
della parita di trattamento fra gli uomini e le donne per quanto riguarda
l'accesso al lavoro, alla formazione e alla promozione professionali e le
condizioni di lavoro (GU L 39, pag. 40), dell'art. 4, n. 1, della direttiva
del Consiglio 15 dicembre 1997, 97/80/CE, riguardante l'onere della prova nei
casi di discriminazione basata sul sesso (GU 1998, L 14, pag. 6), nonche
dell'art. 1, punto 3, della direttiva del Parlamento europeo e del Consiglio
23 settembre 2002, 2002/73/CE, che modifica la direttiva 76/207 (GU L 269,
pag. 15).

2        Tale domanda e stata proposta nell'ambito di una controversia tra il
sig. Kelly e la National University of Ireland (University College, Dublin; in
prosieguo: l'«UCD»), in merito al diniego di quest'ultima di divulgare
documenti, in versione non modificata, relativi alla procedura di selezione di
candidati ad una formazione professionale.

  **Contesto normativo**

  _La normativa dell 'Unione_

 La direttiva 76/207

3        La direttiva 76/207, applicabile ratione temporis alla data dei fatti
da cui e scaturita la denuncia per discriminazione basata sul sesso, vale a
dire nei mesi di marzo ed aprile 2002, prevedeva, al proprio art. 4, quanto
segue:

«L'applicazione del principio della parita di trattamento per quanto riguarda
l'accesso a tutti i tipi e a tutti i livelli di orientamento, di formazione,
di perfezionamento e di aggiornamento professionali, implica che gli Stati
membri prendano le misure necessarie affinche:

a)      siano soppresse le disposizioni legislative, regolamentari e
amministrative contrarie al principio della parita di trattamento;

b)      siano nulle, possano essere dichiarate nulle o possano essere
modificate le disposizioni contrarie al principio della parita di trattamento
contenute nei contratti collettivi o nei contratti individuali di lavoro, nei
regolamenti interni delle imprese nonche negli statuti delle professioni
indipendenti;

c)      l'orientamento, la formazione, il perfezionamento nonche
l'aggiornamento professionali, fatta salva l'autonomia accordata in alcuni
Stati membri a taluni istituti privati di formazione, siano accessibili
secondo gli stessi criteri e agli stessi livelli senza discriminazione basate
sul sesso».

4        Il successivo art. 6 cosi recitava:

«Gli Stati membri introducono nei rispettivi ordinamenti giuridici interni le
misure necessarie per permettere a tutti coloro che si ritengano lesi dalla
mancata applicazione nei loro confronti del principio della parita di
trattamento, ai sensi degli articoli 3, 4 e 5, di far valere i propri diritti
per via giudiziaria, eventualmente dopo aver fatto ricorso ad altre istanze
competenti».

 La direttiva 2002/73

5        La direttiva 76/207 e stata modificata dalla direttiva 2002/73, ai
sensi del cui art. 2, n. 1, primo comma, gli Stati membri erano tenuti a
mettere in vigore le disposizioni legislative, regolamentari ed amministrative
necessarie per conformarsi alla direttiva medesima entro il 5 ottobre 2005.

6        La direttiva 2002/73 ha abrogato, segnatamente, l'art. 4 della
direttiva 76/207 e, come si legge nel suo art. 1, punto 3, ha dato all'art. 3
della direttiva 76/207 il seguente tenore:

«1.      L'applicazione del principio della parita di trattamento tra uomini e
donne significa che non vi deve essere discriminazione diretta o indiretta in
base al sesso nei settori pubblico o privato, compresi gli enti di diritto
pubblico, per quanto attiene:

(...)

b)      all'accesso a tutti i tipi e livelli di orientamento e formazione
professionale, perfezionamento e riqualificazione professionale, inclusi i
tirocini professionali;

(...)

2.      A tal fine gli Stati membri prendono le misure necessarie per assicurare che:

a)      tutte le disposizioni legislative, regolamentari e amministrative
contrarie al principio della parita di trattamento siano abrogate;

b)      tutte le disposizioni contrarie al principio della parita di
trattamento contenute nei contratti di lavoro o nei contratti collettivi, nei
regolamenti interni delle aziende o nelle regole che disciplinano il lavoro
autonomo e le organizzazioni dei lavoratori e dei datori di lavoro siano o
possano essere dichiarate nulle e prive di effetto oppure siano modificate».

 La direttiva 97/80

7        La direttiva 97/80, il cui termine di trasposizione era fissato al 1°
gennaio 2001, istituisce norme relative all'onere della prova in casi di
discriminazione basata sul sesso.

8        A termini del tredicesimo 'considerando' di tale direttiva, la
valutazione dei fatti che consente di presumere la sussistenza di una
discriminazione diretta o indiretta spetta all'autorita giudiziaria nazionale
o ad altro organo competente, secondo il diritto e/o la prassi nazionali.

9        Ai sensi del successivo diciottesimo 'considerando', la Corte di
giustizia delle Comunita europee ha riconosciuto la necessita di modificare le
regole concernenti l'onere della prova quando esista una presunta
discriminazione e che, ove tale situazione si verifichi, l'applicazione
effettiva del principio della parita di trattamento esige che l'onere della
prova sia a carico della parte convenuta.

10      A termini dell'art. 1 della direttiva medesima, quest'ultima e volta a
garantire che sia accresciuta l'efficacia dei provvedimenti adottati dagli
Stati membri in applicazione del principio della parita di trattamento diretti
a consentire a chiunque si ritenga leso dalla inosservanza, nei propri
confronti, del principio della parita di trattamento di ottenere il
riconoscimento dei propri diritti per via giudiziaria, dopo l'eventuale
ricorso ad altri organi competenti.

11      La direttiva 97/80 si applica, segnatamente, come stabilito all'art.
3, n. 1, lett. a), della medesima, alle fattispecie contemplate dalla
direttiva 76/207.

12      L'art. 4, n. 1, della direttiva 97/80 cosi recita:

«Gli Stati membri, secondo i loro sistemi giudiziari, adottano i provvedimenti
necessari affinche spetti alla parte convenuta provare l'insussistenza della
violazione del principio della parita di trattamento ove chi si ritiene leso
dalla mancata osservanza nei propri confronti di tale principio abbia prodotto
dinanzi ad un organo giurisdizionale, ovvero dinanzi ad un altro organo
competente, elementi di fatto in base ai quali si possa presumere che ci sia
stata discriminazione diretta o indiretta».

  _La normativa nazionale_

13      Dalla decisione di rinvio emerge che i principi relativi all'accesso
ai documenti ai sensi dell'Order 57A, rule 6(6), delle Circuit Court Rules
corrispondono ai principi relativi alla trasmissione dei documenti
(«discovery») e all'esame dei medesimi («inspection») di cui all'Order 32
delle Rules of the Circuit 2001‑2006 e dell'Order 31 delle Rules of the
Superior Courts 1986, e successive modifiche.

14      Ai sensi di tale normativa, la trasmissione di un documento viene
autorizzata qualora possa essere dimostrato che questa sia rilevante riguardo
alle questioni sollevate nella controversia e che, in particolare, il
documento risulti necessario ai fini di una corretta decisione della lite.

15      Per quanto un documento sia considerato, al tempo stesso, rilevante e
necessario, la sua produzione puo essere negata, in particolare quando si
tratti di un documento «protetto» o riservato.

16      In caso di conflitto tra il diritto ad ottenere la produzione di un
determinato documento, da un lato, e l'obbligo di tutelare la riservatezza
ovvero di rispettare qualsivoglia obbligo o diritto in senso contrario,
dall'altro, il giudice nazionale chiamato a pronunciarsi sulla lite deve
procedere ad una ponderazione della natura della domanda presentata nonche del
grado di riservatezza fatto valere, da un lato, con l'interesse pubblico ad
una divulgazione integrale nell'ambito dell'amministrazione della giustizia,
dall'altro.

  **Causa principale e questioni pregiudiziali**

17      Il sig. Kelly e un professore abilitato residente a Dublino.

18      L'UCD e un istituto di insegnamento superiore. Per il periodo
accademico intercorrente tra gli anni 2002 e 2004 offriva una formazione
denominata «Masters degree in Social Science (Social Worker) mode A»
[dottorato in scienze sociali (assistente sociale) di tipo A].

19      In data 23 dicembre 2001, il sig. Kelly presentava domanda presso la
detta universita chiedendo di essere ammesso a seguire tale formazione. Al
termine del procedimento di selezione dei candidati veniva informato, con
lettera del 15 marzo 2002, che la sua domanda non era stata accolta.

20      Insoddisfatto di tale decisione, il sig. Kelly presentava, nel mese di
aprile 2002, formale ricorso per discriminazione basata sul sesso presso il
Director of the Equality Tribunal, sostenendo di possedere una qualificazione
migliore rispetto alla candidata di sesso femminile meno qualificata ammessa a
seguire la formazione de qua.

21      Il 2 novembre 2006, l'Equality Officer, cui il Director of the
Equality Tribunal aveva affidato l'istruttoria del ricorso presentato dal sig.
Kelly, pronunciava la propria decisione affermando che il ricorrente non era
riuscito a provare la sussistenza, prima facie, di una discriminazione fondata
sul sesso. Avverso tale decisione il sig. Kelly proponeva impugnazione dinanzi
al Circuit Court (tribunale distrettuale).

22      In data 4 gennaio 2007 il sig. Kelly proponeva parimenti un'istanza, a
norma dell'Order 57A rule 6(6) dei Circuit Court Rules, che veniva trasmessa
al Circuit Court, affinche l'UCD depositasse copia della documentazione
indicata nell'istanza medesima («disclosure»; in prosieguo: l'«istanza di
divulgazione»). Tale istanza era volta ad ottenere la trasmissione di copia
dei formulari d'iscrizione conservati, dei documenti allegati o inclusi ai
formulari stessi nonche delle «schede di valutazione» dei candidati di cui
erano stati conservati i formulari d'iscrizione.

23      Il presidente della Circuit Court respingeva l'istanza di divulgazione
con ordinanza 12 marzo 2007. Il 14 marzo seguente, il sig. Kelly impugnava
tale ordinanza dinanzi alla High Court.

24      Il 23 aprile seguente, il sig. Kelly presentava parimenti istanza
dinanzi alla High Court, chiedendo che quest'ultima procedesse ad un rinvio
pregiudiziale alla Corte di giustizia delle Comunita europee. Il 14 marzo
2008, detto giudice nazionale rilevava che il rinvio appariva prematuro,
considerato che essa non si era ancora pronunciata sulla questione se
l'accesso ai documenti in questione potesse essere concesso sulla base della
normativa nazionale. In esito al proprio esame, la High Court concludeva che,
in base alla normativa nazionale, l'UCD non era tenuta a divulgare, in forma
non modificata, la documentazione la cui trasmissione era stata richiesta dal
sig. Kelly.

25      A fronte di dubbi in merito alla questione se il rigetto dell'istanza
di divulgazione fosse conforme o meno al diritto dell'Unione, la High Court ha
deciso di sospendere il procedimento e di sottoporre alla Corte le seguenti
questioni pregiudiziali:

«1)      Se l'art. 4, n. 1, della direttiva 97/80 (...) legittimi un aspirante
ad un corso professionale, che ritenga essergli stata negata l'ammissione al
corso medesimo per mancata applicazione del principio di parita di
trattamento, ad ottenere informazioni sulle qualifiche degli altri aspiranti
al corso e, in particolare, di coloro che vi siano stati ammessi, cosi che il
ricorrente possa produrre "dinanzi a un organo giurisdizionale, ovvero dinanzi
ad un altro organo competente, elementi di fatto in base ai quali si possa
presumere che ci sia stata discriminazione diretta o indiretta".

2)      Se l'art. 4 della direttiva 76/207(...) legittimi un aspirante a un
corso professionale, che ritenga essergli stata negata l'ammissione al corso
medesimo "sulla base degli stessi criteri", e di essere stato discriminato "in
base al sesso" ai fini dell'ammissione allo stesso, ad ottenere le
informazioni, detenute dall'organizzatore del corso, sulle rispettive
qualifiche degli altri aspiranti e, in particolare, di coloro che vi siano
stati ammessi.

3)      Se l'art. [1, punto 3,] della direttiva 2002/73 (...), che vieta "la
discriminazione diretta o indiretta in base al sesso" nella "ammissione" ad un
corso professionale, legittimi un aspirante al corso medesimo, che ritenga di
essere stato discriminato "in base al sesso" ai fini dell'ammissione al corso
professionale, ad ottenere le informazioni, detenute dall'organizzatore del
corso, sulle rispettive qualifiche degli altri aspiranti e, in particolare, di
coloro che vi siano stati ammessi.

4)      Se la natura dell'obbligo di cui all'art. 267, n. 3, TFUE differisca
qualora in uno Stato membro viga un sistema accusatorio (in contrapposizione
ad uno in cui viga un sistema inquisitorio) e, in caso affermativo, sotto
quale profilo.

5)      Se le leggi nazionali o [dell'Unione] in materia di riservatezza
possano incidere sul diritto all'informazione di cui alle summenzionate
direttive».

  **Sulle questioni pregiudiziali**

  _Sulla prima questione_

26      Con la prima questione il giudice del rinvio chiede, sostanzialmente,
se l'art. 4, n. 1, della direttiva 97/80 debba essere interpretato nel senso
che preveda il diritto per un candidato ad una formazione professionale, che
ritenga che l'accesso alla medesima gli sia stato negato per mancato rispetto
del principio di parita di trattamento, di accedere ad informazioni in
possesso dell'organizzatore della formazione relative alle qualifiche degli
altri candidati alla formazione medesima, affinche sia in grado di accertare
elementi di «fatto in base ai quali si possa presumere che ci sia stata
discriminazione diretta o indiretta» ai sensi della menzionata disposizione.

 Argomenti delle parti

27      Il sig. Kelly sostiene che l'art. 4, n. 1, della direttiva 97/80
attribuisce il diritto a colui che si ritenga leso dal mancato rispetto, nei
propri confronti, del principio di parita di trattamento di accedere alle
informazioni che - nell'assunto che tale principio non gli sia stato applicato
erroneamente - dimostrino ovvero consentano di dimostrare, dinanzi ad un
giudice o altra autorita nazionale competente, fatti che consentano di
presumere la sussistenza di una discriminazione diretta o indiretta. Per un
candidato ad una formazione professionale che si ritenga leso dal mancato
rispetto, nei propri confronti, di detto principio, cio comprenderebbe le
informazioni riguardanti le qualifiche degli altri candidati.

28      Il governo tedesco sostiene che il tenore dell'art. 4, n. 1, della
direttiva 97/80 non contiene alcuna indicazione in merito al riconoscimento di
un diritto all'informazione. Tale disposizione disciplinerebbe, al pari di
quanto sostenuto dall'UCD e dalla Commissione europea, le modalita del
trasferimento dell'onere della prova dal ricorrente alla controparte. A suo
parere, tale trasferimento si verifica solamente nei casi in cui un candidato
abbia preliminarmente dimostrato fatti che consentano di presumere la
sussistenza di una discriminazione diretta o indiretta.

 Giudizio della Corte

29      La direttiva 97/80 enuncia, all'art. 4, n. 1, che gli Stati membri
adottano i provvedimenti necessari affinche spetti alla parte convenuta
provare l'insussistenza della violazione del suddetto principio ove chi si
ritiene leso dalla mancata osservanza nei propri confronti di tale principio
abbia prodotto dinanzi ad un organo giurisdizionale, ovvero dinanzi ad un
altro organo competente, elementi di fatto in base ai quali si possa presumere
che ci sia stata discriminazione diretta o indiretta (v. sentenza 10 marzo
2005, causa C‑196/02, Nikoloudi, Racc. pag. I‑1789, punto 68).

30      In tal senso, incombe a colui che si ritenga leso dal mancato rispetto
del principio di parita di trattamento, dimostrare, in un primo momento, i
fatti che consentano di presumere la sussistenza di una discriminazione
diretta o indiretta. Solamente nel caso in cui questi abbia provato tali
fatti, spettera poi alla controparte, in un secondo momento, dimostrare che
non vi sia stata violazione del principio di non discriminazione.

31      A tal riguardo, dal tredicesimo 'considerando' della direttiva 97/80
emerge che spetta all'autorita giudiziaria nazionale o ad altra autorita
competente valutare, in base al diritto e/o alle prassi nazionali, i fatti che
consentano di presumere la sussistenza di una discriminazione diretta o
indiretta.

32      Spetta conseguentemente al giudice del rinvio, o ad altra autorita
irlandese competente, valutare, sulla base del diritto e/o delle prassi
nazionali irlandesi, se il sig. Kelly abbia dimostrato fatti che consentano di
presumere l'esistenza di una discriminazione diretta o indiretta.

33      Tuttavia, si deve precisare che la direttiva 97/80, a termini del suo
art. 1, mira a garantire che sia accresciuta l'efficacia dei provvedimenti
adottati dagli Stati membri in applicazione del principio della parita di
trattamento, diretti a consentire a chiunque si ritenga leso
dall'inosservanza, nei propri confronti, di tale principio di ottenere il
riconoscimento dei propri diritti per via giudiziaria, dopo l'eventuale
ricorso ad altri organi competenti.

34      In tal senso, se e pur vero che l'art. 4, n. 1, della direttiva de qua
non prevede un diritto specifico a favore di colui che si ritenga leso dal
mancato rispetto, nei propri confronti, del principio della parita di
trattamento di accedere ad informazioni affinche questi sia in grado di
dimostrare «elementi di fatto in base ai quali si possa presumere che ci sia
stata discriminazione diretta o indiretta» ai sensi della menzionata
disposizione, resta il fatto che non puo essere escluso che il diniego di
fornire informazioni da parte della convenuta, nell'ambito dell'accertamento
dei fatti stessi, possa rischiare di compromettere la realizzazione
dell'obiettivo perseguito dalla direttiva medesima, privando in tal modo tale
disposizione, segnatamente, del proprio effetto utile.

35      A tal riguardo, si deve rammentare che agli Stati membri non e
consentito applicare una normativa che possa pregiudicare la realizzazione
degli obiettivi perseguiti da una direttiva e, conseguentemente, di privare la
direttiva medesima del proprio effetto utile (v. sentenza 28 aprile 2011,
causa C‑61/11 PPU, El Dridi, non ancora pubblicata nella Raccolta, punto 55).

36      Infatti, ai sensi rispettivamente del secondo e del terzo comma
dell'art. 4, n. 3, TUE, gli Stati membri, in particolare, «adottano ogni
misura di carattere generale o particolare atta ad assicurare l'esecuzione
degli obblighi derivanti dai trattati o conseguenti agli atti delle
istituzioni dell'Unione» e «si astengono da qualsiasi misura che rischi di
mettere in pericolo la realizzazione degli obiettivi dell'Unione», compresi
quelli perseguiti dalle direttive (v. sentenza El Dridi, cit., punto 56).

37      Nella specie, emerge tuttavia dalla decisione di rinvio che, se e pur
vero che il presidente della Circuit Court ha respinto la domanda di
divulgazione, si deve necessariamente rilevare che l'UCD ha proposto di
fornire al sig. Kelly parte delle informazioni richieste, cosa non contestata
dal medesimo.

38      La prima questione dev'essere quindi risolta dichiarando che l'art. 4,
n. 1, della direttiva 97/80 dev'essere interpretato nel senso che non prevede
il diritto per un candidato ad una formazione professionale, che ritenga che
l'accesso alla medesima gli sia stato negato per mancato rispetto del
principio di parita di trattamento, di accedere ad informazioni in possesso
dell'organizzatore della formazione medesima riguardanti le qualifiche degli
altri candidati alla formazione, affinche sia in grado di dimostrare «elementi
di fatto in base ai quali si possa presumere che ci sia stata discriminazione
diretta o indiretta», ai sensi della menzionata disposizione.

39      Non puo essere tuttavia escluso che il diniego di fornire informazioni
da parte del convenuto, nell'ambito dell'accertamento dei fatti, possa
rischiare di compromettere la realizzazione dell'obiettivo perseguito dalla
direttiva medesima, privando in tal modo, segnatamente, l'art. 4, n. 1, della
stessa del proprio effetto utile. Spetta al giudice del rinvio verificare se
tale ipotesi ricorra nella causa principale.

  _Sulle questioni seconda e terza_

40      Con le questioni seconda e terza, che occorre esaminare
congiuntamente, il giudice del rinvio chiede, sostanzialmente, se l'art. 4
della direttiva 76/207, ovvero l'art. 1, punto 3, della direttiva 2002/73
debbano essere interpretati nel senso che prevedono il diritto per un
candidato ad una formazione professionale di accedere ad informazioni, in
possesso dell'organizzatore della formazione medesima, riguardanti le
qualifiche degli altri candidati alla formazione, nel caso in cui detto
candidato ritenga di non aver avuto accesso alla formazione de qua secondo gli
stessi criteri applicati agli altri candidati e di essere stato vittima di una
discriminazione fondata sul sesso, ai sensi dello stesso art. 4, ovvero quando
il candidato medesimo lamenti di essere stato vittima di una discriminazione
fondata sul sesso, ai sensi del menzionato art. 1, punto 3, per quanto attiene
all'accesso alla formazione professionale stessa.

 Argomenti delle parti

41      Il sig. Kelly ritiene che l'art. 4 della direttiva 76/207, nonche
l'art. 1, punto 3, della direttiva 2002/73, attribuiscano il diritto a colui
che ritenga essergli stato negato l'accesso ad una formazione professionale a
causa di una discriminazione fondata sul sesso di ottenere informazioni
riguardanti le qualifiche degli altri candidati alla formazione professionale
de qua.

42      Il governo tedesco e la Commissione deducono che tali disposizioni
costituiscono regole di base relative al divieto di discriminazioni fondate
sul sesso e che esse non riguardano la questione delle norme procedurali. Essi
ritengono che tali disposizioni non siano articolate in termini
sufficientemente concreti per poter ritenere che ne discenda un diritto
all'attuazione di una determinata misura, quale il diritto all'informazione.

 Giudizio della Corte

43      Dal tenore degli artt. 4 della direttiva 76/207 ovvero 1, punto 3,
della direttiva 2002/73 non emerge che un candidato ad una formazione
professionale disponga del diritto di accedere a informazioni, in possesso
dell'organizzatore della medesima, riguardanti le qualifiche degli altri
candidati alla formazione stessa.

44      Infatti, l'art. 4, lett. c), della direttiva 76/207 prevede che
l'applicazione del principio di parita di trattamento per quanto attiene
all'accesso a tutti i tipi e a tutti i livelli di formazione professionale
implica che gli Stati membri prendano le misure necessarie affinche la
formazione professionale, fatta salva l'autonomia accordata in alcuni Stati
membri a taluni istituti privati di formazione, sia accessibile secondo gli
stessi criteri e agli stessi livelli senza discriminazioni basate sul sesso.

45      Quanto all'art. 1, punto 3, della direttiva 2002/73, esso dispone che
l'applicazione del principio della parita di trattamento implica l'assenza di
qualsiasi discriminazione diretta o indiretta fondata sul sesso nei settori
pubblico o privato, ivi compresi gli enti di diritto pubblico, per quanto
attiene all'accesso a tutti i tipi e livelli di orientamento professionale, di
formazione professionale, di perfezionamento e riqualificazione professionale,
ivi inclusi i tirocini professionali. A tal fine, gli Stati membri adottano le
misure necessarie per assicurare che siano abrogate tutte le disposizioni
legislative, regolamentari ed amministrative contrarie al principio di parita
di trattamento.

46      Tali disposizioni sono in effetti volte ad assicurare l'applicazione
del principio di parita di trattamento per quanto attiene all'accesso alla
formazione, ma lasciano le autorita nazionali, ai sensi dell'art. 288, terzo
comma, TFUE, competenti ad adottare, quanto alla forma e ai mezzi, le misure
necessarie affinche «tutte le disposizioni legislative, regolamentari ed
amministrative» contrarie a tale principio siano abrogate.

47      In tal senso, da tali disposizioni non puo essere dedotto un obbligo
particolare volto a consentire ad un candidato ad una formazione professionale
l'accesso alle informazioni riguardanti le qualifiche degli altri candidati
alla formazione medesima.

48      Le questioni pregiudiziali seconda e terza devono essere quindi
risolte dichiarando che l'art. 4, della direttiva 76/207, ovvero l'art. 1,
punto 3, della direttiva 2002/73 devono essere interpretati nel senso che non
prevedono il diritto per un candidato ad una formazione professionale di
accedere ad informazioni in possesso dell'organizzatore della formazione
medesima riguardanti le qualifiche degli altri candidati alla formazione,
qualora tale candidato ritenga di non aver avuto accesso alla formazione de
qua secondo gli stessi criteri applicati agli altri candidati e di essere
stato vittima di una discriminazione fondata sul sesso, ai sensi del detto
art. 4, ovvero qualora il candidato medesimo lamenti di essere stato vittima
di una discriminazione fondata sul sesso, ai sensi del detto art. 1, punto 3,
per quanto attiene all'accesso alla formazione professionale stessa.

  _Sulla quinta questione_

49      Con la quinta questione, che appare opportuno esaminare prima della
quarta, il giudice del rinvio chiede se norme dell'Unione o nazionali in
materia di riservatezza possano incidere sul diritto di ottenere informazioni
ai sensi delle direttive 76/207, 97/80 e 2002/73.

50      Alla luce della soluzione fornita alle prime tre questioni ed atteso
che, nell'ambito del procedimento previsto dall'art. 267 TFUE, la Corte non e
competente ad interpretare il diritto nazionale, compito che incombe
esclusivamente al giudice del rinvio (v. sentenze 7 settembre 2006, causa
C‑53/04, Marrosu e Sardino, Racc. pag. I‑7213, punto 54; 18 novembre 2010,
cause riunite C‑250/09 e C‑268/09, Georgiev, Racc. pag. I‑11869, punto 75), la
quinta questione dev'essere intesa nel senso che il giudice a quo chiede,
sostanzialmente, se sull'eventuale diritto di invocare una delle direttive
menzionate nelle prime tre questioni, al fine di accedere ad informazioni in
possesso dell'organizzatore di una formazione professionale riguardanti le
qualifiche dei candidati alla medesima, possano incidere norme del diritto
dell'Unione in materia di riservatezza.

 Argomenti delle parti

51      Il sig. Kelly ritiene che su un diritto riconosciuto da un atto
giuridicamente vincolante dell'Unione, ivi compresa una direttiva quale
definita all'art. 288, terzo comma, TFUE, possono incidere non norme nazionali
ovvero la loro attuazione, bensi unicamente un altro atto giuridicamente
vincolante dell'Unione.

52      L'UCD nonche il governo tedesco ritengono che tale questione debba
essere risolta unicamente in via di subordine, in quanto un diritto
all'informazione, quale descritto dal ricorrente nella causa principale, non
esisterebbe in base agli artt. 4 della direttiva 76/207 e 1, punto 3, della
direttiva 2002/73. Tuttavia, qualora la Corte dovesse pervenire alla
conclusione che tali disposizioni attribuiscano un diritto di tal genere al
sig. Kelly, la riservatezza, nozione riconosciuta dal diritto dell'Unione e
sancita in vari suoi atti, prevarrebbe su tale diritto di informazione.

 Giudizio della Corte

53      Si deve ricordare, in limine, che la Corte ha gia affermato, al punto
38 supra, che l'art. 4, n. 1, della direttiva 97/80 non prevede il diritto per
un candidato ad una formazione professionale, che ritenga che l'accesso alla
medesima gli sia stato negato per mancato rispetto del principio di parita di
trattamento, di accedere ad informazioni in possesso dell'organizzatore della
formazione stessa riguardanti le qualifiche degli altri candidati alla
formazione, affinche sia in grado di dimostrare «elementi di fatto in base ai
quali si possa presumere che ci sia stata discriminazione diretta o
indiretta», ai sensi della menzionata disposizione.

54      Tuttavia, al punto 39 supra la Corte ha parimenti affermato che non
puo essere escluso che il diniego di informazioni da parte del convenuto,
nell'ambito dell'accertamento dei fatti, possa rischiare di compromettere la
realizzazione dell'obiettivo perseguito dalla direttiva 97/80, privando in tal
modo, segnatamente, detto art. 4, n. 1, del proprio effetto utile.

55      Nella valutazione di tali circostanze, le autorita giudiziarie
nazionali o gli altri organi competenti devono tener conto delle norme in
materia di riservatezza sancite da atti del diritto dell'Unione, quali la
direttiva del Parlamento europeo e del Consiglio 24 ottobre 1995, 95/46/CE,
relativa alla tutela delle persone fisiche con riguardo al trattamento dei
dati personali, nonche alla libera circolazione di tali dati (GU L 281, pag.
31), nonche la direttiva del Parlamento europeo e del Consiglio 12 luglio
2002, 2002/58/CE, relativa al trattamento dei dati personali e alla tutela
della vita privata nel settore delle comunicazioni elettroniche (direttiva
relativa alla vita privata e alle comunicazioni elettroniche) (GU L 201, pag.
37), come modificata dalla direttiva del Parlamento europeo e del Consiglio 25
novembre 2009, 2009/136/CE (GU L 337, pag. 11). La tutela dei dati di
carattere personale e parimenti prevista dall'art. 8 della Carta dei diritti
fondamentali dell'Unione europea.

56      La quinta questione dev'essere quindi risolta ne senso che, nel caso
in cui un candidato ad una formazione professionale possa invocare la
direttiva 97/80 al fine di accedere ad informazioni in possesso
dell'organizzatore della formazione riguardanti le qualifiche degli altri
candidati alla medesima, le norme del diritto dell'Unione in materia di
riservatezza possono incidere su tale diritto d'accesso.

  _Sulla quarta questione_

57      Con la quarta questione il giudice del rinvio chiede se la natura
dell'obbligo previsto all'art. 267, terzo comma, TFUE differisca a seconda
che, nello Stato membro interessato, esista un sistema giuridico accusatorio
ovvero un sistema giuridico inquisitorio e, in tal caso, in qual misura.

 Argomenti delle parti

58      Il sig. Kelly deduce che l'obbligo per un giudice nazionale che decida
nell'ambito di un sistema giuridico accusatorio di sottoporre questioni
pregiudiziali alla Corte sia piu esteso rispetto a quello di un giudice di uno
Stato membro in cui esista un sistema giuridico inquisitorio, in quanto, in un
sistema giuridico accusatorio, sono le parti, e non il giudice stesso, a
dettare la forma, il contenuto ed il ritmo del procedimento. Pertanto,
nell'ambito di quest'ultimo sistema, un giudice nazionale non potrebbe
apportare modifiche sostanziali ad una questione sollevata da una parte o
sottoporre alla Corte la propria opinione in merito alla soluzione da fornire
alla questione.

59      L'UCD, il governo tedesco e la Commissione concordano nel ritenere che
la natura dell'obbligo previsto dall'art. 267, n. 3, TFUE non dipenda dalle
caratteristiche specifiche dei sistemi giuridici degli Stati membri. Inoltre,
dalla sentenza 6 ottobre 1982, causa 283/81, Cilfit e a. (Racc. pag. 3415)
emergerebbe che spetta al giudice nazionale stabilire se e, all'occorrenza, in
qual modo sottoporre le questioni pregiudiziali.

 Giudizio della Corte

60      Secondo costante giurisprudenza della Corte, l'art. 267 TFUE
istituisce un meccanismo di rinvio pregiudiziale volto a prevenire divergenze
interpretative del diritto dell'Unione che i giudici nazionali devono
applicare e tende a garantire quest'applicazione, conferendo al giudice
nazionale un mezzo per eliminare le difficolta che possa generare il dovere di
dare al diritto dell'Unione piena esecuzione nella cornice dei sistemi
giurisdizionali degli Stati membri (v., in tal senso, parere 8 marzo 2011,
1/09, non ancora pubblicato nella Raccolta, punto 83 nonche la giurisprudenza
ivi richiamata).

61      Infatti, l'art. 267 TFUE conferisce ai giudici nazionali la facolta -
ed eventualmente impone loro l'obbligo - di effettuare un rinvio pregiudiziale
qualora il giudice rilevi, vuoi d'ufficio, vuoi su domanda di parte, che il
merito della controversia solleva un aspetto previsto al primo comma di detto
articolo. Ne discende che le magistrature nazionali godono della piu ampia
facolta di adire la Corte se ritengono che, nell'ambito di una controversia
dinanzi ad esse pendente, siano sorte questioni, essenziali per la pronuncia
nel merito, che implicano un'interpretazione o un accertamento della validita
delle disposizioni del diritto dell'Unione (v., segnatamente, sentenze 16
dicembre 2008, causa C‑210/06, Cartesio, Racc. pag. I‑9641, punto 88, nonche
22 giugno 2010, cause riunite C‑188/10 e C‑189/10, Melki e Abdeli, Racc. pag.
I‑5667, punto 41).

62      La Corte ha inoltre gia avuto modo di affermare che il sistema
introdotto dall'art. 267 TFUE per assicurare l'unita dell'interpretazione del
diritto dell'Unione negli Stati membri istituisce una cooperazione diretta tra
la Corte e i giudici nazionali attraverso un procedimento estraneo ad ogni
iniziativa delle parti (v., segnatamente, sentenza Cartesio, cit., punto 90).

63      A tal riguardo, il rinvio pregiudiziale si basa su un dialogo da
giudice a giudice, il cui avvio si basa interamente sulla valutazione della
pertinenza e della necessita del detto rinvio compiuta dal giudice nazionale
(sentenza Cartesio, cit., punto 91).

64      In tal senso, se spetta al giudice nazionale valutare se
l'interpretazione di una norma del diritto dell'Unione risulti necessaria per
consentirgli di pronunciarsi sulla lite dinanzi ad esso pendente, alla luce
del meccanismo procedurale previsto dall'art. 267 TFUE, spetta al giudice
medesimo decidere in quali termini dette questioni debbano essere formulate.

65      Se e pur vero che detto giudice e libero di invitare le parti della
lite dinanzi ad esso pendente a suggerire formulazioni che possano essere
utilizzate nella redazione dei quesiti pregiudiziali, resta tuttavia il fatto
che e solamente al giudice medesimo che spetta decidere, in ultima analisi,
tanto sulla forma quanto sul contenuto dei quesiti stessi.

66      Conseguentemente, la quarta questione dev'essere risolta nel senso che
l'obbligo previsto all'art. 267, n. 3, TFUE non differisce a seconda che nello
Stato membro interessato esista un sistema giuridico accusatorio ovvero un
sistema giuridico inquisitorio.

  **Sulle spese**

67      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

1)       **L 'art. 4, n. 1, della direttiva del Consiglio 15 dicembre 1997,
97/80/CE, riguardante l'onere della prova nei casi di discriminazione basata
sul sesso, dev'essere interpretato nel senso che non prevede il diritto per un
candidato ad una formazione professionale, che ritenga che l'accesso alla
medesima gli sia stato negato per mancato rispetto del principio di parita di
trattamento, di accedere ad informazioni in possesso dell'organizzatore della
formazione medesima riguardanti le qualifiche degli altri candidati alla
formazione, affinche sia in grado di dimostrare «elementi di fatto in base ai
quali si possa presumere che ci sia stata discriminazione diretta o
indiretta», ai sensi della menzionata disposizione.**

**Tuttavia, non pu o essere escluso che il diniego di fornire informazioni da
parte del convenuto, nell'ambito dell'accertamento dei fatti, possa rischiare
di compromettere la realizzazione dell'obiettivo perseguito dalla direttiva
medesima, privando in tal modo, segnatamente, l'art. 4, n. 1, della stessa del
proprio effetto utile. Spetta al giudice del rinvio verificare se tale ipotesi
ricorra nella causa principale.**

2)       **L 'art. 4 della direttiva del Consiglio 9 febbraio 1976,
76/207/CEE, relativa all'attuazione del principio della parita di trattamento
fra gli uomini e le donne per quanto riguarda l'accesso al lavoro, alla
formazione e alla promozione professionali e le condizioni di lavoro, ovvero
l'art. 1, punto 3, della direttiva del Parlamento europeo e del Consiglio 23
settembre 2002, 2002/73/CE, che modifica la direttiva 76/207, devono essere
interpretati nel senso che non prevedono il diritto per un candidato ad una
formazione professionale di accedere ad informazioni in possesso
dell'organizzatore della formazione medesima riguardanti le qualifiche degli
altri candidati alla formazione, qualora tale candidato ritenga di non aver
avuto accesso alla formazione de qua secondo gli stessi criteri applicati agli
altri candidati e di essere stato vittima di una discriminazione fondata sul
sesso, ai sensi del detto art. 4, ovvero qualora il candidato medesimo lamenti
di essere stato vittima di una discriminazione fondata sul sesso, ai sensi del
detto art. 1, punto 3, per quanto attiene all'accesso alla formazione
professionale stessa. **

3)       **Nel caso in cui un candidato ad una formazione professionale possa
invocare la direttiva 97/80 al fine di accedere ad informazioni in possesso
dell 'organizzatore della formazione stessa riguardanti le qualifiche degli
altri candidati alla medesima, le norme del diritto dell'Unione in materia di
riservatezza possono incidere su tale diritto d'accesso.**

4)       **L 'obbligo previsto all'art. 267, n. 3, TFUE non differisce a
seconda che nello Stato membro interessato esista un sistema giuridico
accusatorio ovvero un sistema giuridico inquisitorio.**

Firme

* * *

* Lingua processuale: l'inglese. 


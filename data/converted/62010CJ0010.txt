  
  
**Causa C ‑10/10**

**Commissione europea**

**contro**

**Repubblica d 'Austria**

«Inadempimento di uno Stato -- Libera circolazione dei capitali --
Deducibilita di donazioni effettuate in favore di istituti incaricati di
attivita di ricerca e di insegnamento -- Limitazione della deducibilita alle
sole donazioni effettuate in favore di istituti stabiliti nel territorio
nazionale»

Massime della sentenza

_Libera circolazione dei capitali -- Restrizioni -- Normativa tributaria --
Imposta sul reddito -- Deducibilita di donazioni effettuate in favore di
istituti incaricati di attivita di ricerca e di insegnamento limitata a quelle
concesse ad istituti nazionali_

_(Artt.  56 CE e 58 CE; Accordo SEE, art. 40)_

Viola gli obblighi ad esso incombenti in forza dell'art. 56 CE e dell'art. 40
dell'Accordo sullo Spazio economico europeo uno Stato membro che autorizzi la
deduzione fiscale delle donazioni effettuate in favore di istituti incaricati
di attivita di ricerca e di insegnamento unicamente nel caso in cui questi
siano stabiliti nel territorio dello Stato suddetto.

Infatti, perche una normativa fiscale nazionale che opera una distinzione tra
le donazioni effettuate in favore degli istituti nazionali e quelle effettuate
in favore degli istituti stabiliti in un altro Stato membro possa essere
considerata compatibile con le disposizioni del Trattato relative alla libera
circolazione dei capitali, occorre che la differenza di trattamento riguardi
situazioni che non sono oggettivamente paragonabili o sia giustificata da
motivi imperativi di interesse generale. Inoltre, per essere giustificata,
tale differenza di trattamento non deve eccedere quanto e necessario perche
sia raggiunto l'obiettivo perseguito dalla normativa in questione.

Orbene, da un lato un criterio di distinzione tra i contribuenti fondato
esclusivamente sul luogo in cui e stabilito il beneficiario della donazione
non puo, per definizione, costituire un criterio valido per valutare
l'oggettiva comparabilita delle situazioni e, quindi, per stabilire una
differenza oggettiva tra le stesse. Dall'altro lato, se e vero che la
promozione della ricerca e dello sviluppo puo costituire un motivo imperativo
di interesse generale, una normativa nazionale che riservi il beneficio di un
credito d'imposta soltanto alle attivita di ricerca realizzate nello Stato
membro interessato e direttamente contraria allo scopo della politica
dell'Unione nel settore della ricerca e dello sviluppo tecnologico. Infatti,
ai sensi dell'art. 163, n. 2, CE, tale politica e volta, in particolare,
all'eliminazione degli ostacoli fiscali alla cooperazione nel settore della
ricerca e non puo pertanto essere attuata attraverso la promozione della
ricerca e dello sviluppo a livello nazionale.

(v. punti 29, 35, 37, 44 e dispositivo)

  
  
  
  
  
  

SENTENZA DELLA CORTE (Quarta Sezione)

16 giugno 2011 (*)

«Inadempimento di uno Stato - Libera circolazione dei capitali - Deducibilita
di donazioni effettuate in favore di istituti incaricati di attivita di
ricerca e di insegnamento - Limitazione della deducibilita alle sole donazioni
effettuate in favore di istituti stabiliti nel territorio nazionale»

Nella causa C‑10/10,

avente ad oggetto il ricorso per inadempimento, ai sensi dell'art. 258 TFUE,
proposto l'8 gennaio 2010,

**Commissione europea,** rappresentata dai sigg. R. Lyal e W. Molls, in
qualita di agenti, con domicilio eletto in Lussemburgo,

ricorrente,

contro

**Repubblica d 'Austria,** rappresentata dalla sig.ra C. Pesendorfer, in
qualita di agente, con domicilio eletto in Lussemburgo,

convenuta,

LA CORTE (Quarta Sezione),

composta dal sig. J.-C. Bonichot, presidente di sezione, dal sig. K.
Schiemann, dalle sig.re C. Toader, A. Prechal (relatore) e dal sig. E.
Jarašiūnas, giudici,

avvocato generale: sig.ra V. Trstenjak

cancelliere: sig. A. Calot Escobar

vista la fase scritta del procedimento,

sentite le conclusioni dell'avvocato generale, presentate all'udienza dell'8
marzo 2011,

ha pronunciato la seguente

**Sentenza**

1        Con il suo ricorso la Commissione europea chiede alla Corte di
dichiarare che la Repubblica d'Austria e venuta meno agli obblighi ad essa
incombenti in forza dell'art. 56 CE e dell'art. 40 dell'Accordo 2 maggio 1992
sullo Spazio economico europeo (GU 1994, L 1, pag. 3; in prosieguo: l'«Accordo
SEE»), per aver consentito la deduzione fiscale delle donazioni effettuate in
favore di istituti incaricati di attivita di ricerca e di insegnamento
unicamente nel caso in cui tali istituti siano stabiliti in Austria.

  **Contesto normativo**

  _L 'Accordo SEE_

2        L'art. 40 dell'Accordo SEE dispone quanto segue:

«Nel quadro delle disposizioni del presente accordo, non sussistono fra le
Parti contraenti restrizioni ai movimenti di capitali appartenenti a persone
residenti negli Stati membri [dell'Unione europea] o negli Stati
[dell'Associazione europea per il libero scambio (AELS/EFTA)] ne
discriminazioni di trattamento fondate sulla nazionalita o sulla residenza
delle parti o sul luogo del collocamento dei capitali. L'allegato XII contiene
le disposizioni necessarie ai fini dell'applicazione del presente articolo».

3        L'allegato XII dell'Accordo SEE, intitolato «Libera circolazione dei
capitali», fa riferimento alla direttiva del Consiglio 24 giugno 1988,
88/361/CEE, per l'attuazione dell'articolo 67 del Trattato [articolo abrogato
dal Trattato di Amsterdam] (GU L 178, pag. 5). Ai sensi dell'art. 1, n. 1, di
tale direttiva, i movimenti di capitali sono classificati in base alla
nomenclatura riportata nell'allegato I della direttiva medesima.

  _Il diritto nazionale_

4        L'art. 4 della legge 7 luglio 1988 relativa all'imposta sul reddito
(Einkommensteuergesetz, BGBl. 400/1988; in prosieguo: l'«EStG») assume
l'ammontare dell'utile come base per il calcolo dell'imposta sul reddito. Tale
articolo dispone che i costi di gestione vengano dedotti dall'utile. Il n. 4
del medesimo articolo precisa, in particolare, che determinate voci di spesa
specificamente menzionate «sono in ogni caso» costi di gestione.

5        L'art. 4a, punto 1, della citata legge, come modificato dalla legge
di riforma tributaria del 2009 (BGBl. I, 26/2009; in prosieguo: l'«EStG
modificato») e riguardante le donazioni effettuate con il capitale di
gestione, elenca una serie di donazioni che devono essere parimenti
considerate come costi di gestione. In tale contesto, l'art. 4a dell'EStG
modificato riprende l'elenco dei costi di gestione che fino al 31 marzo 2009
era contenuto nell'art. 4, n. 4, punto 5, dell'EStG.

6        L'art. 4a dell'EstG modificato cosi recita:

«Devono essere considerati costi di gestione anche:

1\.       le donazioni che vengono effettuate con il capitale di gestione per
consentire lo svolgimento di:

-        attivita di ricerca o

-        attivita di insegnamento intese alla formazione degli adulti, relative a materie scientifiche o artistiche e conformi alla legge sull'Universita del 2002, 

nonche per permettere l'elaborazione delle relative pubblicazioni e
documentazioni scientifiche, e che vengono erogate a favore dei seguenti
istituti:

a)      universita, istituti artistici superiori e l'Accademia delle Belle
Arti, nonche facolta, dipartimenti e istituti speciali degli stessi;

b)       fondi istituiti con legge federale o regionale ai quali siano
affidati compiti di promozione della ricerca;

c)       Accademia austriaca delle scienze;

d)       organismi appartenenti ad enti locali territoriali e privi di
autonomia giuridica, i quali siano dediti essenzialmente ad attivita di
ricerca o di insegnamento del tipo summenzionato per la scienza o l'economia
austriaca e all'elaborazione delle relative pubblicazioni e documentazioni
scientifiche;

e)       persone giuridiche che siano dedite essenzialmente ad attivita di
ricerca o di insegnamento del tipo summenzionato nell'interesse della scienza
o dell'economia austriaca e all'elaborazione delle relative pubblicazioni e
documentazioni scientifiche. È inoltre necessario che un ente locale
territoriale detenga quantomeno la partecipazione di maggioranza in tali
persone giuridiche oppure che la persona giuridica, quale ente associativo ai
sensi degli artt. 34 e segg. del codice federale delle imposte, persegua
esclusivamente scopi scientifici.

La sussistenza dei requisiti di cui alle lett. d) ed e) deve essere dimostrata
dall'istituto interessato mediante un attestato rilasciato dal Finanzamt Wien
1/23 [Ufficio delle imposte di Vienna], il quale si riserva di revocarlo in
qualsiasi momento. L'elenco di tutti gli istituti per i quali e stato
rilasciato un siffatto attestato deve essere pubblicato almeno una volta
l'anno, in un formato elettronico adeguato, sulla home page del sito del
Ministero federale delle Finanze. Il valore venale delle donazioni e
deducibile nella misura in cui esso, sommato al valore venale delle donazioni
di cui al punto 2, non superi il 10% dell'utile dell'esercizio immediatamente
precedente.

(…)».

  **Fatti e procedimento precontenzioso**

7        Con lettera del 12 maggio 2005 la Commissione ha chiesto al Ministero
federale delle Finanze della Repubblica d'Austria di precisare se beneficiari
delle donazioni ai sensi dell'art. 4, n. 4, punto 5, dell'EStG (divenuto art.
4a, punto 1, dell'EStG modificato) potessero essere soltanto gli istituti
stabiliti in Austria, oppure se potesse trattarsi anche di analoghi istituti
stabiliti in altri Stati membri dell'Unione o dello Spazio economico europeo
(SEE).

8        Il Ministero federale delle Finanze ha risposto con una lettera del 5
settembre 2005 in cui confermava che beneficiari delle donazioni di cui
all'art. 4, n. 4, punto 5, lett. a)‑d), dell'EStG potevano essere soltanto gli
istituti austriaci. Al contrario, l'applicazione dell'art. 4, n. 4, punto 5,
lett. e), dell'EStG, in base al suo tenore letterale, non sarebbe stata
limitata agli istituti nazionali.

9        Il 4 aprile 2007 la Commissione ha inviato una prima lettera di
diffida alla Repubblica d'Austria, nella quale concludeva che l'art. 4, n. 4,
punto 5, lett. a)‑e), dell'EStG violava l'art. 49 CE nonche l'art. 36
dell'Accordo SEE e invitava tale Stato membro a presentare le proprie
osservazioni al riguardo entro due mesi dalla notifica di tale lettera.

10      Nella sua risposta del 5 giugno 2007 la Repubblica d'Austria ha
contestato l'applicazione delle disposizioni relative alla libera prestazione
dei servizi, argomentando che le donazioni disciplinate dalla disposizione
controversa non costituivano il corrispettivo di una prestazione. Essa ha
altresi negato l'esistenza di qualsivoglia violazione della libera
circolazione dei capitali.

11      In una lettera di diffida complementare del 6 maggio 2008, trasmessa
alla Repubblica d'Austria l'8 maggio 2008, la Commissione ha completato la
valutazione in diritto formulata nella prima lettera di diffida, dichiarando
che essa basava la propria valutazione - oltre che sulle disposizioni relative
alla libera prestazione dei servizi - anche su quelle attinenti alla libera
circolazione dei capitali, vale a dire l'art. 56 CE e l'art. 40 dell'Accordo
SEE, in quanto il regime fiscale in questione rendeva meno interessanti le
donazioni effettuate in favore di istituti stabiliti in altri Stati membri
dell'Unione o del SEE.

12      Con lettera del 9 luglio 2008 la Repubblica d'Austria ha replicato
rinviando sostanzialmente alla propria risposta del 5 giugno 2007, secondo la
quale non risultavano violate ne la libera prestazione dei servizi ne la
libera circolazione dei capitali.

13      Non trovando soddisfacente tale risposta, il 19 marzo 2009 la
Commissione ha adottato un parere motivato nel quale giungeva alla conclusione
che la Repubblica d'Austria era venuta meno agli obblighi ad essa incombenti
in forza dell'art. 56 CE e dell'art. 40 dell'Accordo SEE, avendo consentito la
deduzione fiscale delle donazioni effettuate in favore di istituti incaricati
di attivita di ricerca e di insegnamento unicamente nel caso in cui questi
fossero stabiliti in Austria. Nella sua analisi giuridica dell'art. 4, n. 4,
punto 5, dell'EStG, la Commissione ha operato una distinzione tra le
disposizioni di tale punto 5, lett. a)‑d), da un lato, e quella del medesimo
punto 5, lett. e), dall'altro. Secondo la Commissione, le prime introducevano
una differenziazione in funzione della sede dell'istituto interessato. A suo
dire, il riconoscimento delle donazioni quali costi di gestione deducibili
veniva accordato solo qualora le stesse fossero effettuate in favore degli
istituti menzionati nel citato punto 5, lett. a)‑d), e stabiliti in Austria.
Per contro, sebbene l'art. 4, n. 4, punto 5, lett. e), dell'EStG non operasse
alcuna distinzione fondata sulla sede del beneficiario delle donazioni, il
riconoscimento di queste ultime quali costi di gestione veniva accordato solo
qualora la persona giuridica interessata esercitasse essenzialmente le proprie
attivita per la scienza o l'economia austriaca.

14      Con lettera del 25 maggio 2009 la Repubblica d'Austria ha ribadito e
completato gli argomenti esposti in precedenza nelle sue risposte alla lettera
di diffida e alla lettera di diffida complementare. Alla luce di tali fatti,
la Commissione ha deciso di proporre il presente ricorso.

  **Sul ricorso**

  _Argomenti delle parti_

15      Secondo la Commissione, l'art. 4a, punto 1, lett. a)‑d), dell'EStG
modificato, consentendo unicamente la deducibilita fiscale delle donazioni
effettuate in favore di istituti incaricati di attivita di ricerca e di
insegnamento con sede in Austria ed escludendo le donazioni effettuate in
favore di istituti paragonabili stabiliti in altri Stati membri dell'Unione o
del SEE, e in contrasto con la libera circolazione dei capitali quale
garantita dall'art. 56 CE e dall'art. 40 dell'Accordo SEE.

16      Una tale disposizione della normativa austriaca sarebbe vietata, in
linea di principio, dall'art. 56 CE e non potrebbe trovare giustificazione.
Emergerebbe chiaramente dal tenore letterale della disposizione nazionale
sopra citata, nonche dagli argomenti esposti dalla Repubblica d'Austria nel
corso del procedimento precontenzioso, che la disposizione in questione opera
una distinzione basata su criteri puramente geografici, vale a dire sul fatto
che il beneficiario delle donazioni abbia o meno la propria sede in Austria.
Tutte queste considerazioni relative all'art. 56 CE varrebbero, mutatis
mutandis, per l'art. 40 dell'Accordo SEE.

17      La Repubblica d'Austria ammette che l'art. 4a, punto 1, lett. a)‑d),
dell'EStG modificato distingue, in una certa misura, tra gli istituti
stabiliti in Austria e quelli stabiliti in altri Stati membri, ma essa non
ritiene che tale disposizione costituisca una restrizione alla libera
circolazione dei capitali. In primo luogo, essa ritiene che gli istituti di
ricerca e di insegnamento menzionati all'art. 4a, punto 1, lett. a)‑d),
dell'EStG modificato non siano oggettivamente comparabili agli analoghi
istituti stabiliti in altri Stati membri, a motivo del fatto che soltanto i
primi sono esposti all'influenza dei pubblici poteri da parte della Repubblica
d'Austria.

18      In secondo luogo, la Repubblica d'Austria ritiene che, nei limiti in
cui venga dimostrata una restrizione alla libera circolazione dei capitali,
questa sia giustificata da un motivo imperativo di interesse generale. In
particolare, la limitazione della deducibilita fiscale alle sole donazioni in
favore degli istituti menzionati all'art. 4a, punto 1, lett. a)‑d), dell'EStG
modificato corrisponderebbe all'obiettivo, nell'interesse generale della
collettivita nazionale, di mantenere e promuovere il ruolo dell'Austria quale
polo culturale e scientifico. Gli istituti che non rientrano nell'ambito di
applicazione dell'art. 4a, punto 1, lett. a)‑d), dell'EStG modificato possono
tuttavia, al pari degli istituti paragonabili stabiliti in Stati membri
diversi dalla Repubblica d'Austria, beneficiare della deducibilita fiscale
delle donazioni ai sensi dell'art. 4a, punto 1, lett. e), dell'EStG
modificato, qualora perseguano obiettivi di interesse generale nel settore
delle scienze e dell'economia.

19      La rinuncia a introiti tributari per effetto della deducibilita
fiscale delle donazioni effettuate in favore degli istituti di ricerca e di
insegnamento menzionati all'art. 4a, punto 1, lett. a)‑d), dell'EStG
modificato sarebbe giustificata dal fatto che tali istituti forniscono il loro
contributo all'interesse generale mediante prestazioni materiali e che tali
donazioni possono sostituirsi al pagamento delle imposte. La deducibilita
fiscale delle donazioni in base a tale disposizione consentirebbe dunque di
mettere a disposizione risorse supplementari per la realizzazione delle
funzioni pubbliche.

20      La limitazione della deducibilita fiscale alle donazioni effettuate in
favore degli istituti di ricerca e di insegnamento citati all'art. 4a, punto
1, lett. a)‑d), dell'EStG modificato sarebbe idonea e necessaria per il
raggiungimento dell'obiettivo perseguito. L'estensione di tale deducibilita
agli istituti stabiliti in Stati membri diversi dalla Repubblica d'Austria non
potrebbe garantire gli stessi obiettivi, poiche essa avrebbe la conseguenza
che una parte delle donazioni in questione, deducibili per un importo fino al
10% degli utili del donatore, andrebbe a vantaggio di istituti che perseguono
obiettivi non rientranti nell'interesse generale della Repubblica d'Austria,
con una conseguente diminuzione delle risorse a disposizione degli istituti
stabiliti in tale Stato membro.

  _Giudizio della Corte_

21      Nel presente procedimento occorre osservare, anzitutto, che la
Commissione, come emerge dal suo ricorso, si riferisce soltanto all'art. 4a,
punto 1, lett. a)‑d), dell'EStG modificato e non anche al citato punto 1,
lett. e).

22      In sostanza, la Commissione sostiene che l'art. 4a, punto 1, lett.
a)‑d), dell'EStG modificato, consentendo la deducibilita fiscale delle
donazioni effettuate in favore degli istituti menzionati in tale disposizione,
opera una distinzione basata soltanto sul criterio della sede del beneficiario
della donazione, il che sarebbe incompatibile con le prescrizioni tanto
dell'art. 56 CE quanto dell'art. 40 dell'Accordo SEE.

23      È opportuno ricordare che, per giurisprudenza costante, anche se la
materia delle imposte dirette rientra nella competenza degli Stati membri,
questi ultimi devono esercitare tale competenza nel rispetto del diritto
dell'Unione (v., in particolare, sentenza 28 ottobre 2010, causa C‑72/09,
Établissements Rimbaud, Racc. pag. I‑10659, punto 23 e la giurisprudenza ivi
citata).

24      L'art. 56, n. 1, CE vieta tutte le restrizioni ai movimenti di
capitali tra Stati membri, nonche tra Stati membri e paesi terzi. Se invero il
Trattato CE non definisce la nozione di movimenti di capitali, e comunque
pacifico che la direttiva 88/361, unitamente alla nomenclatura ad essa
allegata, ha un valore indicativo per definire tale nozione (v. sentenza 28
settembre 2006, cause riunite C‑282/04 e C‑283/04, Commissione/Paesi Bassi,
Racc. pag. I‑9141, punto 19). Orbene, le donazioni e le dotazioni figurano
nella sezione XI, dal titolo «Movimenti di capitali a carattere personale»,
dell'allegato I della direttiva 88/361.

25      Nel caso di specie, l'EStG modificato prevede la deduzione fiscale
delle donazioni effettuate con il capitale di gestione a vantaggio degli
istituti di ricerca e di insegnamento menzionati all'art. 4a, punto 1, lett.
a)‑e), della medesima legge. Come riconosciuto dalla Repubblica d'Austria nel
corso del procedimento precontenzioso, beneficiari delle donazioni di cui a
tale art. 4a, punto 1, lett. a)‑d), possono essere soltanto gli istituti
aventi sede in tale Stato.

26      Di conseguenza, occorre rilevare che il regime delle deduzioni fiscali
in questione comporta, per i contribuenti che effettuano donazioni agli
istituti di ricerca e di insegnamento stabiliti in uno Stato membro diverso
dalla Repubblica d'Austria, un onere fiscale piu gravoso rispetto a quello in
cui incorrono coloro che effettuano donazioni agli istituti menzionati
all'art. 4a, punto 1, lett. a)‑d), dell'EStG modificato. Poiche la possibilita
di ottenere una deduzione fiscale puo incidere in misura considerevole sulla
generosita del donatore, la non deducibilita delle donazioni accordate ad
istituti di ricerca e di insegnamento stabiliti in uno Stato membro diverso
dalla Repubblica d'Austria puo dissuadere i contribuenti dall'effettuare
donazioni a loro vantaggio (v., in tal senso, sentenza 27 gennaio 2009, causa
C‑318/07, Persche, Racc. pag. I‑359, punto 38).

27      L'art. 4a, punto 1, lett. a)‑d), dell'EStG modificato costituisce
dunque una restrizione ai movimenti di capitali vietata, in linea di
principio, dall'art. 56, n. 1, CE.

28      Tuttavia, ai sensi dell'art. 58, n. 1, lett. a), CE, l'art. 56 CE non
pregiudica il diritto degli Stati membri «di applicare le pertinenti
disposizioni della loro legislazione tributaria in cui si opera una
distinzione tra i contribuenti che non si trovano nella medesima situazione
per quanto riguarda (…) il luogo di collocamento del loro capitale». Tale
deroga subisce a sua volta una limitazione per effetto dell'art. 58, n. 3, CE,
il quale prevede che le disposizioni nazionali di cui al n. 1 di tale articolo
«non devono costituire un mezzo di discriminazione arbitraria, ne una
restrizione dissimulata al libero movimento dei capitali e dei pagamenti di
cui all'articolo 56». Le differenze di trattamento autorizzate dall'art. 58,
n. 1, lett. a), CE devono pertanto essere mantenute distinte dalle
discriminazioni vietate dal n. 3 del medesimo articolo.

29      Dalla giurisprudenza della Corte risulta che, perche una normativa
fiscale nazionale quale quella in esame, che opera una distinzione tra le
donazioni effettuate in favore degli istituti nazionali e quelle effettuate in
favore degli istituti stabiliti in un altro Stato membro, possa essere
considerata compatibile con le disposizioni del Trattato relative alla libera
circolazione dei capitali, occorre che la differenza di trattamento riguardi
situazioni che non sono oggettivamente paragonabili o sia giustificata da
motivi imperativi di interesse generale. Inoltre, per essere giustificata,
tale differenza di trattamento non deve eccedere quanto e necessario perche
sia raggiunto l'obiettivo perseguito dalla normativa in questione (v., in tal
senso, sentenze 14 settembre 2006, causa C‑386/04, Centro di Musicologia
Walter Stauffer, Racc. pag. I‑8203, punto 32, e Persche, cit., punto 41).

30      La Repubblica d'Austria sostiene, in primo luogo, che gli istituti
menzionati all'art. 4a, punto 1, lett. a)‑d), dell'EStG modificato non sono
oggettivamente paragonabili ai corrispondenti istituti di ricerca e di
insegnamento stabiliti in altri Stati membri. Infatti, nella misura in cui il
regime fiscale associato alle donazioni in questione conduce ad un trattamento
diversificato dei contribuenti in funzione del luogo di collocamento del loro
capitale, la Repubblica d'Austria considera lecita la differenza di
trattamento tra, da un lato, i contribuenti austriaci che effettuano donazioni
in favore degli istituti menzionati all'art. 4a, punto 1, lett. a)‑d),
dell'EStG modificato e, dall'altro, quelli che effettuano donazioni in favore
dei corrispondenti istituti stabiliti in altri Stati membri, tenuto conto
delle differenze tra i beneficiari di tali donazioni.

31      Secondo la Repubblica d'Austria, tale differenza e giustificata
dall'influenza esercitata in Austria dai pubblici poteri sugli istituti
menzionati all'art. 4a, punto 1, lett. a)‑d), dell'EStG modificato, influenza
che sarebbe assente nel caso degli istituti stabiliti in altri Stati membri.
Tale influenza consentirebbe ai pubblici poteri di definire gli obiettivi di
interesse generale assegnati agli istituti menzionati nella disposizione
suddetta, di guidarli attivamente nel perseguimento di tali obiettivi e di
intervenire in caso di mancato raggiungimento degli stessi.

32      A tal riguardo occorre rilevare che, se certo gli Stati membri sono
liberi di decidere quali siano gli obiettivi di interesse generale che
vogliono promuovere, concedendo agevolazioni fiscali agli enti privati o
pubblici che se ne occupano in modo disinteressato e soddisfano le condizioni
imposte per l'attuazione di detti obiettivi, essi devono pero esercitare tale
potere discrezionale in conformita al diritto dell'Unione (v., in tal senso,
sentenza Persche, cit., punto 48). Se e vero che le autorita nazionali
dispongono di mezzi aggiuntivi che consentono loro di controllare e di
influire sulla condotta degli istituti stabiliti nel territorio austriaco in
modo piu incisivo che non nei confronti degli istituti stabiliti in un altro
Stato membro, resta nondimeno il fatto che la Repubblica d'Austria non ha
dimostrato che un siffatto intervento nella gestione degli istituti in
questione sia necessario per garantire il raggiungimento degli obiettivi di
interesse generale che tale Stato membro intende promuovere.

33      Del resto, se e legittimo che uno Stato membro riservi la concessione
di agevolazioni fiscali agli organismi che perseguono alcuni obiettivi di
interesse generale, esso non puo pero circoscrivere tale beneficio ai soli
organismi stabiliti nel suo territorio (v., in tal senso, sentenza Persche,
cit., punto 44).

34      Nel caso di specie, la Repubblica d'Austria dichiara che l'obiettivo
di interesse generale perseguito dall'art. 4a, punto 1, dell'EStG modificato e
la promozione del ruolo dell'Austria quale polo scientifico e formativo. Come
ha osservato l'avvocato generale al paragrafo 56 delle sue conclusioni, tale
obiettivo e definito in maniera tale che vi rispondono quasi tutti gli
istituti di ricerca e di insegnamento che hanno la loro sede in Austria,
mentre qualsiasi istituto corrispondente stabilito in un altro Stato membro e
automaticamente escluso dal beneficio dell'agevolazione fiscale in questione.

35      Ne consegue che l'unico criterio idoneo a determinare una distinzione
tra i contribuenti che effettuano donazioni agli istituti con sede in Austria
e quelli che effettuano donazioni agli istituti corrispondenti stabiliti in un
altro Stato membro e in realta costituito dal luogo in cui e stabilito il
beneficiario della donazione. Per definizione, un tale criterio non puo
costituire un criterio valido per valutare l'oggettiva comparabilita delle
situazioni e, quindi, per stabilire una differenza oggettiva tra le stesse
(v., per analogia, per quanto riguarda la libera prestazione dei servizi,
sentenza 11 settembre 2007, causa C‑76/05, Schwarz e Gootjes‑Schwarz, Racc.
pag. I‑6849, punti 72 e 73).

36      Deve essere pertanto respinta l'argomentazione della Repubblica
d'Austria, secondo la quale gli istituti menzionati all'art. 4a, punto 1,
lett. a)‑d), dell'EStG modificato, da un lato, e i corrispondenti istituti di
ricerca e di insegnamento stabiliti in altri Stati membri, dall'altro, non si
trovano in una situazione oggettivamente paragonabile e secondo la quale e
dunque giustificata la differenza di trattamento dei contribuenti soggetti
all'imposta sul reddito in Austria in funzione del luogo di collocamento del
loro capitale.

37      Per quanto riguarda, in secondo luogo, l'argomento vertente
sull'esistenza di un motivo imperativo di interesse generale, se e vero che la
Corte ha dichiarato, al punto 23 della sentenza 10 marzo 2005, causa C‑39/04,
Laboratoires Fournier (Racc. pag. I‑2057), che la promozione della ricerca e
dello sviluppo puo costituire un siffatto motivo, essa ha tuttavia ritenuto
che una normativa nazionale che riservi il beneficio di un credito d'imposta
soltanto alle attivita di ricerca realizzate nello Stato membro interessato
sia direttamente contraria allo scopo della politica dell'Unione nel settore
della ricerca e dello sviluppo tecnologico. Conformemente all'art. 163, n. 2,
CE, tale politica e volta, in particolare, all'eliminazione degli ostacoli
fiscali alla cooperazione nel settore della ricerca e non puo pertanto essere
attuata attraverso la promozione della ricerca e dello sviluppo a livello
nazionale. Altrettanto dicasi per il regime fiscale associato alle donazioni
controverso nel caso di specie, nella misura in cui la Repubblica d'Austria
invoca il medesimo obiettivo per limitare la deducibilita delle donazioni
accordate ai centri di ricerca ed alle universita austriache.

38      La dove invece la Repubblica d'Austria invoca l'obiettivo della
promozione della formazione nazionale, anche ammettendo che un tale obiettivo
possa costituire un motivo imperativo di interesse generale idoneo a
giustificare una restrizione alla libera circolazione dei capitali, resta il
fatto che una misura restrittiva, per poter essere giustificata, deve
rispettare il principio di proporzionalita. A tal proposito, si deve
necessariamente constatare che la Repubblica d'Austria non ha fornito alcun
argomento che consenta di dimostrare che l'obiettivo da essa perseguito in
tale settore non potrebbe essere realizzato senza la disposizione controversa
e con l'utilizzo di mezzi meno restrittivi sotto il profilo della possibilita
per i contribuenti austriaci di scegliere i beneficiari delle donazioni che
essi intendono effettuare.

39      La Repubblica d'Austria si limita infatti a sostenere, per giunta in
termini generali, che l'estensione del beneficio della deducibilita fiscale
delle donazioni agli istituti stabiliti in altri Stati membri avrebbe
l'effetto di spostare parzialmente le donazioni attualmente destinate agli
istituti austriaci e, di conseguenza, di diminuire le risorse messe a
disposizione di questi ultimi grazie ai proventi delle donazioni. Secondo tale
Stato membro, le risorse provenienti dalle donazioni private integrano il
bilancio di tali istituti, di modo che la deducibilita fiscale delle donazioni
in oggetto consente di mettere a disposizione per tali funzioni pubbliche
risorse finanziarie supplementari senza aumentare le spese di bilancio.

40      Relativamente a tale argomento, da una giurisprudenza costante risulta
che l'esigenza di prevenire riduzioni del gettito fiscale non rientra ne tra
gli obiettivi enunciati all'art. 58 CE ne tra i motivi imperativi di interesse
generale idonei a giustificare una restrizione ad una liberta sancita dal
Trattato (v., in tal senso, sentenza Persche, cit., punto 46 e la
giurisprudenza ivi citata).

41      Ne consegue che la restrizione alla libera circolazione dei capitali
risultante dal regime controverso non puo essere giustificata dai motivi
dedotti dalla Repubblica d'Austria.

42      Poiche quanto stipulato all'art. 40 dell'Accordo SEE ha la stessa
portata giuridica delle disposizioni, sostanzialmente identiche, di cui
all'art. 56 CE (v. sentenze 11 giugno 2009, causa C‑521/07, Commissione/Paesi
Bassi, Racc. pag. I‑4873, punto 33, e Établissements Rimbaud, cit., punto 22),
tutte le considerazioni sopra svolte possono, in circostanze come quelle di
cui al presente ricorso, essere trasposte mutatis mutandis al citato art. 40\.

43      Dall'insieme delle considerazioni che precedono risulta che l'art. 4a,
punto 1, lett. a)‑d), dell'EStG modificato, nella parte in cui limita la
deducibilita delle donazioni ai fini dell'imposta sul reddito a quelle versate
agli istituti con sede in Austria, costituisce una restrizione alla libera
circolazione dei capitali sancita dall'art. 56 CE e dall'art. 40 dell'Accordo
SEE.

44      Occorre pertanto constatare che la Repubblica d'Austria, consentendo
la deduzione fiscale delle donazioni effettuate in favore di istituti
incaricati di attivita di ricerca e di insegnamento unicamente nel caso in cui
questi siano stabiliti in Austria, ha violato gli obblighi ad essa incombenti
in forza dell'art. 56 CE e dell'art. 40 dell'Accordo SEE.

  **Sulle spese**

45      Ai sensi dell'art. 69, n. 2, del regolamento di procedura, la parte
soccombente e condannata alle spese se ne e stata fatta domanda. Poiche la
Commissione ne ha fatto domanda, la Repubblica d'Austria, rimasta soccombente,
dev'essere condannata alle spese.

Per questi motivi, la Corte (Quarta Sezione) dichiara e statuisce:

1)       **La Repubblica d 'Austria, consentendo la deduzione fiscale delle
donazioni effettuate in favore di istituti incaricati di attivita di ricerca e
di insegnamento unicamente nel caso in cui questi siano stabiliti in Austria,
ha violato gli obblighi ad essa incombenti in forza dell'art. 56 CE e
dell'art. 40 dell'Accordo 2 maggio 1992 sullo Spazio economico europeo.**

2)       **La Repubblica d 'Austria e condannata alle spese.**

Firme

* * *

* Lingua processuale: il tedesco 


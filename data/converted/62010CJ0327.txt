

**Causa C ‑327/10**

**Hypote čni banka a.s.**

**contro**

**Udo Mike Lindner**

(domanda di pronuncia pregiudiziale proposta dall'Okresni soud v Chebu)

«Competenza giurisdizionale ed esecuzione delle decisioni in materia civile e
commerciale -- Contratto di credito immobiliare concluso da un consumatore
avente la cittadinanza di uno Stato membro presso una banca stabilita in un
altro Stato membro -- Normativa di uno Stato membro che consente, quando il
domicilio esatto del consumatore non sia noto, d'intentare un'azione nei suoi
confronti dinanzi ad un giudice di tale Stato»

Massime della sentenza

1.         _Cooperazione giudiziaria in materia civile -- Competenza giurisdizionale ed esecuzione delle decisioni in materia civile e commerciale -- Regolamento n. 44/2001 -- Ambito di applicazione -- Determinazione della competenza internazionale di un giudice di uno Stato membro_

_(Regolamento del Consiglio n.  44/2001)_

2.         _Cooperazione giudiziaria in materia civile -- Competenza giurisdizionale ed esecuzione delle decisioni in materia civile e commerciale -- Regolamento n. 44/2001 -- Competenza in materia di contratti conclusi dai consumatori -- Giudice dello Stato membro del domicilio del consumatore -- Mancanza di un domicilio conosciuto -- Competenza del giudice dell'ultimo domicilio conosciuto -- Presupposti_

_(Regolamento del Consiglio n.  44/2001, artt. 16, n. 2, e 59)_

3.         _Cooperazione giudiziaria in materia civile -- Competenza giurisdizionale ed esecuzione delle decisioni in materia civile e commerciale -- Regolamento n. 44/2001 -- Disposizione nazionale che consente che si svolga un procedimento nei confronti di una persona di cui non sia conosciuto il domicilio -- Ammissibilita -- Presupposti_

_(Regolamento del Consiglio n.  44/2001)_

1.        Il regolamento n. 44/2001, concernente la competenza giurisdizionale, il riconoscimento e l'esecuzione delle decisioni in materia civile e commerciale, deve essere interpretato nel senso che l'applicazione delle norme stabilite dallo stesso presuppone che la situazione di cui trattasi nella controversia pendente dinanzi a un giudice di uno Stato membro sia atta a sollevare questioni relative alla determinazione della competenza internazionale di tale giudice. Una simile situazione si presenta quando un giudice di uno Stato membro e investito di un'azione intentata contro un cittadino di un altro Stato membro il cui domicilio non e noto a tale giudice. 

Infatti, sebbene sia vero che la cittadinanza straniera di una parte della
controversia non e contemplata dalle norme sulla competenza di cui al
regolamento n. 44/2001, tuttavia occorre operare una distinzione tra, da un
lato, la questione relativa alle condizioni in cui le norme sulla competenza
del suddetto regolamento debbano applicarsi e, dall'altro, la questione dei
criteri in base ai quali sia disciplinata la competenza internazionale in
applicazione di tali norme. Orbene, la nazionalita straniera della parte
convenuta puo sollevare questioni relative alla determinazione della
competenza internazionale del giudice adito.

(v. punti 31-32, 35, dispositivo 1)

2.        Il regolamento n. 44/2001, concernente la competenza giurisdizionale, il riconoscimento e l'esecuzione delle decisioni in materia civile e commerciale, deve essere interpretato nel senso che, in una situazione in cui un consumatore parte in un contratto di credito immobiliare di lunga durata, che includa l'obbligo di informare la controparte di ogni mutamento di indirizzo, rinuncia al proprio domicilio prima della proposizione di un'azione nei suoi confronti per violazione dei suoi obblighi contrattuali, i giudici dello Stato membro nel cui territorio si trova l'ultimo domicilio noto del consumatore sono competenti, a norma dell'art. 16, n. 2, di detto regolamento, a conoscere di tale azione quando essi non siano in grado di determinare, in applicazione dell'art. 59 dello stesso regolamento, il domicilio attuale del convenuto e non dispongano neppure di indizi probatori tali da consentir loro di concludere che quest'ultimo sia effettivamente domiciliato al di fuori del territorio dell'Unione. 

(v. punto 55, dispositivo 2)

3.        Il regolamento n. 44/2001, concernente la competenza giurisdizionale, il riconoscimento e l'esecuzione delle decisioni in materia civile e commerciale, deve essere interpretato nel senso che non osta all'applicazione di una disposizione del diritto processuale interno dello Stato membro che, allo scopo di evitare una situazione di diniego di giustizia, consente che si svolga un procedimento nei confronti e in assenza di una persona di cui non sia noto il domicilio, ove il giudice investito della controversia si sia assicurato, prima di pronunciarsi sulla stessa, che siano state condotte tutte le indagini richieste dai principi di diligenza e di buona fede per rintracciare il convenuto. 

(v. punto 55, dispositivo 2)

  
  
  
  
  
  

SENTENZA DELLA CORTE (Prima Sezione)

17 novembre 2011 (*)

«Competenza giurisdizionale ed esecuzione delle decisioni in materia civile e
commerciale - Contratto di credito immobiliare concluso da un consumatore
avente la cittadinanza di uno Stato membro presso una banca stabilita in un
altro Stato membro - Normativa di uno Stato membro che consente, quando il
domicilio esatto del consumatore non sia noto, d'intentare un'azione nei suoi
confronti dinanzi ad un giudice di tale Stato»

Nel procedimento C‑327/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Okresni soud v Chebu (Repubblica ceca) con
decisione 1° giugno 2010, pervenuta in cancelleria il 5 luglio 2010, nella
causa

**Hypote čni banka a.s.**

contro

**Udo Mike Lindner,**

LA CORTE (Prima Sezione),

composta dal sig. A. Tizzano, presidente di sezione, dai sigg. M. Safjan
(relatore), A. Borg Barthet, J.-J. Kasel, e dalla sig.ra M. Berger, giudici,

avvocato generale: sig.ra V. Trstenjak

cancelliere: sig.ra K. Sztranc-Sławiczek, amministratore

vista la fase scritta del procedimento e in seguito all'udienza del 25 maggio
2010,

considerate le osservazioni presentate:

-        per la Hypotečni banka a.s., dall'avv. J. Hrouzek, advokat;

-        per il governo ceco, dai sigg. M. Smolek e J. Vlačil, in qualita di agenti;

-        per il governo danese, dal sig. C. Vang, in qualita di agente;

-        per il governo francese, dal sig. G. de Bergues e dalla sig.ra B. Beaupere-Manokha, in qualita di agenti;

-        per il governo ungherese, dal sig. Z. Feher nonche dalle sig.re K. Szijjarto e K. Molnar, in qualita di agenti;

-        per il governo dei Paesi Bassi, dalla sig.ra C. Wissels, in qualita di agente;

-        per la Commissione europea, dalle sig.re M. Šimerdova e A.-M. Rouchaud-Joet, in qualita di agenti,

sentite le conclusioni dell'avvocato generale, presentate all'udienza dell'8
settembre 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 81 TFUE, 16, n. 2, 17, punto 3, e 24 del regolamento (CE) del
Consiglio 22 dicembre 2000, n. 44/2001, concernente la competenza
giurisdizionale, il riconoscimento e l'esecuzione delle decisioni in materia
civile e commerciale (GU 2001, L 12, pag. 1), nonche dell'art. 6, n. 1, della
direttiva del Consiglio 5 aprile 1993, 93/13/CEE, concernente le clausole
abusive nei contratti stipulati con i consumatori (GU L 95, pag. 29).

2        Tale domanda e stata presentata nell'ambito di una controversia tra
la Hypotečni banka a.s. (in prosieguo: la «Hypotečni banka») e il sig.
Lindner, di cui non si conosce l'indirizzo attuale, al fine di ottenere il
pagamento di una somma di circa 4,4 milioni di corone ceche (CZK), importo che
corrisponderebbe agli arretrati di un mutuo ipotecario che la stessa aveva
concesso a quest'ultimo.

  **Contesto normativo**

  _La normativa dell 'Unione_

 Il regolamento n. 44/2001

3        Il secondo 'considerando' del regolamento n. 44/2001 cosi recita:

«Alcune divergenze tra le norme nazionali sulla competenza giurisdizionale e
sul riconoscimento delle decisioni rendono piu difficile il buon funzionamento
del mercato interno. È pertanto indispensabile adottare disposizioni che
consentano di unificare le norme sui conflitti di competenza in materia civile
e commerciale e di semplificare le formalita affinche le decisioni emesse
dagli Stati membri vincolati dal presente regolamento siano riconosciute ed
eseguite in modo rapido e semplice».

4        Ai termini dell'art. 2 di tale regolamento:

«1.      Salve le disposizioni del presente regolamento, le persone
domiciliate nel territorio di un determinato Stato membro sono convenute, a
prescindere dalla loro nazionalita, davanti ai giudici di tale Stato membro.

2.      Alle persone che non sono in possesso della cittadinanza dello Stato membro nel quale esse sono domiciliate si applicano le norme sulla competenza vigenti per i cittadini». 

5        L'art. 3 di detto regolamento dispone quanto segue:

«1.      Le persone domiciliate nel territorio di uno Stato membro possono
essere convenute davanti ai giudici di un altro Stato membro solo in base alle
norme enunciate nelle sezioni da 2 a 7 del presente capo.

2.      Nei loro confronti non possono essere addotte le norme nazionali sulla competenza riportate nell'allegato I».

6        L'art. 4 del medesimo regolamento ha il seguente tenore:

«1.      Se il convenuto non e domiciliato nel territorio di uno Stato membro,
la competenza e disciplinata, in ciascuno Stato membro, dalla legge di tale
Stato, salva l'applicazione degli articoli 22 e 23.

2.      Chiunque sia domiciliato nel territorio di un determinato Stato membro puo, indipendentemente dalla propria nazionalita ed al pari dei cittadini di questo Stato, addurre nei confronti di tale convenuto le norme sulla competenza in vigore nello Stato medesimo, in particolare quelle indicate nell'allegato I». 

7        La sezione 4 del capo II del regolamento n. 44/2001, dal titolo
«Competenza in materia di contratti conclusi da consumatori», contiene gli
artt. 15‑17 del medesimo.

8        L'art. 16, n. 2, di tale regolamento prevede quanto segue:

«L'azione dell'altra parte del contratto contro il consumatore puo essere
proposta solo davanti ai giudici dello Stato membro nel cui territorio e
domiciliato il consumatore».

9        L'art. 17 del medesimo regolamento e cosi formulato:

«Le disposizioni della presente sezione possono essere derogate solo da una
convenzione:

(...)

3)      che, stipulata tra il consumatore e la sua controparte aventi entrambi
il domicilio o la residenza abituale nel medesimo Stato membro al momento
della conclusione del contratto, attribuisca la competenza ai giudici di tale
Stato membro, sempre che la legge di quest'ultimo non vieti siffatte
convenzioni».

10       L'art. 24 del regolamento n. 44/2001 cosi dispone:

«Oltre che nei casi in cui la sua competenza risulta da altre disposizioni del
presente regolamento, il giudice di uno Stato membro davanti al quale il
convenuto e comparso e competente. Tale norma non e applicabile se la
comparizione avviene per eccepire l'incompetenza o se esiste un altro giudice
esclusivamente competente ai sensi dell'articolo 22».

11      Il capo II di detto regolamento contiene una sezione 8, intitolata
«Esame della competenza e della ricevibilita dell'azione», nell'ambito della
quale figura l'art. 26, i cui nn. 1 e 2 hanno il seguente tenore:

«1.      Se il convenuto domiciliato nel territorio di uno Stato membro e
citato davanti ad un giudice di un altro Stato membro e non compare, il
giudice, se non e competente in base al presente regolamento, dichiara
d'ufficio la propria incompetenza.

2.      Il giudice e tenuto a sospendere il processo fin quando non si sara accertato che al convenuto e stata data la possibilita di ricevere la domanda giudiziale o un atto equivalente in tempo utile per poter presentare le proprie difese, ovvero che e stato fatto tutto il possibile in tal senso». 

12      Il capo III dello stesso regolamento, intitolato «Riconoscimento ed
esecuzione», contiene l'art. 34 del medesimo, che prevede, al punto 2, che una
decisione non sia riconosciuta «se la domanda giudiziale od un atto
equivalente non e stato notificato o comunicato al convenuto contumace in
tempo utile e in modo tale da poter presentare le proprie difese eccetto
qualora, pur avendone avuto la possibilita, egli non abbia impugnato la
decisione».

13      L'art. 59 del regolamento n. 44/2001 dispone quanto segue:

«1.      Per determinare se una parte ha il domicilio nel territorio dello
Stato membro in cui e pendente il procedimento, il giudice applica la legge
nazionale.

2.      Qualora una parte non sia domiciliata nello Stato membro i cui giudici sono aditi, il giudice, per stabilire se essa ha il domicilio in un altro Stato membro, applica la legge di quest'ultimo Stato». 

 La direttiva 93/13

14      Ai termini del suo art. 1, n. 1, la direttiva 93/13 e volta a
ravvicinare le disposizioni legislative, regolamentari e amministrative degli
Stati membri concernenti le clausole abusive nei contratti stipulati tra un
professionista e un consumatore.

15      L'art. 6, n. 1, di detta direttiva cosi recita:

«Gli Stati membri prevedono che le clausole abusive contenute in un contratto
stipulato fra un consumatore ed un professionista non vincolano il
consumatore, alle condizioni stabilite dalle loro legislazioni nazionali, e
che il contratto resti vincolante per le parti secondo i medesimi termini,
sempre che esso possa sussistere senza le clausole abusive».

  _La normativa nazionale_

16      L'art. 29, n. 3, del codice di procedura civile ceco (in prosieguo: il
«codice di procedura civile»), in vigore il 30 giugno 2009, prevede che,
laddove non adotti alcuna altra misura, il presidente di sezione puo nominare
un tutore per la parte di cui non sia noto il domicilio, nei confronti della
quale non sia stato possibile effettuare una notifica presso un recapito
conosciuto all'estero, che sia affetta da infermita mentale o che, per altri
motivi di carattere medico, non possa partecipare, in modo non solo
temporaneo, al procedimento o che non sia in grado di esprimersi in modo
comprensibile,

17      Il giudice del rinvio indica che, in una sentenza 31 marzo 2005,
l'Ústavni soud (Corte costituzionale) si e pronunciato nel modo seguente per
quanto riguarda la figura del tutore del convenuto di cui non sia noto il
domicilio:

«La funzione del tutore e stata creata affinche, per mezzo della stessa, gli
interessi della persona assente siano difesi allo stesso modo in cui li
dovrebbe difendere un rappresentante che agisce in base ad un contratto.
Laddove una parte del procedimento abbia un proprio rappresentante di sua
scelta, tale parte risponde essa stessa della sua scelta e dei passi concreti
compiuti nel procedimento. Allorche invece e il giudice che designa un tutore
quale rappresentante di una parte del procedimento, esso e responsabile del
fatto che il tutore difendera i diritti e gli interessi legittimi della parte
del procedimento. Esso ha l'obbligo di rimuovere il tutore dalle sue funzioni
qualora accerti che quest'ultimo non svolge affatto la sua funzione nel
procedimento (...) o lo faccia in modo del tutto insufficiente».

18      Secondo l'art. 89a, prima frase, del codice di procedura civile, nella
versione in vigore all'epoca dei fatti di cui alla causa principale, le parti
di un procedimento in materia commerciale possono convenire per iscritto che
sia territorialmente competente un altro giudice di primo grado, a meno che la
legge non preveda una competenza esclusiva.

19      Ai sensi dell'art. 173, n. 1, del codice di procedura civile,
l'ingiunzione di pagamento deve essere notificata nelle mani del convenuto,
essendo escluso che la notifica avvenga con modalita diverse.

  **Causa principale e questioni pregiudiziali**

20      Con la propria domanda giudiziale, presentata dinanzi al giudice del
rinvio il 16 settembre 2008, la Hypotečni banka, una societa di diritto ceco
avente sede a Praga (Repubblica ceca), mira ad ottenere la condanna del sig.
Lindner, cittadino tedesco, a versarle la somma di CZK 4 383 584, 60,
maggiorata degli interessi di mora, per gli arretrati di un mutuo ipotecario
concesso a quest'ultimo in esecuzione di un contratto concluso tra le parti il
19 agosto 2005 (in prosieguo: il «contratto»).

21      All'art. VIII, punto 8, del contratto, la Hypotečni banka e il sig.
Lindner hanno convenuto, facendo riferimento all'art. 89a del codice civile,
che «per le eventuali controversie che possano sorgere dal (...) contratto e
competente il giudice ordinario del luogo in cui si trova la banca,
determinato in base alla sede indicata nel registro delle imprese all'epoca
della proposizione dell'azione».

22      Dalla decisione di rinvio risulta che, all'epoca della conclusione del
contratto, il sig. Lindner doveva essere domiciliato a Marianske Laznĕ
(Repubblica ceca), vale a dire che il domicilio del consumatore distava oltre
150 km da Praga, ove e ubicato il foro del «giudice ordinario del luogo in cui
si trova la banca» designato dai contraenti.

23      Secondo la Hypotečni banka, essa ha tuttavia adito il «giudice
ordinario del convenuto» anziche il «giudice ordinario del luogo in cui si
trova la sede della banca», in quanto, al momento della proposizione
dell'azione, per motivi indipendenti dalla propria volonta non ha potuto
presentare al giudice l'originale del contratto e, in tal modo, soddisfare la
condizione ex lege per la presentazione di un'azione dinanzi a quest'ultimo
giudice.

24      Il 16 ottobre 2008 il giudice del rinvio ha accolto la domanda
mediante un'ingiunzione di pagamento con cui, da un lato, al convenuto si
ingiungeva di versare alla parte attrice la somma richiesta dalla stessa
maggiorata degli interessi di mora, e, dall'altro, quest'ultimo veniva
condannato alle spese del procedimento. Dal momento che, tuttavia, non era
stato possibile notificare detta ingiunzione nelle mani del convenuto, come
prescritto dall'art. 173, n. 1, del codice di procedura civile, il giudice del
rinvio l'ha annullata con ordinanza 8 settembre 2009.

25      Atteso che il convenuto non era domiciliato presso nessuno dei
recapiti noti al giudice del rinvio e dato che quest'ultimo non e stato in
grado di determinare un altro luogo di domicilio del convenuto nel territorio
ceco, detto giudice ha applicato l'art. 29, n. 3, del codice di procedura
civile e, con decisione del 3 giugno 2009, ha designato un tutore in favore
del convenuto considerato come persona di cui non e noto il domicilio.

26      Con memoria datata 26 ottobre 2009, primo atto di procedura effettuato
dal tutore nella causa pendente dinanzi al giudice del rinvio, questi ha
sollevato obiezioni di merito contro le pretese formulate dalla Hypotečni
banka per quanto riguarda gli interessi.

27      In tale contesto, l'Okresni soud v Chebu ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Qualora una delle parti di un procedimento giudiziario sia cittadino
di uno Stato membro diverso dallo Stato in cui tale procedimento si svolge, se
detta circostanza rappresenti una implicazione transnazionale ai sensi
dell'art. 81 (gia art. 65) del Trattato, che costituisce una delle condizioni
per l'applicabilita del regolamento n. 44/2001 (...).

2)      Se il regolamento [n. 44/2001] osti all'applicazione di una
disposizione di diritto nazionale che consente che si svolga un procedimento
contro una persona di cui e ignoto il domicilio.

3)      Per l'ipotesi di soluzione negativa alla seconda questione, se le
osservazioni presentate da un tutore del convenuto designato nella causa dal
giudice possano di per se essere considerate accettazione, da parte del
convenuto, della competenza giurisdizionale del giudice adito, ai sensi
dell'art. 24 del regolamento n. 44/2001, anche laddove oggetto del
procedimento sia un diritto derivante da un contratto con un consumatore e, ai
sensi dell'art. 16, n. 2, del [predetto] regolamento, gli organi
giurisdizionali della Repubblica ceca non siano competenti a decidere su tale
controversia.

4)      Se si possa ritenere che un accordo sulla competenza territoriale di
un determinato giudice possa costituire il fondamento per la competenza
internazionale del foro prescelto, ai sensi dell'art. 17, n. 3, del
regolamento [n. 44/2001], e, in caso di risposta affermativa, se cio valga
anche nell'ipotesi in cui si tratti di un accordo sulla competenza
territoriale nullo in quanto contrario all'art. 6, n. 1, della direttiva 93/13
(…), concernente le clausole abusive nei contratti stipulati con i
consumatori».

  **Sulle questioni pregiudiziali**

  _Sulla prima questione_

28      Con la sua prima questione, il giudice del rinvio chiede, in sostanza,
se il regolamento n. 44/2001 debba essere interpretato nel senso che le
condizioni per l'applicazione delle norme sulla competenza stabilite dallo
stesso sono soddisfatte quando una delle parti del procedimento
giurisdizionale e un cittadino di uno Stato membro diverso da quello in cui si
svolge tale procedimento.

29      A questo proposito occorre anzitutto precisare che, in base alla
Convenzione 27 settembre 1968, concernente la competenza giurisdizionale e
l'esecuzione delle decisioni in materia civile e commerciale (GU 1972, L 299,
pag. 32), come modificata dalle successive convenzioni relative all'adesione
dei nuovi Stati membri a tale Convenzione (in prosieguo: la «Convenzione di
Bruxelles»), la cui interpretazione vale anche per il regolamento n. 44/2001,
quando le disposizioni di questi strumenti dell'Unione possono essere
qualificate come equivalenti (sentenza 16 luglio 2009, causa C‑189/08, Zuid-
Chemie, Racc. pag. I‑6917, punto 18), l'applicazione delle norme sulla
competenza di tale regolamento presuppone l'esistenza di un elemento di
estraneita.

30      Come la Corte ha gia avuto modo di dichiarare in relazione alla
Convenzione di Bruxelles, il carattere internazionale di un rapporto giuridico
puo discendere dalla circostanza che la situazione di cui trattasi in una
controversia sia atta a sollevare questioni relative alla determinazione della
competenza giurisdizionale nell'ordinamento internazionale (sentenza 1° marzo
2005, causa C‑281/02, Owusu, Racc. pag. I‑1383, punto 26).

31      È vero che la cittadinanza straniera di una parte della controversia
non e contemplata dalle norme sulla competenza di cui al regolamento n.
44/2001. Cio nonostante, come rilevato dall'avvocato generale al paragrafo 65
delle sue conclusioni, occorre operare una distinzione tra, da un lato, la
questione relativa alle condizioni in cui le norme sulla competenza del
suddetto regolamento debbano applicarsi e, dall'altro, la questione dei
criteri in base ai quali sia disciplinata la competenza internazionale in
applicazione di tali norme.

32      Orbene, e evidente che, in circostanze come quelle della causa
principale, la nazionalita straniera della parte convenuta puo sollevare
questioni relative alla determinazione della competenza internazionale del
giudice adito.

33      Infatti, in una situazione come quella di cui alla causa principale,
anche i giudici dello Stato membro del quale il convenuto ha la cittadinanza
potrebbero ritenersi competenti, pur in assenza di un domicilio conosciuto di
quest'ultimo in tale Stato. In tali condizioni, l'applicazione delle norme
uniformi sulla competenza stabilite dal regolamento n. 44/2001 in luogo di
quelle in vigore nei diversi Stati membri sarebbe conforme all'imperativo di
certezza del diritto e all'obiettivo di tale regolamento diretto a garantire,
nella massima misura possibile, la tutela dei convenuti domiciliati nel
territorio dell'Unione europea.

34      Ne consegue che, in una situazione come quella di cui alla causa
principale, in cui il convenuto ha cittadinanza straniera e non ha domicilio
noto nello Stato nel territorio del quale si trova il giudice investito
dell'azione giudiziale, sono applicabili le norme sulla competenza di cui al
regolamento n. 44/2001.

35      Alla luce di quanto precede, la prima questione va risolta dichiarando
che il regolamento n. 44/2001 deve essere interpretato nel senso che
l'applicazione delle norme sulla competenza stabilite dallo stesso presuppone
che la situazione di cui trattasi nella controversia pendente dinanzi a un
giudice di uno Stato membro sia atta a sollevare questioni relative alla
determinazione della competenza internazionale di tale giudice. Una simile
situazione si presenta in un caso come quello di cui alla causa principale,
nella quale un giudice di uno Stato membro e investito di un'azione intentata
contro un cittadino di un altro Stato membro il cui domicilio non e noto a
tale giudice.

  _Sulla seconda questione_

36      Con la sua seconda questione, il giudice del rinvio chiede se il
regolamento n. 44/2001 debba essere interpretato nel senso che esso osta ad
una disposizione del diritto interno di uno Stato membro che consenta di
svolgere un procedimento nei confronti di persone di cui non sia noto il
domicilio.

37      Per rispondere a tale questione va anzitutto rilevato che il
regolamento n. 44/2001, al pari della Convenzione di Bruxelles, non ha
l'obiettivo di unificare le norme di diritto processuale degli Stati membri,
bensi di ripartire le competenze giurisdizionali ai fini della soluzione delle
controversie in materia civile e commerciale nell'ambito delle relazioni tra
tali Stati e di facilitare l'esecuzione delle decisioni giudiziarie (v., in
tal senso, sentenza 5 febbraio 2004, causa C‑18/02, DFDS Torline, Racc. pag.
I‑1417, punto 23).

38      Difettando nel regolamento n. 44/2001 una disposizione che definisca
espressamente la competenza giurisdizionale in un caso, come quello di cui
trattasi nella causa principale, in cui non sia noto il domicilio del
convenuto, e necessario in via preliminare verificare se e, eventualmente, in
forza di quale disposizione tale regolamento possa nondimeno trovare
applicazione e se, quindi, sia possibile trarre dallo stesso un criterio su
cui possa fondarsi una competenza giurisdizionale.

39      A tale riguardo, trattandosi nella causa principale di un'azione
intentata contro un consumatore dall'altra parte del contratto, occorre
ricordare che l'art. 16, n. 2, del suddetto regolamento prevede che una simile
azione possa essere proposta soltanto davanti ai giudici dello Stato membro
nel cui territorio e domiciliato il consumatore.

40      Pertanto, quando un giudice nazionale e chiamato a conoscere di
un'azione contro un consumatore, esso deve innanzitutto accertare se il
convenuto sia domiciliato nel territorio del proprio Stato membro applicando,
conformemente all'art. 59, n. 1, del regolamento n. 44/2001, il proprio
diritto nazionale.

41      Se poi, come nella causa principale, detto giudice giunge alla
conclusione che il convenuto nella causa principale non ha domicilio nel
territorio del suo Stato membro, esso deve allora verificare se quest'ultimo
sia domiciliato in un altro Stato membro. A tal fine esso deve applicare,
conformemente all'art. 59, n. 2, di detto regolamento, il diritto di
quest'altro Stato membro.

42      Infine, nel caso in cui il giudice nazionale, da un lato, continui a
non essere in grado di individuare il luogo in cui il consumatore e
domiciliato e, dall'altro, non disponga neppure di indizi probatori che gli
consentano di ritenere che questi sia effettivamente domiciliato al di fuori
del territorio dell'Unione europea, ipotesi in cui troverebbe applicazione
l'art. 4 del regolamento n. 44/2001, occorre verificare se l'art. 16, n. 2, di
tale regolamento possa essere interpretato nel senso che, in un caso come
quello considerato, la regola della competenza dei giudici dello Stato membro
nel cui territorio e domiciliato il consumatore, sancita da quest'ultima
disposizione, riguardi anche l'ultimo domicilio conosciuto del consumatore.

43      Orbene, una siffatta soluzione sembra rispondere alla logica di detto
regolamento e si inscrive nel quadro del sistema istituito dallo stesso.

44      Infatti, essa e in primo luogo conforme all'obiettivo, perseguito dal
regolamento n. 44/2001, di rafforzare la tutela giuridica delle persone
stabilite nell'Unione, consentendo al contempo all'attore di individuare
agevolmente il giudice al quale puo rivolgersi e al convenuto di prevedere
ragionevolmente quello dinanzi al quale puo essere citato (v., in particolare,
sentenza 25 ottobre 2011, cause riunite C‑509/09 e C‑161/10, eDate Advertising
e a., non ancora pubblicata nella Raccolta, punto 50).

45      Tale soluzione consente poi, pur privilegiando l'applicazione delle
norme uniformi stabilite dal regolamento n. 44/2001 rispetto a quella di norme
nazionali divergenti, di evitare che l'impossibilita di localizzare il
domicilio attuale del convenuto impedisca l'individuazione di un giudice
competente e privi cosi l'attore del proprio diritto ad esercitare un'azione
giurisdizionale. Una simile situazione si puo produrre, in particolare, in un
caso come quello di cui alla causa principale, in cui un consumatore che, in
forza dell'art. 16, n. 2, di detto regolamento, dovrebbe essere citato dinanzi
ai giudici dello Stato membro nel cui territorio e domiciliato, abbia
rinunciato al proprio domicilio prima che venisse proposta l'azione nei suoi
confronti.

46      Infine, il criterio dell'ultimo domicilio conosciuto del consumatore
ai fini dell'applicazione dell'art. 16, n. 2, del regolamento n. 44/2001
consente di assicurare un giusto equilibrio tra i diritti dell'attore e quelli
del convenuto proprio in un caso, come quello di cui alla causa principale, in
cui quest'ultimo aveva l'obbligo di informare la controparte di qualunque
mutamento di indirizzo intervenuto successivamente alla sottoscrizione del
contratto di credito immobiliare di lunga durata.

47      Alla luce di quanto precede, pertanto, e necessario ritenere che, in
una situazione come quella di cui trattasi nella causa principale, in cui un
consumatore parte in un contratto di credito immobiliare di lunga durata, che
includa un obbligo di informare la controparte di ogni mutamento di indirizzo,
rinuncia al proprio domicilio prima della proposizione di un'azione nei suoi
confronti per violazione dei suoi obblighi contrattuali, i giudici dello Stato
membro nel cui territorio si trova l'ultimo domicilio noto del consumatore
siano competenti, a norma dell'art. 16, n. 2, del regolamento n. 44/2001, per
conoscere di tale azione, quando essi non sono in grado di determinare, in
applicazione dell'art. 59 dello stesso regolamento, il domicilio attuale del
convenuto e non dispongono neppure di indizi probatori tali da consentir loro
di concludere che quest'ultimo sia effettivamente domiciliato al di fuori del
territorio dell'Unione.

48      Precisato cio, per quanto riguarda le condizioni che devono essere
rispettate nell'ambito del procedimento che ne segue, e necessario ricordare
che le disposizioni del regolamento n. 44/2001 complessivamente considerate
esprimono l'intenzione di aver cura che, nell'ambito degli obiettivi dello
stesso, i procedimenti che portano all'adozione di decisioni giurisdizionali
si svolgano nel rispetto dei diritti della difesa (v. sentenze 21 maggio 1980,
causa 125/79, Denilauler, Racc. pag. 1553, punto 13, e 2 aprile 2009, causa
C‑394/07, Gambazzi, Racc. pag. I‑2563, punto 23).

49      Tuttavia, la condizione del rispetto dei diritti della difesa, sancita
anche dall'art. 47 della Carta dei diritti fondamentali dell'Unione europea,
deve essere attuata in concomitanza con il rispetto del diritto dell'attore di
adire un giudice affinche statuisca sulla fondatezza delle sue pretese.

50      A questo proposito la Corte ha dichiarato, al punto 29 della citata
sentenza Gambazzi, che i diritti fondamentali, quali il rispetto dei diritti
della difesa, non costituiscono prerogative assolute, ma possono soggiacere a
restrizioni. Tuttavia, queste ultime devono rispondere effettivamente ad
obiettivi d'interesse generale perseguiti dal provvedimento di cui trattasi e
non costituire, rispetto allo scopo perseguito, una violazione smisurata di
detti diritti.

51      Al riguardo e necessario rammentare che la Corte ha gia dichiarato che
l'obiettivo di evitare situazioni di diniego di giustizia in cui si verrebbe a
trovare un attore a causa dell'impossibilita di localizzare il convenuto
configura un siffatto obiettivo di interesse generale (v., in tal senso,
sentenza Gambazzi, cit., punti 31‑33), per il quale spetta al giudice del
rinvio verificare che sia effettivamente perseguito dalla disposizione
nazionale di cui trattasi.

52      Per quanto riguarda la condizione afferente alla necessita di evitare
una violazione smisurata dei diritti della difesa, e necessario osservare che
essa assume particolarmente rilevanza ai fini dell'interpretazione dell'art.
26, n. 2, del regolamento n. 44/2001. Tale disposizione deve essere intesa nel
senso che, nel caso in cui non sia dimostrato che al convenuto e stata data la
possibilita di ricevere la domanda giudiziale, il giudice competente in base a
detto regolamento puo legittimamente far proseguire il procedimento solo
qualora sia stato fatto tutto il possibile per consentire al convenuto di
presentare le proprie difese. A tal fine il giudice adito deve assicurarsi che
siano state condotte tutte le indagini richieste dai principi di diligenza e
di buona fede per rintracciare il convenuto.

53      È vero che, anche se tali condizioni sono rispettate, la possibilita
di proseguire il procedimento all'insaputa del convenuto mediante, come nella
causa principale, la notifica della domanda giudiziale ad un tutore designato
dal giudice adito limita i diritti della difesa del convenuto. Tale
limitazione, tuttavia, e giustificata alla luce del diritto dell'attore ad una
tutela effettiva dal momento che, in mancanza di un simile procedimento, tale
diritto resterebbe lettera morta.

54      Infatti, contrariamente alla situazione del convenuto che, qualora sia
stato privato della facolta di difendersi efficacemente, ha la possibilita di
far rispettare i diritti della difesa opponendosi, in forza dell'art. 34,
punto 2, del regolamento n. 44/2001, al riconoscimento della decisione
pronunciata nei suoi confronti (v., in tal senso, sentenza 11 giugno 1985,
causa 49/84, Debaecker e Plouvier, Racc. pag. 1779, punto 11), l'attore
rischia di essere privato di qualunque possibilita di mezzo di ricorso.

55      Pertanto, e necessario risolvere la seconda questione dichiarando che
il regolamento n. 44/2001 deve essere interpretato nel senso che:

-        in una situazione come quella di cui trattasi nella causa principale, in cui un consumatore parte in un contratto di credito immobiliare di lunga durata, che includa l'obbligo di informare la controparte di ogni mutamento di indirizzo, rinuncia al proprio domicilio prima della proposizione di un'azione nei suoi confronti per violazione dei suoi obblighi contrattuali, i giudici dello Stato membro nel cui territorio si trova l'ultimo domicilio noto del consumatore sono competenti, a norma dell'art. 16, n. 2, di detto regolamento, a conoscere di tale azione quando essi non siano in grado di determinare, in applicazione dell'art. 59 dello stesso regolamento, il domicilio attuale del convenuto e non dispongano neppure di indizi probatori tali da consentir loro di concludere che quest'ultimo sia effettivamente domiciliato al di fuori del territorio dell'Unione; 

-        tale regolamento non osta all'applicazione di una disposizione del diritto processuale interno dello Stato membro che, allo scopo di evitare una situazione di diniego di giustizia, consente che si svolga un procedimento nei confronti e in assenza di una persona di cui non sia noto il domicilio, ove il giudice investito della controversia si sia assicurato, prima di pronunciarsi sulla stessa, che siano state condotte tutte le indagini richieste dai principi di diligenza e di buona fede per rintracciare il convenuto. 

56      Tenuto conto delle soluzioni fornite alla prima e alla seconda
questione, non e necessario risolvere la terza e la quarta questione.

  **Sulle spese**

57      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

1)       **Il regolamento (CE) del Consiglio 22 dicembre 2000, n.  44/2001,
concernente la competenza giurisdizionale, il riconoscimento e l'esecuzione
delle decisioni in materia civile e commerciale, deve essere interpretato nel
senso che l'applicazione delle norme stabilite dallo stesso presuppone che la
situazione di cui trattasi nella controversia pendente dinanzi a un giudice di
uno Stato membro sia atta a sollevare questioni relative alla determinazione
della competenza internazionale di tale giudice. Una simile situazione si
presenta in un caso come quello di cui alla causa principale, nella quale un
giudice di uno Stato membro e investito di un'azione intentata contro un
cittadino di un altro Stato membro il cui domicilio non e noto a tale
giudice.**

2)       **Il regolamento n.  44/2001 deve essere interpretato nel senso che:
**

-         **in una situazione come quella di cui trattasi nella causa principale, in cui un consumatore parte in un contratto di credito immobiliare di lunga durata, che includa l 'obbligo di informare la controparte di ogni mutamento di indirizzo, rinuncia al proprio domicilio prima della proposizione di un'azione nei suoi confronti per violazione dei suoi obblighi contrattuali, i giudici dello Stato membro nel cui territorio si trova l'ultimo domicilio noto del consumatore sono competenti, a norma dell'art. 16, n. 2, di detto regolamento, a conoscere di tale azione quando essi non siano in grado di determinare, in applicazione dell'art. 59 dello stesso regolamento, il domicilio attuale del convenuto e non dispongano neppure di indizi probatori tali da consentir loro di concludere che quest'ultimo sia effettivamente domiciliato al di fuori del territorio dell'Unione europea;**

-         **tale regolamento non osta all 'applicazione di una disposizione del diritto processuale interno dello Stato membro che, allo scopo di evitare una situazione di diniego di giustizia, consente che si svolga un procedimento nei confronti e in assenza di una persona di cui non sia noto il domicilio, ove il giudice investito della controversia si sia assicurato, prima di pronunciarsi sulla stessa, che siano state condotte tutte le indagini richieste dai principi di diligenza e di buona fede per rintracciare il convenuto. **

Firme

* * *

* Lingua processuale: il ceco. 


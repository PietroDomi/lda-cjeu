

SENTENZA DELLA CORTE (Quarta Sezione)

17 dicembre 2015 ( * )

«Rinvio pregiudiziale — Politica sociale — Direttiva 2006/54/CE — Parità di
trattamento fra uomini e donne in materia di occupazione e impiego —
Licenziamento a carattere discriminatorio — Articolo 18 — Risarcimento o
riparazione del danno effettivamente subìto — Carattere dissuasivo — Articolo
25 — Sanzioni — Danni punitivi»

Nella causa C‑407/14,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Juzgado de lo Social n. 1 de Córdoba
(giudice del lavoro n. 1 di Cordoba, Spagna), con decisione del 1o agosto
2014, pervenuta in cancelleria il 27 agosto 2014, nel procedimento

María Auxiliadora Arjona Camacho

contro

Securitas Seguridad España SA,

LA CORTE (Quarta Sezione),

composta da L. Bay Larsen, presidente della Terza Sezione, facente funzione di
presidente della Quarta Sezione, J. Malenovský, M. Safjan (relatore), A.
Prechal e K. Jürimäe, giudici,

avvocato generale: P. Mengozzi

cancelliere: A. Calot Escobar

vista la fase scritta del procedimento,

considerate le osservazioni presentate:

—

|

per Arjona Camacho, da R. Alcaide Aranda, abogado;  
  
---|---  
  
—

|

per il governo spagnolo, da L. Banciella Rodríguez-Miñón e A. Rubio González
Alejandro, in qualità di agenti;  
  
---|---  
  
—

|

per il governo polacco, da B. Majczyna, in qualità di agente;  
  
---|---  
  
—

|

per il governo del Regno Unito, da J. Kraehling, in qualità di agente,
assistita da A. Bates, barrister;  
  
---|---  
  
—

|

per la Commissione europea, da D. Roussanov e E. Adsera Ribera, in qualità di
agenti,  
  
---|---  
  
sentite le conclusioni dell’avvocato generale, presentate all’udienza del 3
settembre 2015,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione dell’articolo
18 della direttiva 2006/54/CE del Parlamento europeo e del Consiglio, del 5
luglio 2006, riguardante l’attuazione del principio delle pari opportunità e
della parità di trattamento fra uomini e donne in materia di occupazione e
impiego (GU L 204, pag. 23).  
  
---|---  
  
2

|

Tale domanda è stata presentata nell’ambito di una controversia tra la sig.ra
Arjona Camacho e la Securitas Seguridad España SA (in prosieguo: la «Securitas
Seguridad España») vertente sulla concessione di danni punitivi alla sig.ra
Arjona Camacho a seguito del suo licenziamento costitutivo di una
discriminazione fondata sul sesso.  
  
---|---  
  
Contesto normativo

Diritto dell’Unione

La direttiva 76/207/CEE

3

|

Nella sua versione originale, l’articolo 6 della direttiva 76/207/CEE del
Consiglio, del 9 febbraio 1976, relativa all’attuazione del principio della
parità di trattamento fra gli uomini e le donne per quanto riguarda l’accesso
al lavoro, alla formazione e alla promozione professionali e le condizioni di
lavoro (GU L 39, pag. 40), prevedeva quanto segue:

«Gli Stati membri introducono nei rispettivi ordinamenti giuridici interni le
misure necessarie per permettere a tutti coloro che si ritengano lesi dalla
mancata applicazione nei loro confronti del principio della parità di
trattamento, ai sensi degli articoli 3, 4 e 5, di far valere i propri diritti
per via giudiziaria, eventualmente dopo aver fatto ricorso ad altre istanze
competenti».  
  
---|---  
  
4

|

La direttiva 76/207 è stata modificata dalla direttiva 2002/73/CE del
Parlamento europeo e del Consiglio, del 23 settembre 2002 (GU L 269, pag. 15).
Il considerando 18 della direttiva 2002/73 prevede quanto segue:  
  
---|---  
  
5

|

L’articolo 6 della direttiva 76/207 è stato modificato dalla direttiva 2002/73
nei seguenti termini:

«1. Gli Stati membri provvedono affinché tutte le persone che si ritengono
lese, in seguito alla mancata applicazione nei loro confronti del principio
della parità di trattamento, possano accedere, anche dopo la cessazione del
rapporto che si lamenta affetto da discriminazione, a procedure
giurisdizionali e/o amministrative, comprese, ove lo ritengono opportuno, le
procedure di conciliazione finalizzate all’esecuzione degli obblighi derivanti
dalla presente direttiva.

2\. Gli Stati membri introducono nei rispettivi ordinamenti giuridici
nazionali le misure necessarie per garantire un indennizzo o una riparazione
reale ed effettiva che essi stessi stabiliscono per il danno subito da una
persona lesa a causa di una discriminazione contraria all’articolo 3, in modo
tale da risultare dissuasiva e proporzionata al danno subito; tale indennizzo
o riparazione non può avere un massimale stabilito a priori, fatti salvi i
casi in cui il datore di lavoro può dimostrare che l’unico danno subito
dall’aspirante a seguito di una discriminazione ai sensi della presente
direttiva è costituito dal rifiuto di prendere in considerazione la sua
domanda.

(...)».  
  
---|---  
  
6

|

La direttiva 2002/73 ha parimenti aggiunto alla direttiva 76/207 l’articolo 8
quinquies, il cui tenore è il seguente:

«Gli Stati membri stabiliscono le norme relative alle sanzioni da irrogare in
caso di violazione delle disposizioni nazionali di attuazione della presente
direttiva e prendono tutti i provvedimenti necessari per la loro applicazione.

Le sanzioni, che possono prevedere un risarcimento dei danni, devono essere
effettive, proporzionate e dissuasive. Gli Stati membri notificano le relative
disposizioni alla Commissione entro il 5 ottobre 2005 e provvedono poi a
notificare immediatamente le eventuali modificazioni successive».  
  
---|---  
  
7

|

L’articolo 34, paragrafo 1, della direttiva 2006/54, ha abrogato la direttiva
76/207 con efficacia a decorrere dal 15 agosto 2009.  
  
---|---  
  
La direttiva 2006/54

8

|

Ai sensi dei considerando 1, 33 e 35 della direttiva 2006/54:

|

«(1)

|

La direttiva 76/207 (…) e la direttiva 86/378/CEE del Consiglio, del 24 luglio
1986, relativa all’attuazione del principio della parità di trattamento tra
gli uomini e le donne nel settore dei regimi professionali di sicurezza
sociale [GU L 255, pag. 40] sono state sostanzialmente modificate. (…) Tali
direttive, dovendo essere ulteriormente modificate, sono rifuse per chiarezza
e per raggruppare in un unico testo le principali disposizioni in materia,
nonché certi sviluppi risultanti dalla giurisprudenza della Corte di giustizia
(…)  
  
---|---  
  
(...)

(33)

|

La Corte di giustizia ha chiaramente stabilito che, per essere efficace, il
principio della parità di trattamento comporta che il risarcimento del danno
riconosciuto in caso di violazione debba essere adeguato al danno subito. È
dunque opportuno vietare la fissazione di un massimale a priori per tale
risarcimento, fatti salvi i casi in cui il datore di lavoro può dimostrare che
l’unico danno subito dall’aspirante a seguito di una discriminazione ai sensi
della presente direttiva è costituito dal rifiuto di prendere in
considerazione la sua domanda.  
  
---|---  
  
(...)

(35)

|

Gli Stati membri dovrebbero prevedere sanzioni efficaci, proporzionate e
dissuasive in caso di mancata ottemperanza agli obblighi derivanti dalla
presente direttiva».  
  
---|---  
  
9

|

L’articolo 1 di tale direttiva stabilisce quanto segue:

«Lo scopo della presente direttiva è assicurare l’attuazione del principio
delle pari opportunità e della parità di trattamento fra uomini e donne in
materia di occupazione e impiego.

A tal fine, essa contiene disposizioni intese ad attuare il principio della
parità di trattamento per quanto riguarda:

(...)

|

b)

|

le condizioni di lavoro, compresa la retribuzione;  
  
---|---  
  
(...)

Inoltre, la presente direttiva contiene disposizioni intese a renderne più
efficace l’attuazione mediante l’istituzione di procedure adeguate».  
  
10

|

L’articolo 14 della suddetta direttiva, rubricato «Divieto di
discriminazione», al suo paragrafo 1, lettera c), dispone:

«È vietata qualsiasi discriminazione diretta o indiretta fondata sul sesso nei
settori pubblico o privato, compresi gli enti di diritto pubblico, per quanto
attiene:

(...)

|

c)

|

all’occupazione e alle condizioni di lavoro, comprese le condizioni di
licenziamento e la retribuzione come previsto all’articolo [157 TFUE]».  
  
---|---  
  
11

|

L’articolo 18 della medesima direttiva, rubricato «Risarcimento o
riparazione», così dispone:

«Gli Stati membri introducono nei rispettivi ordinamenti giuridici nazionali
le misure necessarie per garantire, per il danno subito da una persona lesa a
causa di una discriminazione fondata sul sesso, un indennizzo o una
riparazione reali ed effettivi, da essi stessi stabiliti in modo tale da
essere dissuasivi e proporzionati al danno subito. Tale indennizzo o
riparazione non può avere un massimale stabilito a priori, fatti salvi i casi
in cui il datore di lavoro può dimostrare che l’unico danno subito
dall’aspirante a seguito di una discriminazione ai sensi della presente
direttiva è costituito dal rifiuto di prendere in considerazione la sua
domanda».  
  
---|---  
  
12

|

L’articolo 25 della direttiva 2006/54, rubricato «Sanzioni», è redatto come
segue:

«Gli Stati membri stabiliscono le norme relative alle sanzioni da irrogare in
caso di violazione delle disposizioni nazionali di attuazione della presente
direttiva e prendono tutti i provvedimenti necessari per la loro applicazione.
Le sanzioni, che possono prevedere un risarcimento dei danni, devono essere
effettive, proporzionate e dissuasive. Gli Stati membri notificano le relative
disposizioni alla Commissione entro il 5 ottobre 2005 e provvedono poi a
notificare immediatamente le eventuali modificazioni successive».  
  
---|---  
  
13

|

L’articolo 27 di tale direttiva, rubricato «Prescrizioni minime», al paragrafo
1 così dispone:

«Gli Stati membri possono introdurre o mantenere, per quanto riguarda il
principio della parità di trattamento, disposizioni più favorevoli di quelle
fissate nella presente direttiva».  
  
---|---  
  
Diritto spagnolo

14

|

L’articolo 10 della legge organica n. 3/2007 sull’effettiva uguaglianza tra
uomini e donne (Ley orgánica 3/2007 para la igualdad efectiva de mujeres y
hombres), del 22 marzo 2007 (BOE n. 71, del 23 marzo 2007, pag. 12611),
rubricato «Conseguenze giuridiche delle condotte discriminatorie», dispone
quanto segue:

«Gli atti e le clausole dei negozi giuridici che costituiscono o provocano una
discriminazione fondata sul sesso si devono considerare nulli e privi di
effetti e danno luogo a responsabilità [del loro autore] tramite un sistema di
riparazioni e indennizzi che devono essere reali, effettivi e proporzionati al
danno subito, nonché, se del caso, tramite un sistema di sanzioni efficace e
dissuasivo che previene la realizzazione di condotte discriminatorie».  
  
---|---  
  
15

|

L’articolo 183 della legge 36/2011 che disciplina la giurisdizione sociale
(Ley 36/2011, reguladora de la jurisdicción social), del 10 ottobre 2011 (BOE
n. 245, dell’11 ottobre 2011, pag. 106584), rubricato «Indennizzi», ai suoi
paragrafi 1 e 2 prevede quanto segue:

«1. Quando una sentenza dichiara che vi è stata violazione, il giudice è
tenuto a pronunciarsi in merito all’entità dell’indennizzo che, se del caso,
spetta alla parte ricorrente per aver subito una discriminazione o un’altra
violazione dei suoi diritti fondamentali e delle sue libertà civili, in
funzione sia del danno morale unito alla violazione del diritto fondamentale,
sia degli ulteriori danni derivati.

2\. Il tribunale è tenuto a pronunciarsi in merito all’entità dell’indennizzo,
determinandolo prudenzialmente quando la prova del suo importo esatto risulti
troppo complicata o onerosa, in modo da risarcire la vittima in modo
sufficiente e operare, nei limiti del possibile, un’integrale rimessione in
pristino della situazione precedente alla violazione, nonché in modo da
contribuire alla finalità di prevenire il danno».  
  
---|---  
  
Procedimento principale e questione pregiudiziale

16

|

Il 1o luglio 2012 la sig.ra Arjona Camacho è stata assunta in qualità di
agente di sicurezza dalla Securitas Seguridad España, per lavorare a tempo
pieno in uno stabilimento penitenziario minorile a Cordoba (Spagna). La sig.ra
Camacho è stata licenziata il 24 aprile 2014.  
  
---|---  
  
17

|

Non essendo d’accordo con il licenziamento, il 6 maggio 2014 la sig.ra Arjona
Camacho ha proposto, dinanzi al centro di mediazione, arbitraggio e
conciliazione di Cordoba, una domanda di conciliazione con il suo datore di
lavoro. La conciliazione non ha avuto successo.  
  
---|---  
  
18

|

Il 26 maggio 2014 la sig.ra Arjona Camacho ha proposto dinanzi al Juzgado de
lo Social n. 1 di Córdoba (giudice del lavoro n. 1 di Cordoba) un ricorso in
contestazione del suo licenziamento, sostenendo che dovesse essere dichiarato
nullo.  
  
---|---  
  
19

|

A tale riguardo, la sig.ra Arjona Camacho ha fatto valere, in via principale,
che il suo licenziamento costituiva, segnatamente, una discriminazione fondata
sul sesso. Essa ha chiesto un risarcimento di EUR 6000 per il danno subìto.  
  
---|---  
  
20

|

Il giudice del rinvio indica che esso ritiene accertato che il licenziamento
della sig.ra Arjona Camacho costituisca una discriminazione fondata sul sesso
e che la sentenza che esso pronuncerà a seguito della risposta della Corte
esporrà i mezzi di prova sui quali tale constatazione si fonda.  
  
---|---  
  
21

|

Il giudice del rinvio aggiunge che la sua emananda sentenza preciserà
parimenti le ragioni per le quali esso ritiene che la somma di EUR 3000, a
titolo di risarcimento, sia sufficiente per la riparazione integrale del danno
subìto dalla sig.ra Arjona Camacho a causa del suo licenziamento fondato sul
sesso.  
  
---|---  
  
22

|

Tuttavia, il giudice del rinvio chiede se, in applicazione dell’articolo 18
della direttiva 2006/54, secondo il quale il danno deve essere riparato o
indennizzato in modo dissuasivo, esso debba concedere alla sig.ra Arjona
Camacho un risarcimento superiore rispetto al risarcimento integrale del danno
subìto, sotto forma di danni punitivi, in modo che funga quale esempio per il
suo precedente datore di lavoro nonché per altri.  
  
---|---  
  
23

|

Il giudice del rinvio precisa che la nozione di «danni punitivi» non esiste
nell’ordinamento spagnolo.  
  
---|---  
  
24

|

Ciò premesso, il Juzgado de lo Social n. 1 de Córdoba (giudice del lavoro n. 1
di Cordoba) ha deciso di sospendere il procedimento e di sottoporre alla Corte
la seguente questione pregiudiziale:  
  
---|---  
  
Sulla questione pregiudiziale

25

|

Con la sua questione, il giudice del rinvio chiede, in sostanza, se l’articolo
18 della direttiva 2006/54 debba essere interpretato nel senso che, affinché
il danno subìto da una persona lesa a causa di una discriminazione fondata sul
sesso, sia effettivamente riparato o indennizzato in modo dissuasivo, a tale
persona debbano essere attribuiti danni punitivi oltre ad un risarcimento a
titolo di riparazione.  
  
---|---  
  
26

|

Ai sensi del menzionato articolo 18, gli Stati membri introducono nei
rispettivi ordinamenti giuridici nazionali le misure necessarie per garantire,
per il danno subìto da una persona lesa a causa di una discriminazione fondata
sul sesso, un indennizzo o una riparazione reali ed effettivi, da essi stessi
stabiliti in modo tale da essere dissuasivi e proporzionati al danno subìto,
poiché questo indennizzo non può avere un massimale stabilito a priori, fatto
salvo il caso costituito dal rifiuto di prendere in considerazione una domanda
di lavoro.  
  
---|---  
  
27

|

Tale disposizione riproduce il testo dell’articolo 6, paragrafo 2, della
direttiva 76/207, come modificato dalla direttiva 2002/73.  
  
---|---  
  
28

|

Orbene, come emerge dal considerando 18 della direttiva 2002/73, quest’ultima
ha modificato l’articolo 6 della direttiva 76/207 per prendere in
considerazione la giurisprudenza della Corte e, segnatamente, le sentenze
Marshall (C‑271/91, EU:C:1993:335) nonchè Draehmpaehl (C‑180/95,
EU:C:1997:208).  
  
---|---  
  
29

|

A tale riguardo occorre ricordare che, nell’ambito dell’interpretazione
dell’articolo 6 della direttiva 76/207, che è stata abrogata e sostituita
dalla direttiva 2006/54, la Corte ha rilevato che gli Stati membri sono tenuti
ad adottare i provvedimenti necessari a consentire a tutti coloro che si
ritengano lesi da una discriminazione contraria a detta direttiva di far
valere in giudizio i propri diritti. Tale obbligo presuppone che i detti
provvedimenti siano sufficientemente efficaci per conseguire lo scopo
perseguito dalla direttiva 76/207 e possano essere effettivamente fatti valere
dagli interessati dinanzi ai giudici nazionali (v. sentenze Marshall,
C‑271/91, EU:C:1993:335, punto 22, e Paquay, C‑460/06, EU:C:2007:601, punto
43).  
  
---|---  
  
30

|

Secondo la giurisprudenza della Corte, il suddetto articolo 6 non impone agli
Stati membri una sanzione determinata in caso di trasgressione del divieto di
discriminazione, ma lascia loro la libertà di scegliere fra le varie soluzioni
atte a conseguire lo scopo della direttiva 76/207, in relazione alle diverse
situazioni che possono presentarsi (v. sentenze von Colson e Kamann, 14/83,
EU:C:1984:153, punto 18; Marshall, C‑271/91, EU:C:1993:335, punto 23, nonché
Paquay, C‑460/06, EU:C:2007:601, punto 44).  
  
---|---  
  
31

|

Tuttavia, i provvedimenti atti a ristabilire l’effettiva parità di possibilità
devono assicurare una tutela giurisdizionale effettiva e efficace ed avere nei
confronti del datore di lavoro un effetto dissuasivo reale (v. sentenze von
Colson e Kamann, 14/83, EU:C:1984:153, punti 23 e 24; Draehmpaehl, C‑180/95,
EU:C:1997:208, punto 25, nonché Paquay, C‑460/06, EU:C:2007:601, punto 45).  
  
---|---  
  
32

|

Siffatti imperativi presuppongono necessariamente la presa in considerazione
delle caratteristiche proprie di ogni singolo caso di trasgressione del
principio di parità. Orbene, nell’ipotesi di licenziamento discriminatorio, il
ristabilimento della situazione di parità non potrebbe realizzarsi senza una
riassunzione del soggetto discriminato, o, alternativamente, un risarcimento
in denaro per il danno subìto (sentenza Marshall, C‑271/91, EU:C:1993:335,
punto 25).  
  
---|---  
  
33

|

Infine, secondo la giurisprudenza della Corte, qualora il provvedimento
adottato per conseguire lo scopo di ristabilire la parità di possibilità sia
il risarcimento in denaro, esso deve essere adeguato, nel senso che deve
consentire un’integrale riparazione del danno effettivamente subìto a seguito
del licenziamento discriminatorio, sulla base delle pertinenti norme nazionali
(v. sentenze Marshall, C‑271/91, EU:C:1993:335, punto 26, e Paquay, C‑460/06,
EU:C:2007:601, punto 46).  
  
---|---  
  
34

|

Conseguentemente, emergeva dalle disposizioni dell’articolo 6 della direttiva
76/207, tanto nella sua versione originale quanto nella sua versione
modificata, nonché dalla giurisprudenza della Corte citata ai punti da 29 a 33
della presente sentenza, che l’effetto dissuasivo reale perseguito da tale
articolo 6 non implicava l’attribuzione alla persona lesa a causa di una
discriminazione fondata sul sesso di danni punitivi ulteriori rispetto alla
riparazione integrale dei danni effettivamente subiti e che costituiscano un
provvedimento sanzionatorio.  
  
---|---  
  
35

|

Tale constatazione è supportata dalla natura alternativa, nel caso di
licenziamento discriminatorio, della riparazione dei danni concessa sotto
forma pecuniaria, come indicato al punto 32 della presente sentenza.  
  
---|---  
  
36

|

Come ha rilevato l’avvocato generale al paragrafo 32 delle sue conclusioni,
non è intervenuto alcun cambiamento sostanziale nel diritto dell’Unione per
cui l’articolo 18 della direttiva 2006/54 debba, a tale riguardo, essere
oggetto di un’interpretazione diversa da quella dell’articolo 6 della
direttiva 76/207.  
  
---|---  
  
37

|

Pertanto, occorre constatare che, secondo l’articolo 6 della direttiva 76/207,
affinché il danno subìto a causa di una discriminazione fondata sul sesso sia
effettivamente riparato o indennizzato in modo dissuasivo e proporzionato,
l’articolo 18 della direttiva 2006/54 impone agli Stati membri che optano per
la forma pecuniaria di introdurre nei rispettivi ordinamenti giuridici
nazionali disposizioni che prevedano il versamento alla persona lesa di un
risarcimento che copra integralmente il danno subìto, secondo le modalità da
questi fissate, ma non il versamento di danni punitivi.  
  
---|---  
  
38

|

Del resto, l’articolo 25 della direttiva 2006/54 enuncia che gli Stati membri
stabiliscono le norme relative alle sanzioni da irrogare in caso di violazione
delle disposizioni nazionali di attuazione della medesima direttiva e prendono
tutti i provvedimenti necessari per la loro applicazione. Tale articolo
prevede parimenti che le sanzioni, che «possono prevedere un risarcimento dei
danni», devono essere effettive, proporzionate e dissuasive.  
  
---|---  
  
39

|

Conseguentemente, mentre l’articolo 18 della direttiva 2006/54 è volto ad
imporre l’indennizzo o la riparazione del danno subìto dalla persona lesa,
emerge dal testo dell’articolo 25 di tale direttiva che quest’ultimo
conferisce agli Stati membri la facoltà di adottare provvedimenti volti a
sanzionare la discriminazione fondata sul sesso sotto forma di risarcimento
alla vittima.  
  
---|---  
  
40

|

Pertanto, l’articolo 25 della direttiva 2006/54 permette, ma non impone, agli
Stati membri di adottare provvedimenti che prevedano il versamento di danni
punitivi alla vittima di una discriminazione fondata sul sesso.  
  
---|---  
  
41

|

Nello stesso senso, l’articolo 27, paragrafo 1, di tale direttiva prevede che
gli Stati membri possono introdurre o mantenere, per quanto riguarda il
principio della parità di trattamento, disposizioni più favorevoli di quelle
fissate nella direttiva stessa.  
  
---|---  
  
42

|

Nel caso di specie, il giudice del rinvio rileva che la nozione di «danni
punitivi» non esiste in diritto spagnolo.  
  
---|---  
  
43

|

In tali condizioni, in assenza di una disposizione dell’ordinamento nazionale
che permetta il versamento di danni punitivi ad una persona lesa da una
discriminazione fondata sul sesso, l’articolo 25 della direttiva 2006/54 non
prevede che il giudice nazionale possa esso stesso condannare l’autore della
suddetta discriminazione a risarcire danni di tale tipo.  
  
---|---  
  
44

|

Occorre aggiungere che, supponendo che uno Stato membro decida di adottare
misure che permettano di attribuire danni punitivi alla persona discriminata,
spetta all’ordinamento giuridico interno di ciascuno Stato membro stabilire i
criteri che consentano di determinare l’entità della sanzione, purché i
principi di equivalenza e di effettività siano rispettati (v., per analogia,
sentenze Manfredi e a., da C‑295/04 a C‑298/04, EU:C:2006:461, punto 92; Donau
Chemie e a., C‑536/11, EU:C:2013:366, punti da 25 a 27, nonché Hirmann,
C‑174/12, EU:C:2013:856, punto 40).  
  
---|---  
  
45

|

Risulta da quanto precede che occorre rispondere alla questione sollevata
dichiarando che l’articolo 18 della direttiva 2006/54 deve essere interpretato
nel senso che, affinché il danno subìto a causa di una discriminazione fondata
sul sesso sia effettivamente riparato o indennizzato in modo dissuasivo e
proporzionato, tale articolo impone agli Stati membri che optano per la forma
pecuniaria di introdurre nei rispettivi ordinamenti giuridici nazionali,
secondo le modalità da questi fissate, disposizioni che prevedano il
versamento alla persona lesa di un risarcimento che copra integralmente il
danno subìto.  
  
---|---  
  
Sulle spese

46

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quarta Sezione) dichiara:  
  
---|---  
|

L’articolo 18 della direttiva 2006/54/CE del Parlamento europeo e del
Consiglio, del 5 luglio 2006, riguardante l’attuazione del principio delle
pari opportunità e della parità di trattamento fra uomini e donne in materia
di occupazione e impiego, deve essere interpretato nel senso che, affinché il
danno subìto a causa di una discriminazione fondata sul sesso sia
effettivamente riparato o indennizzato in modo dissuasivo e proporzionato,
tale articolo impone agli Stati membri che optano per la forma pecuniaria di
introdurre nei rispettivi ordinamenti giuridici nazionali, secondo le modalità
da questi fissate, disposizioni che prevedano il versamento alla persona lesa
di un risarcimento che copra integralmente il danno subìto.  
  
---|---  
|

Firme  
  
---|---  
  
* * *

( * ) Lingua processuale: lo spagnolo.

  *[""]: Double quotes
  *[*]: Asterisk
  *[?]: Question mark


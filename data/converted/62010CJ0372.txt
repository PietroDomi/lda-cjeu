

SENTENZA DELLA CORTE (Quarta Sezione)

16 febbraio 2012 ( *1 )

«Fiscalità — Imposte indirette sulla raccolta di capitali — Imposta sui
conferimenti gravante sulle società di capitali — Obbligo di uno Stato membro
di tenere conto delle direttive non più in vigore alla data di adesione di
tale Stato — Esclusione dalla base imponibile dell’ammontare relativo ai beni
propri della società di capitali che sono destinati all’aumento del capitale
sociale e che sono già stati sottoposti all’imposta sui conferimenti»

Nella causa C-372/10,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Naczelny Sąd Administracyjny (Polonia),
con decisione del 26 maggio 2010, pervenuta in cancelleria il 26 luglio 2010,
nel procedimento

Pak-Holdco sp. zoo

contro

Dyrektor Izby Skarbowej w Poznaniu,

LA CORTE (Quarta Sezione),

composta dal sig. J.-C. Bonichot (relatore), presidente di sezione, dalla
sig.ra A. Prechal, dal sig. K. Schiemann, dalla sig.ra C. Toader e dal sig. E.
Jarašiūnas, giudici,

avvocato generale: sig.ra J. Kokott

cancelliere: sig.ra K. Sztranc-Sławiczek, amministratore

vista la fase scritta del procedimento e in seguito all’udienza del 6 ottobre
2011,

considerate le osservazioni presentate:

—

|

per la Pak-Holdco sp. zoo, da N. Półtorak, radca prawny, e da L. Mazur,
doradca podatkowy;  
  
---|---  
  
—

|

per il governo polacco, da M. Szpunar nonché da A. Kraińska e A. Kramarczyk,
in qualità di agenti;  
  
---|---  
  
—

|

per la Commissione europea, da L. Lozano Palacios e K. Herrmann, in qualità di
agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione degli
articoli 5, paragrafo 3, primo trattino, della direttiva 69/335/CEE del
Consiglio, del 17 luglio 1969, concernente le imposte indirette sulla raccolta
di capitali (GU L 249, pag. 25) e 7, paragrafo 1, della direttiva 69/335,
quale modificata dalla direttiva 85/303/CEE del Consiglio del 10 giugno 1985
(GU L 156, pag. 23).  
  
---|---  
  
2

|

Tale domanda è stata presentata nell’ambito di una controversia tra la Pak-
Holdco sp. zoo (in prosieguo: la «Pak-Holdco») e il Dyrektor Izby Skarbowej w
Poznaniu, in merito ad un’imposta riguardante atti di diritto privato.  
  
---|---  
  
Contesto normativo

La normativa dell’Unione

3

|

Ai sensi dell’articolo 5, paragrafo 3, della direttiva 69/335:

«L’importo sul quale l’imposta è liquidata in caso di aumento del capitale
sociale non comprende:

|

—

|

l’ammontare relativo ai beni propri della società di capitali che sono
destinati all’aumento del capitale sociale e che sono già stati sottoposti
all’imposta sui conferimenti;  
  
---|---  
  
(...)».  
  
4

|

L’articolo 7, paragrafo 1, della direttiva 69/335 è stato modificato più
volte. Nella sua versione iniziale, esso prevedeva quanto segue:

«Fino all’entrata in vigore delle disposizioni adottate dal Consiglio in
conformità del paragrafo 2:

|

a)

|

l’aliquota dell’imposta sui conferimenti non può superare il 2%, né essere
inferiore all’1%;  
  
---|---  
  
b)

|

tale aliquota è ridotta del 50% almeno quando una o più società di capitali
conferiscono la totalità dei loro patrimoni, o uno o più rami della loro
attività, ad una o più società di capitali in via di creazione o già
esistenti.

Questa riduzione è subordinata alla condizione che:

|

—

|

i conferimenti siano esclusivamente remunerati mediante attribuzione di quote
sociali; gli Stati membri hanno la facoltà di estendere la concessione della
riduzione a quei casi in cui i conferimenti sono remunerati mediante
attribuzione di quote sociali, unitamente ad un versamento in contanti del 10%
al massimo del loro valore nominale,  
  
---|---  
  
—

|

le società che partecipano all’operazione abbiano la sede della direzione
effettiva, o la sede statutaria, sul territorio di uno Stato membro;  
  
---|---  
  
(…)».  
  
5

|

La direttiva 73/79/CEE del Consiglio, del 9 aprile 1973, che modifica il campo
d’applicazione dell’aliquota ridotta dell’imposta sui conferimenti, prevista
in favore di talune operazioni di ristrutturazione di società, all’articolo 7,
paragrafo 1, lettera b), della direttiva concernente le imposte indirette
sulla raccolta di capitali (GU L 103, pag. 13) ha modificato l’articolo 7,
paragrafo 1, della direttiva 69/335 introducendo un punto b) bis, redatto nei
seguenti termini:

|

«b) bis

|

l’aliquota dell’imposta sui conferimenti può essere ridotta del 50% o più,
quando una società di capitali in via di costituzione o già esistente ottiene
quote rappresentanti almeno il 75% del capitale sociale precedentemente emesso
da un’altra società di capitale. Nel caso che tale percentuale sia raggiunta
in seguito a più operazioni, soltanto l’operazione mediante la quale tale
percentuale sia raggiunta in seguito a più operazioni, nonché le operazioni
successive che aumentano questa percentuale, beneficiano dell’aliquota
ridotta.  
  
---|---  
  
(...)».  
  
6

|

La direttiva 73/80/CEE del Consiglio, del 9 aprile 1973, che fissa le aliquote
comuni dell’imposta sui conferimenti (GU L 103, pag. 15), così disponeva:

«Articolo 1

L’aliquota dell’imposta sui conferimenti prevista all’articolo 7 della
direttiva precitata [69/335, quale modificata dalla direttiva 73/79,] è
fissata all’1% a partire dal 1o gennaio 1976.

Articolo 2

Le aliquote ridotte di cui all’articolo 7, paragrafo 1, lettere b) e b) bis,
della precitata direttiva [, come modificata,] sono fissate dallo 0 allo 0,50%
a partire dal 1o gennaio 1976.

(...)».  
  
---|---  
  
7

|

Infine, l’articolo 1, punto 2, della direttiva 85/303 ha modificato l’articolo
7 della direttiva 69/335 stabilendo:

«Il testo dell’articolo 7 [della direttiva 69/335] è sostituito dal testo
seguente:

“Articolo 7

1\. Gli Stati membri esentano dall’imposta sui conferimenti le operazioni
diverse da quelle di cui all’articolo 9 e che, alla data del 1o luglio 1984,
erano esentate o assoggettate ad un’aliquota pari o inferiore a 0,50%.

L’esenzione è sottoposta alle condizioni che a tale data erano applicabili per
la concessione dell’esenzione o, se del caso, per l’assoggettamento ad
un’aliquota pari o inferiore a 0,50%.

La Repubblica ellenica stabilisce le operazioni che essa esenta dall’imposta
sui conferimenti.

(...)”».  
  
---|---  
  
8

|

La direttiva 85/303 ha inoltre abrogato la direttiva 73/80.  
  
---|---  
  
9

|

La direttiva 69/335 è stata abrogata dalla direttiva 2008/7/CE del Consiglio,
del 12 febbraio 2008, concernente le imposte indirette sulla raccolta di
capitali (GU L 46, pag. 11). Tale abrogazione è tuttavia posteriore ai fatti
della causa principale.  
  
---|---  
  
La normativa nazionale

10

|

L’articolo 1, paragrafo 1, punto 3, lettera d), della legge 19 dicembre 1975
sulle imposte di registro (Dz. U n. 45, voce 226), nella sua versione
applicabile alla causa principale, dispone quanto segue:

«L’imposta di registro grava:

(...)

|

3)

|

sui seguenti atti con cui si certificano operazioni di diritto privato:

(...)

|

d)

|

gli atti che certificano la costituzione di una società ad opera di persone
fisiche e giuridiche, le quali non svolgono le loro attività nell’ambito
dell’economia pianificata».  
  
---|---  
  
11

|

L’articolo 54, paragrafo 1, del decreto del Consiglio dei Ministri del 16
maggio 1983 in materia di imposta di registro (Dz. U. n. 34, voce 161), nella
versione applicabile alla controversia principale (in prosieguo: il «decreto
sull’imposta di registro»), recita:

«L’imposta di registro gravante sui contratti di società, quale applicata alla
base imponibile, è pari al:

|

1)

|

10% per i conferimenti di beni immobili o di usufrutto perpetuo,  
  
---|---  
  
2)

|

5% per gli altri conferimenti».  
  
---|---  
  
12

|

L’articolo 54, paragrafo 3, del decreto sull’imposta di registro, sancisce:

«La base imponibile dell’imposta di registro è costituita:

(...)

|

2)

|

in caso di aumento del capitale sociale, dal valore di cui è stato aumentato
il capitale sociale».  
  
---|---  
  
13

|

Ai sensi dell’articolo 54, paragrafo 4, del decreto sull’imposta di registro:

«Il capitale sociale si estende a tutti i conferimenti dei soci, ad eccezione
degli apporti in prestazioni d’opera, nonché dei versamenti supplementari
nelle società a responsabilità limitata».  
  
---|---  
  
14

|

In base all’articolo 1, paragrafo 1, della legge relativa all’imposta sugli
atti di diritto privato del 9 settembre 2000, come modificata (Dz. U del 2005,
n. 41, voce 399; in prosieguo: la «legge PCC»):

«Sono soggetti ad imposta:

|

1)

|

i seguenti atti di diritto privato:

(...)

|

k)

|

i contratti di società (atti costitutivi);  
  
---|---  
  
2)

|

le modifiche apportate ai contratti menzionati al punto 1 qualora siano
all’origine di un aumento della base imponibile dell’imposta sugli atti di
diritto privato (...)».  
  
---|---  
  
15

|

L’articolo 1, paragrafo 3, punto 2, della legge PCC prevede quanto segue:

«Nel caso di un contratto di società, per modifica del contratto s’intende:

(...)

|

2)

|

per una società di capitali: il conferimento o l’aumento di un conferimento
alla società il cui valore determini un aumento del capitale sociale, nonché i
versamenti supplementari».  
  
---|---  
  
16

|

L’articolo 6, paragrafo 1, punto 8, della legge PCC così dispone:

|

«1.

|

La base imponibile è costituita:  
  
---|---  
  
(...)

8)

|

per il contratto di società:

(...)

|

b)

|

in caso di modifica del contratto, dal valore dei conferimenti che accrescono
il patrimonio sociale oppure dal valore di cui è stato aumentato il capitale
sociale».  
  
---|---  
  
17

|

A norma dell’articolo 7, paragrafo 1, punto 9, della legge PCC:

|

«1.

|

Le aliquote d’imposta sono fissate come segue:  
  
---|---  
  
(...)

9)

|

sui contratti di società: 0,5%».  
  
---|---  
  
Causa principale e questioni pregiudiziali

18

|

L’Elektrowna Pątnów II sp. zoo (in prosieguo: l’«EP II») e la Pak-Holdco sono
due società controllate della Zespol Elektrowni Patnow Adamov Konin SA (in
prosieguo: la «ZEPAK»).  
  
---|---  
  
19

|

Il 17 agosto 2005, la ZEPAK ha ceduto la totalità delle proprie partecipazioni
detenute nell’EP II alla Pak-Holdco mediante un conferimento in natura a
quest’ultima. L’indomani, la Pak-Holdco ha proceduto ad un aumento del
capitale pari al valore di tale conferimento in natura, aumentando il valore
delle quote della ZEPAK nella Pak-Holdco dell’importo di quelle prima detenute
dalla ZEPAK nella EP II. Poiché tale operazione costituisce una modifica
dell’atto costitutivo della Pak-Holdco ai sensi della legge PCC, essa è stata
sottoposta all’imposta sugli atti di diritto privato, con l’aliquota dello
0,5%.  
  
---|---  
  
20

|

Il 31 agosto 2006 la Pak-Holdco ha chiesto ai servizi finanziari di constatare
l’esistenza di un’eccedenza nel versamento dell’imposta sugli atti di diritto
privato di un valore pari all’importo delle imposte versate in applicazione
delle disposizioni della legge PCC, con la motivazione che quest’ultima
sarebbe in contraddizione con la direttiva 69/335, il cui articolo 7,
paragrafo 1, interpretato congiuntamente con le direttive 73/79, 73/80 e
85/303, vieterebbe di assoggettare all’imposta sui conferimenti l’operazione
di cui trattasi e che sarebbe dunque necessario applicare in via prioritaria
la direttiva 69/335. Per giunta, la Pak-Holdco riteneva che l’articolo 5,
paragrafo 3, primo trattino, di tale direttiva escludesse dalla base
imponibile il conferimento, da parte di un’altra società, di beni già
precedentemente soggetti all’imposta sui conferimenti.  
  
---|---  
  
21

|

In seguito al diniego opposto dall’amministrazione finanziaria, la Pak-Holdco
ha proposto un ricorso dinanzi al Wojewódzki Sąd Administracyjny w Poznaniu
(tribunale amministrativo della voïvodie de Poznań), che ha confermato tale
decisione. Questo organo giurisdizionale ha segnatamente fondato la sua
sentenza sulla circostanza che le direttive 73/79 e 73/80 sono state abrogate
prima dell’adesione della Repubblica di Polonia all’Unione europea e che esse
non potevano pertanto produrre effetti giuridici nei confronti del ricorrente.
Inoltre, esso ha statuito che l’articolo 5, paragrafo 3, primo trattino, della
direttiva 69/335 non trovava applicazione nella fattispecie.  
  
---|---  
  
22

|

Adito in cassazione, il Naczelny Sąd Administracyjny (Corte amministrativa
suprema) si interroga sul punto se occorra dare un’interpretazione letterale o
storica all’articolo 7, paragrafo 1, della direttiva 69/335, quale modificata
dalla direttiva 85/303. Ad avviso del giudice del rinvio, la giurisprudenza
della Corte non è stabile. Infatti, mentre nella sentenza del 21 giugno 2007,
Optimus-Telecomunicações, C-366/05 (Racc. pag. I-4985, punto 27), la Corte si
sarebbe pronunciata contro un’interpretazione storica di tale disposizione,
essa avrebbe invece operato un’interpretazione di tal genere nella sentenza
del 9 luglio 2009, Commissione/Spagna, C-397/07, (Racc. pag. I-6029, punto
21).  
  
---|---  
  
23

|

In tale contesto il Naczelny Sąd Administracyjny ha deciso di sospendere il
procedimento e di sottoporre alla Corte le seguenti questioni pregiudiziali:

|

«1)

|

Se per l’interpretazione dell’articolo 7, paragrafo 1, della direttiva 69/335
[quale modificata dalla direttiva 85/303] il giudice nazionale sia obbligato a
tenere conto delle disposizioni delle direttive di modifica, segnatamente le
direttive 73/79 (...) e 73/80 (...), in una situazione in cui tali direttive
non fossero più in vigore al momento dell’adesione della Repubblica di Polonia
all’Unione (...).  
  
---|---  
  
2)

|

In caso di soluzione negativa della prima questione, se l’esclusione dei beni
propri della società di capitali dalla base imponibile dell’imposta sui
conferimenti, di cui all’articolo 5, paragrafo 3, primo trattino, della
direttiva 69/335 (...), riguardi esclusivamente i beni propri della società di
capitali il cui capitale è aumentato».  
  
---|---  
  
Sulle questioni pregiudiziali

Sulla prima questione

24

|

Con il primo quesito, il giudice del rinvio chiede sostanzialmente se, nel
caso di uno Stato quale la Repubblica di Polonia, che ha aderito all’Unione il
1o maggio 2004, l’articolo 7, paragrafo 1, della direttiva 69/335, quale
modificata dalla direttiva 85/303, debba essere interpretato nel senso che
l’esenzione obbligatoria prevista da tale disposizione si applica soltanto
alle operazioni rientranti nell’ambito di applicazione di tale direttiva quale
modificata, che al 1o luglio 1984 erano esentate, in tale Stato, dall’imposta
sui conferimenti o che erano soggette a tale imposta con un’aliquota ridotta
inferiore o pari allo 0,50%.  
  
---|---  
  
25

|

Al fine di rispondere a tale questione, occorre tener conto, quanto
all’interpretazione e all’applicazione della direttiva 69/335, della
situazione particolare di uno Stato, come la Repubblica di Polonia, che è
diventata membro dell’Unione il 1o maggio 2004.  
  
---|---  
  
26

|

Deriva, in primo luogo, da tale constatazione che la direttiva 69/335 non era
applicabile in detto Stato prima di tale data. Ogni misura in materia di
imposizione o di esenzione delle operazioni rientranti nella nozione di
raccolta di capitali era adottata nell’ordinamento giuridico polacco, prima
della summenzionata data, sulla base esclusivamente del diritto nazionale (v.
sentenza Optimus-Telecomunicações, cit., punto 26).  
  
---|---  
  
27

|

In secondo luogo, ne discende che, ai fini dell’interpretazione e
dell’applicazione della direttiva 69/335 per quanto concerne la Repubblica di
Polonia, un’interpretazione «storica» degli obiettivi di tale direttiva non
può influenzare l’interpretazione della stessa quale in vigore dopo l’adesione
di detto Stato. (v. sentenza Optimus-Telecomunicações, cit., punto 27).  
  
---|---  
  
28

|

L’articolo 7, paragrafo 1, primo comma, della direttiva 69/335, quale
modificata dalla direttiva 85/303, prevede l’obbligo chiaro e incondizionato,
per gli Stati membri, di esentare dall’imposta sui conferimenti le operazioni
che, al 1o luglio 1984, erano esentate o tassate ad un’aliquota pari o
inferiore allo 0,50%. Tale obbligo, il cui significato è privo di ambiguità,
vincola anche la Repubblica di Polonia a partire dal 1o maggio 2004 (v., in
tal senso, sentenza Optimus-Telecomunicações, cit., punto 30).  
  
---|---  
  
29

|

Tale interpretazione corrisponde non solo alla chiara lettera del detto
articolo 7, paragrafo 1, ma anche allo spirito e all’obiettivo primario della
direttiva 69/335, che è volto a limitare il più possibile gli effetti
dell’imposta sui conferimenti sulla libera circolazione dei capitali (v.
sentenza Optimus-Telecomunicações, cit., punto 31).  
  
---|---  
  
30

|

Occorre rilevare, infine, che la data del 1o luglio 1984, presa come data di
riferimento in forza dell’articolo 7, paragrafo 1, della direttiva 69/335,
quale modificata dalla direttiva 85/303, è valida anche per la Repubblica di
Polonia. Infatti, in caso di adesione all’Unione, un rinvio ad una data
prevista nel diritto dell’Unione, in mancanza di una disposizione contraria
nell’atto di adesione all’Unione o in un altro atto dell’Unione, vale anche
per lo Stato che aderisce, anche se tale data è anteriore a quella
dell’adesione. Orbene, per quanto riguarda la Repubblica di Polonia, non vi è
a tale riguardo alcuna disposizione diversa né nell’atto di adesione di tale
Stato all’Unione né in un altro atto dell’Unione (v., in tal senso, sentenze
Optimus-Telecomunicações, cit., punto 32, e del 16 giugno 2011, Logstor ROR
Polska, C-212/10, Racc. pag. I-5453, punto 33).  
  
---|---  
  
31

|

Da quanto precede risulta che, nel caso di uno Stato come la Repubblica di
Polonia, che ha aderito all’Unione il 1o maggio 2004, in mancanza di
disposizioni derogatorie nell’atto di adesione di tale Stato all’Unione o in
un altro atto dell’Unione, l’articolo 7, paragrafo 1, della direttiva 69/335,
quale modificata dalla direttiva 85/303, deve essere interpretato nel senso
che l’esenzione obbligatoria ivi prevista si applica soltanto alle operazioni
rientranti nell’ambito di applicazione di tale direttiva, quale modificata,
che, al 1o luglio 1984, erano esentate in tale Stato dall’imposta sui
conferimenti o che erano soggette a tale imposta con un’aliquota ridotta
inferiore o pari allo 0,50% (v., in tal senso, sentenza Optimus-
Telecomunicações, cit., punto 33).  
  
---|---  
  
32

|

Tale interpretazione non è rimessa in questione dal punto 21 della citata
sentenza Commissione/Spagna, in cui la Corte si è limitata a circoscrivere la
portata delle censure formulate dalla Commissione europea nella causa che ha
dato origine a tale sentenza, precisando le operazioni che, a partire dal 1o
gennaio 1986, data di adesione del Regno di Spagna alle Comunità europee,
erano obbligatoriamente esentate dall’imposta sui conferimenti.  
  
---|---  
  
33

|

Di conseguenza, occorre rispondere alla prima questione che, nel caso di uno
Stato, quale la Repubblica di Polonia, che ha aderito all’Unione il 1o maggio
2004, in mancanza di disposizioni derogatorie nell’atto di adesione di tale
Stato all’Unione o in un altro atto dell’Unione, l’articolo 7, paragrafo 1,
della direttiva 69/335, quale modificata dalla direttiva 85/303, deve essere
interpretato nel senso che l’esenzione obbligatoria ivi prevista si applica
soltanto alle operazioni rientranti nell’ambito di applicazione di tale
direttiva, quale modificata, che, al 1o luglio 1984, erano esentate in tale
Stato dall’imposta sui conferimenti o che erano soggette a tale imposta con
un’aliquota ridotta inferiore o pari allo 0,50%.  
  
---|---  
  
Sulla seconda questione

34

|

Con il secondo quesito, il giudice del rinvio chiede, in sostanza, se
l’articolo 5, paragrafo 3, primo trattino, della direttiva 69/335, che esclude
dalla base imponibile l’«ammontare relativo ai beni propri della società di
capitali che sono destinati all’aumento del capitale sociale e che sono già
stati sottoposti all’imposta sui conferimenti», debba essere interpretato nel
senso che sono esclusi dalla base imponibile soltanto i beni della società di
capitali il cui capitale sociale è aumentato o anche quelli che, provenienti
da un’altra società, aumentano tale capitale.  
  
---|---  
  
35

|

L’articolo 5, paragrafo 3, primo trattino, della direttiva 69/335 subordina
l’esclusione dalla base imponibile, ivi prevista, a due condizioni, ossia, da
una parte, che i beni di cui trattasi siano destinati all’aumento del capitale
sociale di una società di capitali e, dall’altra, che siano già stati
sottoposti all’imposta sui conferimenti.  
  
---|---  
  
36

|

Risulta pertanto dal testo di tale disposizione che essa non riguarda
esclusivamente i beni della società di capitali il cui capitale sociale è
aumentato. L’aggiunta di un’altra condizione, secondo cui tali beni dovrebbero
inoltre appartenere alla società il cui capitale sociale è aumentato, sarebbe
in contrasto con l’interpretazione letterale della predetta disposizione.  
  
---|---  
  
37

|

Tale aggiunta colliderebbe altresì con l’obiettivo che questa stessa
disposizione persegue, che esclude dalla base imponibile gli importi già
sottoposti all’imposta sui conferimenti, onde evitare la loro doppia
imposizione, con lo scopo di promuovere la libera circolazione dei capitali
(v., per analogia, sentenze del 18 marzo 1993, Viessmann, C-280/91, Racc. pag.
I-971, punto 21, e del 12 novembre 2009, Elektrownia Pątnów II, C-441/08,
Racc. pag. I-10799, punto 40). Infatti, l’aggiunta di una condizione
supplementare a quelle poste dal testo dell’articolo 5, paragrafo 3, primo
trattino, della direttiva 69/335, secondo cui i beni di cui trattasi
dovrebbero inoltre appartenere alla società il cui capitale è aumentato,
permetterebbe la doppia imposizione di uno stesso importo, qualora
l’operazione di cui trattasi riguardasse società distinte.  
  
---|---  
  
38

|

Di conseguenza, occorre rispondere alla seconda questione che l’articolo 5,
paragrafo 3, primo trattino, della direttiva 69/335, che esclude dalla base
imponibile l’«ammontare relativo ai beni propri della società di capitali che
sono destinati all’aumento del capitale sociale e che sono già stati
sottoposti all’imposta sui conferimenti», deve essere interpretato nel senso
che esso si applica a prescindere dalla questione se si tratti dei beni della
società il cui capitale sociale è aumentato o di quelli che, provenendo da
un’altra società, aumentano tale capitale.  
  
---|---  
  
Sulle spese

39

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quarta Sezione) dichiara:  
  
---|---  
|  |

1)

|

Nel caso di uno Stato, quale la Repubblica di Polonia, che ha aderito
all’Unione europea il 1o maggio 2004, in mancanza di disposizioni derogatorie
nell’atto di adesione di tale Stato all’Unione europea o in un altro atto
dell’Unione europea, l’articolo 7, paragrafo 1, della direttiva 69/335/CEE del
Consiglio, del 17 luglio 1969, concernente le imposte indirette sulla raccolta
di capitali, quale modificata dalla direttiva 85/303/CEE del Consiglio del 10
giugno 1985, deve essere interpretato nel senso che l’esenzione obbligatoria
prevista da tale disposizione si applica soltanto alle operazioni rientranti
nell’ambito di applicazione di tale direttiva quale modificata, che al 1o
luglio 1984 erano esentate, in tale Stato, dall’imposta sui conferimenti o che
erano soggette a tale imposta con un’aliquota ridotta inferiore o pari allo
0,50%.  
  
---|---  
|  |

2)

|

L’articolo 5, paragrafo 3, primo trattino, della direttiva 69/335, che esclude
dalla base imponibile l’«ammontare relativo ai beni propri della società di
capitali che sono destinati all’aumento del capitale sociale e che sono già
stati sottoposti all’imposta sui conferimenti», deve essere interpretato nel
senso che esso si applica a prescindere dalla questione se si tratti dei beni
della società il cui capitale sociale è aumentato o di quelli che, provenendo
da un’altra società, aumentano tale capitale.  
  
---|---  
|

Firme  
  
---|---  
  
* * *

( *1 ) Lingua processuale: il polacco.




SENTENZA DELLA CORTE (Quinta Sezione)

21 giugno 2012 ( *1 )

«Direttiva 2003/88/CE — Organizzazione dell’orario di lavoro — Diritto alle
ferie annuali retribuite — Congedo di malattia — Ferie annuali che coincidono
con un congedo di malattia — Diritto di beneficiare in un altro periodo delle
ferie annuali retribuite»

Nella causa C-78/11,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Tribunal Supremo (Spagna) con decisione
del 26 gennaio 2011, pervenuta in cancelleria il 22 febbraio 2011, nel
procedimento

Asociación Nacional de Grandes Empresas de Distribución (ANGED)

contro

Federación de Asociaciones Sindicales (FASGA),

Federaciόn de Trabajadores Independientes de Comercio (Fetico),

Federaciόn Estatal de Trabajadores de Comercio, Hostelería, Turismo y Juego de
UGT,

Federaciόn de Comercio, Hostelería y Turismo de CC.OO.,

LA CORTE (Quinta Sezione),

composta dal sig. M. Safjan, presidente di sezione, dai sigg. M. Ilešič e E.
Levits (relatore), giudici,

avvocato generale: sig.ra V. Trstenjak

cancelliere: sig.ra M. Ferreira, amministratore principale

vista la fase scritta del procedimento e in seguito all’udienza del 29 marzo
2012,

considerate le osservazioni presentate:

—

|

per la Federación de Asociaciones Sindicales (FASGA), da J. Caballero Ramos,
abogado;  
  
---|---  
  
—

|

per la Federación Estatal de Trabajadores de Comercio, Hostelería, Turismo y
Juego de UGT, da J. Jiménez de Eugenio, abogado;  
  
---|---  
  
—

|

per la Federación del Comercio, Hostelería y Turismo de CC.OO., da A. Martín
Aguado e J. Jiménez de Eugenio, abogados;  
  
---|---  
  
—

|

per il governo spagnolo, da A. Rubio González, in qualità di agente;  
  
---|---  
  
—

|

per il governo italiano, da G. Palmieri, in qualità di agente, assistita da G.
Palatiello, avvocato dello Stato;  
  
---|---  
  
—

|

per la Commissione europea, da S. Pardo Quintillán e M. van Beek, in qualità
di agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione dell’articolo
7, paragrafo 1, della direttiva 2003/88/CE del Parlamento europeo e del
Consiglio, del 4 novembre 2003, concernente taluni aspetti dell’organizzazione
dell’orario di lavoro (GU L 299, pag. 9; in prosieguo: la «direttiva
2003/88»).  
  
---|---  
  
2

|

Tale domanda è stata presentata nell’ambito di una controversia tra, da un
lato, l’Asociación Nacional de Grandes Empresas de Distribución (in prosieguo:
l’«ANGED») e, dall’altro, la Federación de Asociaciones Sindicales (FASGA), la
Federaciόn de Trabajadores Independientes de Comercio (Fetico), la Federaciόn
Estatal de Trabajadores de Comercio, Hostelería, Turismo y Juego de UGT e la
Federación de Comercio, Hostelería y Turismo de CC.OO. (in prosieguo: la
«FASGA e a.»), sindacati rappresentativi dei lavoratori, controversia relativa
ai ricorsi collettivi proposti da tali sindacati diretti a far riconoscere il
diritto di taluni lavoratori di beneficiare delle loro ferie annuali
retribuite anche qualora esse coincidano con periodi di congedo per incapacità
lavorativa temporanea.  
  
---|---  
  
Contesto normativo

La normativa dell’Unione

3

|

L’articolo 1 della direttiva 2003/88, intitolato «Oggetto e campo di
applicazione», enuncia quanto segue:

«1. La presente direttiva stabilisce prescrizioni minime di sicurezza e di
salute in materia di organizzazione dell’orario di lavoro.

2\. La presente direttiva si applica:

|

a)

|

ai periodi minimi di (...) ferie annuali (...)  
  
---|---  
  
(…)».  
  
4

|

L’articolo 7 di tale direttiva, intitolato «Ferie annuali», così dispone:

«1. Gli Stati membri prendono le misure necessarie affinché ogni lavoratore
benefici di ferie annuali retribuite di almeno 4 settimane, secondo le
condizioni di ottenimento e di concessione previste dalle legislazioni e/o
prassi nazionali.

2\. Il periodo minimo di ferie annuali retribuite non può essere sostituito da
un’indennità finanziaria, salvo in caso di fine del rapporto di lavoro».  
  
---|---  
  
5

|

L’articolo 17 della direttiva 2003/88 prevede che gli Stati membri possano
derogare a talune disposizioni di quest’ultima. Nessuna deroga è ammessa
riguardo all’articolo 7 di detta direttiva.  
  
---|---  
  
La normativa nazionale

6

|

Il decreto legislativo reale n. 1/1995, recante approvazione del testo
consolidato della legge sullo statuto dei lavoratori (Real Decreto Legislativo
1/1995, por el que se aprueba el texto refundido de la Ley del Estatuto de los
Trabajadores), del 24 marzo 1995 (BOE n. 75 del 29 marzo 1995, pag. 9654),
quale modificato dalla legge organica n. 3/2007 in favore dell’effettiva
uguaglianza tra donne e uomini (Ley orgánica 3/2007 para la igualdad efectiva
de mujeres y hombres), del 22 marzo 2007 (BOE n. 71 del 23 marzo 2007, pag.
12611; in prosieguo: lo «statuto»), disciplina in particolare la materia delle
ferie annuali retribuite nonché quella dell’incapacità lavorativa temporanea.  
  
---|---  
  
7

|

L’articolo 38 dello statuto stabilisce quanto segue:

«1. Il periodo di ferie annuali retribuite, non sostituibile da indennità
pecuniaria, è quello stabilito nel contratto collettivo o nel contratto
individuale. In nessun caso la durata del congedo potrà essere inferiore a
trenta giorni.

2\. Il periodo o i periodi di godimento delle ferie sono fissati di comune
accordo tra il datore di lavoro ed il lavoratore, in base a quanto stabilito,
se del caso, nei contratti collettivi sulla pianificazione annuale delle
ferie.

In caso di disaccordo fra le parti, il giudice competente fissa il periodo di
godimento delle ferie mediante decisione non impugnabile. Il procedimento è
sommario e ha natura prioritaria.

3\. Il calendario delle ferie è fissato in ciascuna impresa. Il lavoratore
deve conoscere i periodi attribuitigli almeno due mesi prima dell’inizio delle
ferie.

Ove il periodo di ferie fissato nel calendario delle ferie dell’impresa di cui
al comma precedente coincida con un periodo di incapacità lavorativa dovuta a
gravidanza, parto o allattamento, o con il periodo di sospensione del
contratto di lavoro previsto dall’articolo 48, paragrafo 4, della presente
legge, l’interessato ha diritto a fruire delle ferie in un periodo diverso da
quello di incapacità lavorativa o di fruizione del congedo concessogli in
applicazione della suddetta norma, una volta terminato il periodo di
sospensione, anche qualora sia già trascorso il corrispondente anno civile».  
  
---|---  
  
8

|

L’articolo 37 del contratto collettivo dei grandi magazzini 2009-2010 contiene
una disposizione analoga a quella dell’ultimo paragrafo dell’articolo 38 dello
statuto.  
  
---|---  
  
9

|

L’articolo 48, paragrafo 4, dello statuto disciplina la sospensione del
contratto di lavoro nei casi di parto, morte della madre successiva al parto,
parto prematuro, ricovero ospedaliero del neonato, adozione, affido.  
  
---|---  
  
Causa principale e questione pregiudiziale

10

|

Con ricorsi separati, successivamente riuniti, la FASGA e a. hanno avviato un
procedimento per la risoluzione di una controversia collettiva affinché sia
accertato il diritto dei lavoratori compresi nell’ambito di applicazione del
contratto collettivo dei grandi magazzini 2009-2010 di beneficiare delle loro
ferie annuali retribuite anche qualora esse coincidano con periodi di congedo
per incapacità lavorativa.  
  
---|---  
  
11

|

L’ANGED ritiene che i lavoratori che si trovano in situazione di incapacità
lavorativa temporanea prima dell’inizio di un periodo di ferie previamente
stabilito, o nel corso di tale periodo, non abbiano il diritto di beneficiare
delle loro ferie successivamente al termine della situazione di incapacità
lavorativa, ad eccezione dei casi espressamente previsti da detto contratto
collettivo, vale a dire quelli previsti all’articolo 48, paragrafo 4, dello
statuto.  
  
---|---  
  
12

|

Con sentenza del 23 novembre 2009 l’Audiencia Nacional ha interamente accolto
il ricorso della FASGA e a.  
  
---|---  
  
13

|

L’ANGED ha quindi impugnato tale sentenza con ricorso per cassazione dinanzi
al Tribunal Supremo.  
  
---|---  
  
14

|

Il Tribunal Supremo richiama la giurisprudenza della Corte, ma considera
comunque necessario, dal momento che tale impugnazione riguarda il caso in cui
l’incapacità lavorativa sopravviene dopo l’inizio del periodo di ferie annuali
retribuite, sospendere il procedimento e sottoporre alla Corte la seguente
questione pregiudiziale:

«Se l’articolo 7, paragrafo 1, della direttiva 2003/88 (…) osti ad
un’interpretazione della normativa nazionale che non consente di interrompere
il periodo di ferie per beneficiare, in un momento successivo, del periodo
completo – o rimanente – qualora durante la fruizione delle ferie sopravvenga
una situazione di incapacità lavorativa temporanea».  
  
---|---  
  
Sulla questione pregiudiziale

15

|

Con la sua questione, il giudice del rinvio chiede, in sostanza, se l’articolo
7, paragrafo 1, della direttiva 2003/88 debba essere interpretato nel senso
che osta a disposizioni nazionali le quali prevedono che un lavoratore, che si
trovi in una situazione di incapacità lavorativa sopravvenuta durante il
periodo di ferie annuali retribuite, non ha il diritto di beneficiare
successivamente di dette ferie annuali coincidenti con il periodo di
incapacità lavorativa.  
  
---|---  
  
16

|

Al riguardo, si deve ricordare, anzitutto, che, secondo costante
giurisprudenza, il diritto di ogni lavoratore alle ferie annuali retribuite
deve essere considerato come un principio particolarmente importante del
diritto sociale dell’Unione, al quale non si può derogare e la cui attuazione
da parte delle autorità nazionali competenti può essere effettuata solo nei
limiti esplicitamente indicati dalla direttiva 93/104/CE del Consiglio, del 23
novembre 1993, concernente taluni aspetti dell’organizzazione dell’orario di
lavoro (GU L 307, pag. 18), direttiva che è stata codificata dalla direttiva
2003/88 (sentenza del 22 novembre 2011, KHS, C-214/10, Racc. pag. I-11757,
punto 23 e giurisprudenza ivi citata).  
  
---|---  
  
17

|

In secondo luogo, si deve rilevare che il diritto a un periodo annuale di
ferie retribuite non solo riveste una particolare importanza quale principio
di diritto sociale dell’Unione, ma è anche espressamente sancito all’articolo
31, paragrafo 2, della Carta dei diritti fondamentali dell’Unione europea, cui
l’articolo 6, paragrafo 1, TUE riconosce il medesimo valore giuridico dei
trattati (sentenze KHS, cit., punto 37, e del 3 maggio 2012, Neidel, C-337/10,
punto 40).  
  
---|---  
  
18

|

In terzo luogo, il diritto alle ferie annuali retribuite non può essere
interpretato in senso restrittivo (v. sentenza del 22 aprile 2010,
Zentralbetriebsrat der Landeskrankenhäuser Tirols, C-486/08, Racc. pag.
I-3527, punto 29).  
  
---|---  
  
19

|

È pacifico, inoltre, che lo scopo del diritto alle ferie annuali retribuite è
consentire al lavoratore di riposarsi e di beneficiare di un periodo di
distensione e di ricreazione. Tale finalità è diversa da quella del diritto al
congedo per malattia, accordato al lavoratore affinché possa ristabilirsi da
una malattia che dà luogo a incapacità lavorativa (v. sentenza del 10
settembre 2009, Vicente Pereda, C-277/08, Racc. pag. I-8405, punto 21).  
  
---|---  
  
20

|

In tal senso, la Corte ha già dichiarato che discende, in particolare, dalla
finalità del diritto alle ferie annuali retribuite, che un lavoratore, in
congedo per malattia durante un periodo di ferie annuali precedentemente
fissato, ha diritto, su sua richiesta e affinché possa godere in concreto
delle ferie annuali, di beneficiarne in un periodo diverso da quello
coincidente con il periodo di congedo per malattia (v. sentenza Vicente
Pereda, cit., punto 22).  
  
---|---  
  
21

|

Dalla giurisprudenza summenzionata, che riguarda un lavoratore che si trovi in
situazione di incapacità lavorativa prima dell’inizio di un periodo di ferie
annuali retribuite, consegue che il momento in cui detta incapacità
sopravviene è irrilevante. Pertanto, il lavoratore ha il diritto di fruire
delle sue ferie annuali retribuite coincidenti con un periodo di congedo di
malattia in un periodo successivo, e ciò indipendentemente dal momento in cui
tale incapacità lavorativa sia sopravvenuta.  
  
---|---  
  
22

|

Sarebbe infatti aleatorio, e contrario alla finalità del diritto alle ferie
annuali retribuite, precisata al punto 19 della presente sentenza, riconoscere
detto diritto al lavoratore soltanto a condizione che quest’ultimo si trovi
già in una situazione di incapacità lavorativa all’inizio del periodo di ferie
annuali retribuite.  
  
---|---  
  
23

|

In tale contesto la Corte ha già dichiarato che il nuovo periodo di ferie
annuali, corrispondente alla durata della sovrapposizione tra il periodo di
ferie annuali stabilito inizialmente e il congedo per malattia, di cui il
lavoratore ha diritto di beneficiare dopo che si sia ristabilito, può essere
fissato, eventualmente, al di fuori del corrispondente periodo di riferimento
per le ferie annuali (v., in tal senso, sentenza Vicente Pereda, punto 23 e
dispositivo).  
  
---|---  
  
24

|

Tenuto conto di quanto precede, si deve rispondere alla questione sollevata
che l’articolo 7, paragrafo 1, della direttiva 2003/88 deve essere
interpretato nel senso che osta a disposizioni nazionali le quali prevedono
che un lavoratore che si trovi in una situazione di incapacità lavorativa
sopravvenuta durante il periodo di ferie annuali retribuite non ha il diritto
di beneficiare in un momento successivo di dette ferie annuali coincidenti con
il periodo di incapacità lavorativa.  
  
---|---  
  
Sulle spese

25

|

Nei confronti delle parti nella causa principale il presente procedimento
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quinta Sezione) dichiara:  
  
---|---  
|

L’articolo 7, paragrafo 1, della direttiva 2003/88/CE del Parlamento europeo e
del Consiglio, del 4 novembre 2003, concernente taluni aspetti
dell’organizzazione dell’orario di lavoro, deve essere interpretato nel senso
che osta a disposizioni nazionali le quali prevedono che un lavoratore che si
trovi in una situazione di incapacità lavorativa sopravvenuta durante il
periodo di ferie annuali retribuite non ha il diritto di beneficiare in un
momento successivo di dette ferie annuali coincidenti con il periodo di
incapacità lavorativa.  
  
---|---  
|

Firme  
  
---|---  
  
* * *

( *1 ) Lingua processuale: lo spagnolo.

  

Parti  
Motivazione della sentenza  
Dispositivo  

## Parti

Nella causa C-78/11,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Tribunal Supremo (Spagna) con decisione
del 26 gennaio 2011, pervenuta in cancelleria il 22 febbraio 2011, nel
procedimento

Asociación Nacional de Grandes Empresas de Distribución (ANGED)

contro

Federación de Asociaciones Sindicales (FASGA),

Federaciόn de Trabajadores Independientes de Comercio (Fetico),

Federaciόn Estatal de Trabajadores de Comercio, Hostelería, Turismo y Juego de
UGT,

Federaciόn de Comercio, Hostelería y Turismo de CC.OO.,

LA CORTE (Quinta Sezione),

composta dal sig. M. Safjan, presidente di sezione, dai sigg. M. Ilešič e E.
Levits (relatore), giudici,

avvocato generale: sig.ra V. Trstenjak

cancelliere: sig.ra M. Ferreira, amministratore principale

vista la fase scritta del procedimento e in seguito all’udienza del 29 marzo
2012,

considerate le osservazioni presentate:

– per la Federación de Asociaciones Sindicales (FASGA), da J. Caballero Ramos,
abogado;

– per la Federación Estatal de Trabajadores de Comercio, Hostelería, Turismo y
Juego de UGT, da J. Jiménez de Eugenio, abogado;

– per la Federación del Comercio, Hostelería y Turismo de CC.OO., da A. Martín
Aguado e J. Jiménez de Eugenio, abogados;

– per il governo spagnolo, da A. Rubio González, in qualità di agente;

– per il governo italiano, da G. Palmieri, in qualità di agente, assistita da
G. Palatiello, avvocato dello Stato;

– per la Commissione europea, da S. Pardo Quintillán e M. van Beek, in qualità
di agenti,

vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

## Motivazione della sentenza

1\. La domanda di pronuncia pregiudiziale verte sull’interpretazione
dell’articolo 7, paragrafo 1, della direttiva 2003/88/CE del Parlamento
europeo e del Consiglio, del 4 novembre 2003, concernente taluni aspetti
dell’organizzazione dell’orario di lavoro (GU L 299, pag. 9; in prosieguo: la
«direttiva 2003/88»).

2\. Tale domanda è stata presentata nell’ambito di una controversia tra, da un
lato, l’Asociación Nacional de Grandes Empresas de Distribución (in prosieguo:
l’«ANGED») e, dall’altro, la Federación de Asociaciones Sindicales (FASGA), la
Federaciόn de Trabajadores Independientes de Comercio (Fetico), la Federaciόn
Estatal de Trabajadores de Comercio, Hostelería, Turismo y Juego de UGT e la
Federación de Comercio, Hostelería y Turismo de CC.OO. (in prosieguo: la
«FASGA e a.»), sindacati rappresentativi dei lavoratori, controversia relativa
ai ricorsi collettivi proposti da tali sindacati diretti a far riconoscere il
diritto di taluni lavoratori di beneficiare delle loro ferie annuali
retribuite anche qualora esse coincidano con periodi di congedo per incapacità
lavorativa temporanea.

Contesto normativo

La normativa dell’Unione

3\. L’articolo 1 della direttiva 2003/88, intitolato «Oggetto e campo di
applicazione», enuncia quanto segue:

«1. La presente direttiva stabilisce prescrizioni minime di sicurezza e di
salute in materia di organizzazione dell’orario di lavoro.

2\. La presente direttiva si applica:

a) ai periodi minimi di (...) ferie annuali (...)

(…)».

4\. L’articolo 7 di tale direttiva, intitolato «Ferie annuali», così dispone:

«1. Gli Stati membri prendono le misure necessarie affinché ogni lavoratore
benefici di ferie annuali retribuite di almeno 4 settimane, secondo le
condizioni di ottenimento e di concessione previste dalle legislazioni e/o
prassi nazionali.

2\. Il periodo minimo di ferie annuali retribuite non può essere sostituito da
un’indennità finanziaria, salvo in caso di fine del rapporto di lavoro».

5\. L’articolo 17 della direttiva 2003/88 prevede che gli Stati membri possano
derogare a talune disposizioni di quest’ultima. Nessuna deroga è ammessa
riguardo all’articolo 7 di detta direttiva.

La normativa nazionale

6\. Il decreto legislativo reale n. 1/1995, recante approvazione del testo
consolidato della legge sullo statuto dei lavoratori (Real Decreto Legislativo
1/1995, por el que se aprueba el texto refundido de la Ley del Estatuto de los
Trabajadores), del 24 marzo 1995 (BOE n. 75 del 29 marzo 1995, pag. 9654),
quale modificato dalla legge organica n. 3/2007 in favore dell’effettiva
uguaglianza tra donne e uomini (Ley orgánica 3/2007 para la igualdad efectiva
de mujeres y hombres), del 22 marzo 2007 (BOE n. 71 del 23 marzo 2007, pag.
12611; in prosieguo: lo «statuto»), disciplina in particolare la materia delle
ferie annuali retribuite nonché quella dell’incapacità lavorativa temporanea.

7\. L’articolo 38 dello statuto stabilisce quanto segue:

«1. Il periodo di ferie annuali retribuite, non sostituibile da indennità
pecuniaria, è quello stabilito nel contratto collettivo o nel contratto
individuale. In nessun caso la durata del congedo potrà essere inferiore a
trenta giorni.

2\. Il periodo o i periodi di godimento delle ferie sono fissati di comune
accordo tra il datore di lavoro ed il lavoratore, in base a quanto stabilito,
se del caso, nei contratti collettivi sulla pianificazione annuale delle
ferie.

In caso di disaccordo fra le parti, il giudice competente fissa il periodo di
godimento delle ferie mediante decisione non impugnabile. Il procedimento è
sommario e ha natura prioritaria.

3\. Il calendario delle ferie è fissato in ciascuna impresa. Il lavoratore
deve conoscere i periodi attribuitigli almeno due mesi prima dell’inizio delle
ferie.

Ove il periodo di ferie fissato nel calendario delle ferie dell’impresa di cui
al comma precedente coincida con un periodo di incapacità lavorativa dovuta a
gravidanza, parto o allattamento, o con il periodo di sospensione del
contratto di lavoro previsto dall’articolo 48, paragrafo 4, della presente
legge, l’interessato ha diritto a fruire delle ferie in un periodo diverso da
quello di incapacità lavorativa o di fruizione del congedo concessogli in
applicazione della suddetta norma, una volta terminato il periodo di
sospensione, anche qualora sia già trascorso il corrispondente anno civile».

8\. L’articolo 37 del contratto collettivo dei grandi magazzini 2009-2010
contiene una disposizione analoga a quella dell’ultimo paragrafo dell’articolo
38 dello statuto.

9\. L’articolo 48, paragrafo 4, dello statuto disciplina la sospensione del
contratto di lavoro nei casi di parto, morte della madre successiva al parto,
parto prematuro, ricovero ospedaliero del neonato, adozione, affido.

Causa principale e questione pregiudiziale

10\. Con ricorsi separati, successivamente riuniti, la FASGA e a. hanno
avviato un procedimento per la risoluzione di una controversia collettiva
affinché sia accertato il diritto dei lavoratori compresi nell’ambito di
applicazione del contratto collettivo dei grandi magazzini 2009-2010 di
beneficiare delle loro ferie annuali retribuite anche qualora esse coincidano
con periodi di congedo per incapacità lavorativa.

11\. L’ANGED ritiene che i lavoratori che si trovano in situazione di
incapacità lavorativa temporanea prima dell’inizio di un periodo di ferie
previamente stabilito, o nel corso di tale periodo, non abbiano il diritto di
beneficiare delle loro ferie successivamente al termine della situazione di
incapacità lavorativa, ad eccezione dei casi espressamente previsti da detto
contratto collettivo, vale a dire quelli previsti all’articolo 48, paragrafo
4, dello statuto.

12\. Con sentenza del 23 novembre 2009 l’Audiencia Nacional ha interamente
accolto il ricorso della FASGA e a.

13\. L’ANGED ha quindi impugnato tale sentenza con ricorso per cassazione
dinanzi al Tribunal Supremo.

14\. Il Tribunal Supremo richiama la giurisprudenza della Corte, ma considera
comunque necessario, dal momento che tale impugnazione riguarda il caso in cui
l’incapacità lavorativa sopravviene dopo l’inizio del periodo di ferie annuali
retribuite, sospendere il procedimento e sottoporre alla Corte la seguente
questione pregiudiziale:

«Se l’articolo 7, paragrafo 1, della direttiva 2003/88 (…) osti ad
un’interpretazione della normativa nazionale che non consente di interrompere
il periodo di ferie per beneficiare, in un momento successivo, del periodo
completo – o rimanente – qualora durante la fruizione delle ferie sopravvenga
una situazione di incapacità lavorativa temporanea».

Sulla questione pregiudiziale

15\. Con la sua questione, il giudice del rinvio chiede, in sostanza, se
l’articolo 7, paragrafo 1, della direttiva 2003/88 debba essere interpretato
nel senso che osta a disposizioni nazionali le quali prevedono che un
lavoratore, che si trovi in una situazione di incapacità lavorativa
sopravvenuta durante il periodo di ferie annuali retribuite, non ha il diritto
di beneficiare successivamente di dette ferie annuali coincidenti con il
periodo di incapacità lavorativa.

16\. Al riguardo, si deve ricordare, anzitutto, che, secondo costante
giurisprudenza, il diritto di ogni lavoratore alle ferie annuali retribuite
deve essere considerato come un principio particolarmente importante del
diritto sociale dell’Unione, al quale non si può derogare e la cui attuazione
da parte delle autorità nazionali competenti può essere effettuata solo nei
limiti esplicitamente indicati dalla direttiva 93/104/CE del Consiglio, del 23
novembre 1993, concernente taluni aspetti dell’organizzazione dell’orario di
lavoro (GU L 307, pag. 18), direttiva che è stata codificata dalla direttiva
2003/88 (sentenza del 22 novembre 2011, KHS, C-214/10, Racc. pag. I-11757,
punto 23 e giurisprudenza ivi citata).

17\. In secondo luogo, si deve rilevare che il diritto a un periodo annuale di
ferie retribuite non solo riveste una particolare importanza quale principio
di diritto sociale dell’Unione, ma è anche espressamente sancito all’articolo
31, paragrafo 2, della Carta dei diritti fondamentali dell’Unione europea, cui
l’articolo 6, paragrafo 1, TUE riconosce il medesimo valore giuridico dei
trattati (sentenze KHS, cit., punto 37, e del 3 maggio 2012, Neidel, C-337/10,
punto 40).

18\. In terzo luogo, il diritto alle ferie annuali retribuite non può essere
interpretato in senso restrittivo (v. sentenza del 22 aprile 2010,
Zentralbetriebsrat der Landeskrankenhäuser Tirols, C-486/08, Racc. pag.
I-3527, punto 29).

19\. È pacifico, inoltre, che lo scopo del diritto alle ferie annuali
retribuite è consentire al lavoratore di riposarsi e di beneficiare di un
periodo di distensione e di ricreazione. Tale finalità è diversa da quella del
diritto al congedo per malattia, accordato al lavoratore affinché possa
ristabilirsi da una malattia che dà luogo a incapacità lavorativa (v. sentenza
del 10 settembre 2009, Vicente Pereda, C-277/08, Racc. pag. I-8405, punto 21).

20\. In tal senso, la Corte ha già dichiarato che discende, in particolare,
dalla finalità del diritto alle ferie annuali retribuite, che un lavoratore,
in congedo per malattia durante un periodo di ferie annuali precedentemente
fissato, ha diritto, su sua richiesta e affinché possa godere in concreto
delle ferie annuali, di beneficiarne in un periodo diverso da quello
coincidente con il periodo di congedo per malattia (v. sentenza Vicente
Pereda, cit., punto 22).

21\. Dalla giurisprudenza summenzionata, che riguarda un lavoratore che si
trovi in situazione di incapacità lavorativa prima dell’inizio di un periodo
di ferie annuali retribuite, consegue che il momento in cui detta incapacità
sopravviene è irrilevante. Pertanto, il lavoratore ha il diritto di fruire
delle sue ferie annuali retribuite coincidenti con un periodo di congedo di
malattia in un periodo successivo, e ciò indipendentemente dal momento in cui
tale incapacità lavorativa sia sopravvenuta.

22\. Sarebbe infatti aleatorio, e contrario alla finalità del diritto alle
ferie annuali retribuite, precisata al punto 19 della presente sentenza,
riconoscere detto diritto al lavoratore soltanto a condizione che quest’ultimo
si trovi già in una situazione di incapacità lavorativa all’inizio del periodo
di ferie annuali retribuite.

23\. In tale contesto la Corte ha già dichiarato che il nuovo periodo di ferie
annuali, corrispondente alla durata della sovrapposizione tra il periodo di
ferie annuali stabilito inizialmente e il congedo per malattia, di cui il
lavoratore ha diritto di beneficiare dopo che si sia ristabilito, può essere
fissato, eventualmente, al di fuori del corrispondente periodo di riferimento
per le ferie annuali (v., in tal senso, sentenza Vicente Pereda, punto 23 e
dispositivo).

24\. Tenuto conto di quanto precede, si deve rispondere alla questione
sollevata che l’articolo 7, paragrafo 1, della direttiva 2003/88 deve essere
interpretato nel senso che osta a disposizioni nazionali le quali prevedono
che un lavoratore che si trovi in una situazione di incapacità lavorativa
sopravvenuta durante il periodo di ferie annuali retribuite non ha il diritto
di beneficiare in un momento successivo di dette ferie annuali coincidenti con
il periodo di incapacità lavorativa.

Sulle spese

25\. Nei confronti delle parti nella causa principale il presente procedimento
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.

## Dispositivo

Per questi motivi, la Corte (Quinta Sezione) dichiara:

L’articolo 7, paragrafo 1, della direttiva 2003/88/CE del Parlamento europeo e
del Consiglio, del 4 novembre 2003, concernente taluni aspetti
dell’organizzazione dell’orario di lavoro, deve essere interpretato nel senso
che osta a disposizioni nazionali le quali prevedono che un lavoratore che si
trovi in una situazione di incapacità lavorativa sopravvenuta durante il
periodo di ferie annuali retribuite non ha il diritto di beneficiare in un
momento successivo di dette ferie annuali coincidenti con il periodo di
incapacità lavorativa.

  *[""]: Double quotes
  *[*]: Asterisk
  *[?]: Question mark




  

  

  

  

**Sentenza della Corte (Sesta Sezione) del 15 marzo 2012  --  
Sibilio / Comune di Afragola**

**(causa C ‑157/11)**

«Politica sociale -- Accordo quadro CES, UNICE e CEEP sul lavoro a tempo
determinato -- Direttiva 1999/70/CE -- Clausola 2 -- Nozione di "un contratto
o un rapporto di lavoro definito dalla legge, dai contratti collettivi o dalla
prassi in vigore di ciascun Stato membro" -- Ambito di applicazione
dell'accordo quadro -- Clausola 4, punto 1 -- Principio di non discriminazione
-- Persone che svolgono "lavori socialmente utili" presso amministrazioni
pubbliche -- Normativa nazionale che esclude l'esistenza di un rapporto di
lavoro -- Normativa nazionale che prevede una differenza tra l'indennita
pagata ai lavoratori socialmente utili e la retribuzione percepita dai
lavoratori a tempo determinato e/o indeterminato assunti dalle stesse
amministrazioni e che svolgono le medesime attivita»

1.                      _Questioni pregiudiziali  -- Competenza della Corte -- Limiti -- Questioni di carattere generale o ipotetico (Art. 267 TFUE) (v. punti 30‑31)_

2.                      _Politica sociale  -- Accordo quadro CES, UNICE e CEEP sul lavoro a tempo determinato -- Direttiva 1999/70 -- Ambito di applicazione -- Contratto o rapporto di lavoro definiti dalla normativa o dalle prassi nazionali (Direttiva del Consiglio 1999/70, allegato, clausola 2) (v. punti 45, 49‑58 e dispositivo)_

**Oggetto**

| Domanda di pronuncia pregiudiziale -- Tribunale di Napoli -- Interpretazione
delle clausole 2, 3, 4 e 5 dell'allegato alla direttiva 1999/70/CE del
Consiglio, del 28 giugno 1999, relativa all'accordo quadro CES, UNICE e CEEP
sul lavoro a tempo determinato (GU L 175, pag. 43) -- Principio di non
discriminazione -- Disoccupati iscritti nelle liste di mobilita o di
collocamento, impiegati presso amministrazioni pubbliche, per un periodo di
durata determinata e per lavori socialmente utili o di pubblica utilita (cd.
lavoratori socialmente utili/lavoratori di pubblica utilita) -- Normativa
nazionale che introduce una disparita di trattamento quanto alla retribuzione
tra i lavoratori socialmente utili/di pubblica utilita e quelli assunti a
tempo indeterminato presso le medesime amministrazioni pubbliche con le
medesime mansioni.  
---|---  
  
**Dispositivo**

La clausola 2 dell'accordo quadro sul lavoro a tempo determinato, concluso il
18 marzo 1999, che compare in allegato alla direttiva 1999/70/CE del
Consiglio, del 28 giugno 1999, relativa all'accordo quadro CES, UNICE e CEEP
sul lavoro a tempo determinato, deve essere interpretata nel senso che essa
non osta ad una normativa nazionale, come quella di cui al procedimento
principale, che prevede che il rapporto costituito tra i lavoratori
socialmente utili e le amministrazioni pubbliche per cui svolgono le loro
attivita non rientri nell'ambito di applicazione di detto accordo quadro,
qualora, circostanza che spetta al giudice del rinvio accertare, tali
lavoratori non beneficino di un rapporto di lavoro quale definito dalla legge,
dai contratti collettivi o dalla prassi nazionale in vigore, oppure gli Stati
membri e/o le parti sociali abbiano esercitato la facolta loro riconosciuta al
punto 2 di detta clausola.


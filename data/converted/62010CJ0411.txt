

SENTENZA DELLA CORTE (Grande Sezione)

21 dicembre 2011 (*)

«Diritto dell'Unione - Principi - Diritti fondamentali - Attuazione del
diritto dell'Unione - Divieto dei trattamenti inumani o degradanti - Sistema
europeo comune di asilo - Regolamento (CE) n. 343/2003 - Nozione di "paesi
sicuri" - Trasferimento di un richiedente asilo verso lo Stato membro
competente - Obbligo - Presunzione relativa di rispetto, da parte di tale
Stato membro, dei diritti fondamentali»

Nei procedimenti riuniti C‑411/10 e C‑493/10,

aventi ad oggetto le domande di pronuncia pregiudiziale proposte alla Corte,
ai sensi dell'art. 267 TFUE, dalla Court of Appeal (England & Wales) (Civil
Division) (Regno Unito) e dalla High Court (Irlanda) con decisioni 12 luglio e
11 ottobre 2010, pervenute in cancelleria, rispettivamente, il 18 agosto e il
15 ottobre 2010, nei procedimenti

**N. S.** (causa C‑411/10)

contro

**Secretary of State for the Home Department**

e

**M. E.** (causa C‑493/10),

**A. S. M**.,

**M. T.** ,

**K. P.** ,

**E. H.**

contro

**Refugee Applications Commissioner** ,

**Minister for Justice, Equality and Law Reform** ,

con l'intervento di:

**Amnesty International Ltd and the AIRE Centre (Advice on Individual Rights
in Europe) (UK)** (causa C‑411/10),

**United Nations High Commissioner for Refugees (UNHCR) (UK)** (causa
C‑411/10),

**Equality and Human Rights Commission (EHRC)** (causa C‑411/10),

**Amnesty International Ltd and the AIRE Centre (Advice on Individual Rights
in Europe) (IRL)** (causa C‑493/10),

**United Nations High Commissioner for Refugees (UNHCR) (IRL)** (causa
C‑493/10),

LA CORTE (Grande Sezione),

composta dal sig. V. Skouris, presidente, dai sigg. A. Tizzano, J. N. Cunha
Rodrigues, K. Lenaerts, J.‑C. Bonichot, J. Malenovský e U. Lohmus, presidenti
di sezione, dai sigg. A. Rosas (relatore), M. Ilešič, T. von Danwitz, A.
Arabadjiev, dalla sig.ra C. Toader e dal sig. J.‑J. Kasel, giudici,

avvocato generale: sig.ra V. Trstenjak

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 28 giugno
2011,

considerate le osservazioni presentate:

-        per N. S., dalla sig.ra D. Rose, QC, dal sig. M. Henderson e dalla sig.ra A. Pickup, barristers, nonche dalla sig.ra S. York, Legal Officer; 

-        per M. E. e a., dai sigg. C. Power, BL, F. McDonagh, SC, e G. Searson, solicitor;

-        per Amnesty International Ltd and the AIRE Centre (Advice on Individual Rights in Europe) (UK) (causa C‑411/10), dai sigg. S. Cox e S. Taghavi, barristers, nonche dal sig. J. Tomkin, BL; 

-        per Amnesty International Ltd and the AIRE Centre (Advice on Individual Rights in Europe) (IRL) (causa C‑493/10), dai sigg. B. Shipsey, SC, J. Tomkin, BL, e C. Ó Briain, solicitor; 

-        per l'Equality and Human Rights Commission (EHRC), dal sig. G. Robertson, QC, nonche dal sig. J. Cooper e dalla sig.ra C. Collier, solicitors; 

-        per l'United Nations High Commissioner for Refugees (UNHCR) (UK), dai sigg. R. Husain, QC, e R. Davies, solicitor, nonche dalle sig.re S. Knights e M. Demetriou, barristers; 

-        per l'Irlanda, dal sig. D. O'Hagan, in qualita di agente, assistito dalla sig.ra S. Moorhead, SC, e dal sig. D. Conlan Smyth, BL; 

-        per il governo del Regno Unito, dalla sig.ra C. Murrell, in qualita di agente, assistita dal sig. D. Beard, barrister;

-        per il governo belga, dalla sig.ra C. Pochet e dal sig. T. Materne, in qualita di agenti;

-        per il governo ceco, dai sigg. M. Smolek e J. Vlačil, in qualita di agenti;

-        per il governo tedesco, dai sigg. T. Henze e N. Graf Vitzthum, in qualita di agenti;

-        per il governo ellenico, dalle sig.re A. Samoni‑Rantou, M. Michelogiannaki, T. Papadopoulou, F. Dedousi e M. Germani, in qualita di agenti; 

-        per il governo francese, dal sig. G. de Bergues nonche dalle sig.re E. Belliard e B. Beaupere‑Manokha, in qualita di agenti;

-        per il governo italiano, dalla sig.ra G. Palmieri, in qualita di agente, assistita dalla sig.ra M. Russo, avvocato dello Stato;

-        per il governo dei Paesi Bassi, dalle sig.re C. M. Wissels e M. Noort, in qualita di agenti;

-        per il governo austriaco, dal sig. G. Hesse, in qualita di agente;

-        per il governo polacco, dai sigg. M. Arciszewski, B. Majczyna e M. Szpunar, in qualita di agenti;

-        per il governo sloveno, dalle sig.re N. Aleš Verdir e V. Klemenc, in qualita di agenti;

-        per il governo finlandese, dal sig. J. Heliskoski, in qualita di agente;

-        per la Commissione europea, dalla sig.ra M. Condou‑Durande nonche dai sigg. M. Wilderspin e H. Kraemer, in qualita di agenti;

-        per la Confederazione svizzera, dal sig. O. Kjelsen, in qualita di agente,

sentite le conclusioni dell'avvocato generale, presentate all'udienza del 22
settembre 2011,

ha pronunciato la seguente

**Sentenza**

1        Le due domande di pronuncia pregiudiziale vertono
sull'interpretazione, in primo luogo, dell'art. 3, n. 2, del regolamento (CE)
del Consiglio 18 febbraio 2003, n. 343, che stabilisce i criteri e i
meccanismi di determinazione dello Stato membro competente per l'esame di una
domanda d'asilo presentata in uno degli Stati membri da un cittadino di un
paese terzo (GU L 50, pag. 1); in secondo luogo, dei diritti fondamentali
dell'Unione europea, compresi i diritti enunciati agli artt. 1, 4, 18, 19, n.
2, e 47 della Carta dei diritti fondamentali dell'Unione europea (in
prosieguo: la «Carta»), e, in terzo luogo, del Protocollo (n. 30)
sull'applicazione della Carta alla Polonia e al Regno Unito [(GU 2010, C 83,
pag. 313); in prosieguo: il «Protocollo (n. 30)»].

2        Dette domande sono state sollevate nell'ambito di una serie di
controversie tra richiedenti asilo da rinviare in Grecia in applicazione del
regolamento n. 343/2003 e le autorita, rispettivamente, del Regno Unito e
irlandesi.

  **Contesto normativo**

  _Il diritto internazionale_

3        La Convenzione relativa allo status dei rifugiati, firmata a Ginevra
il 28 luglio 1951 [ _Recueil des trait es des Nations unies_ vol. 189, pag.
150, n. 2545 (1954) (in prosieguo: la «Convenzione di Ginevra»)], e entrata in
vigore il 22 aprile 1954 ed e stata completata dal Protocollo relativo allo
status dei rifugiati del 31 gennaio 1967 (in prosieguo: il «Protocollo del
1967»), entrato in vigore il 4 ottobre 1967.

4        Tutti gli Stati membri sono parti contraenti della Convenzione di
Ginevra e del Protocollo del 1967, cosi come la Repubblica d'Islanda, il Regno
di Norvegia, la Confederazione svizzera e il Principato del Liechtenstein.
L'Unione non e parte contraente della Convenzione di Ginevra e neppure del
Protocollo del 1967, ma l'art. 78 TFUE e l'art. 18 della Carta prevedono che
il diritto di asilo sia garantito, in particolare, nel rispetto di detta
convenzione e di detto protocollo.

5        L'art. 33 della Convenzione di Ginevra, rubricato «Divieto di
espulsione e di rinvio al confine», stabilisce, al suo n. 1, quanto segue:

«Nessuno Stato contraente espellera o respingera, in qualsiasi modo, un
rifugiato verso i confini di territori in cui la sua vita o la sua liberta
sarebbero minacciate a motivo della sua razza, della sua religione, della sua
cittadinanza, della sua appartenenza a un gruppo sociale o delle sue opinioni
politiche».

  _Il sistema europeo comune di asilo_

6        Al fine di realizzare l'obiettivo, fissato dal Consiglio europeo di
Strasburgo dell'8 e 9 dicembre 1989, di un'armonizzazione delle loro politiche
di asilo, gli Stati membri hanno firmato a Dublino, il 15 giugno 1990, la
Convenzione sulla determinazione dello Stato competente per l'esame di una
domanda di asilo presentata in uno degli Stati membri delle Comunita europee
(GU 1997, C 254, pag. 1; in prosieguo: la «Convenzione di Dublino»). Detta
convenzione e entrata in vigore il 1° settembre 1997 per i dodici Stati
firmatari iniziali, il 1° ottobre 1997 per la Repubblica d'Austria e il Regno
di Svezia e il 1° gennaio 1998 per la Repubblica di Finlandia.

7        Le conclusioni del Consiglio europeo di Tampere del 15 e 16 ottobre
1999 prevedevano, in particolare, l'istituzione di un regime europeo comune in
materia di asilo, basato sull'applicazione, in ogni sua componente, della
Convenzione di Ginevra, in modo da garantire che nessuno sarebbe stato
rinviato in luogo in cui rischiava di essere nuovamente perseguitato, in
ottemperanza al principio di non respingimento.

8        Il Trattato di Amsterdam del 2 ottobre 1997 ha introdotto l'art. 63
nel Trattato CE, che dava competenza alla Comunita europea per adottare le
misure raccomandate dal Consiglio europeo di Tampere. Questo trattato ha
altresi accluso al Trattato CE il Protocollo (n. 24) sull'asilo per i
cittadini degli Stati membri dell'Unione europea (GU 2010, C 83, pag. 305), a
termini del quale tali Stati si considerano reciprocamente paesi di origine
sicuri a tutti i fini giuridici e pratici connessi a questioni inerenti
l'asilo.

9        L'adozione dell'art. 63 CE ha permesso, in particolare, di
sostituire, tra gli Stati membri eccetto il Regno di Danimarca, la Convenzione
di Dublino con il regolamento n. 343/2003, il quale e entrato in vigore il 17
marzo 2003. Su questo fondamento giuridico sono state adottate altresi le
direttive applicabili ai procedimenti principali, finalizzate all'istituzione
del regime europeo comune in materia di asilo previsto dalle conclusioni del
Consiglio europeo di Tampere.

10      In seguito all'entrata in vigore del Trattato di Lisbona le
disposizioni pertinenti in materia di asilo sono gli artt. 78 TFUE, che
prevede l'istituzione di un sistema europeo comune di asilo, e 80 TFUE, che
ricorda il principio di solidarieta e di ripartizione equa delle
responsabilita tra gli Stati membri.

11      La normativa dell'Unione rilevante per i procedimenti principali
comprende:

-        il regolamento n. 343/2003;

-        la direttiva del Consiglio 27 gennaio 2003, 2003/9/CE, recante norme minime relative all'accoglienza dei richiedenti asilo negli Stati membri (GU L 31, pag. 18); 

-        la direttiva del Consiglio 29 aprile 2004, 2004/83/CE, recante norme minime sull'attribuzione, a cittadini di paesi terzi o apolidi, della qualifica di rifugiato o di persona altrimenti bisognosa di protezione internazionale, nonche norme minime sul contenuto della protezione riconosciuta (GU L 304, pag. 12; rettifica in GU 2005, L 204, pag. 24); 

-        la direttiva del Consiglio 1° dicembre 2005, 2005/85/CE, recante norme minime per le procedure applicate negli Stati membri ai fini del riconoscimento e della revoca dello status di rifugiato (GU L 326, pag. 13; rettifica in GU 2006, L 236, pag. 36). 

12      Occorre menzionare, inoltre, la direttiva del Consiglio 20 luglio
2001, 2001/55/CE, sulle norme minime per la concessione della protezione
temporanea in caso di afflusso massiccio di sfollati e sulla promozione
dell'equilibrio degli sforzi tra gli Stati membri che ricevono gli sfollati e
subiscono le conseguenze dell'accoglienza degli stessi (GU L 212, pag. 12).
Come risulta dal suo ventesimo 'considerando', uno degli obiettivi di detta
direttiva e prevedere un sistema di solidarieta inteso a promuovere
l'equilibrio degli sforzi tra gli Stati membri che ricevono gli sfollati e
subiscono le conseguenze dell'accoglienza degli stessi in caso di afflusso
massiccio.

13      La registrazione dei dati relativi alle impronte digitali degli
stranieri che attraversano illegalmente una frontiera esterna dell'Unione
permette di determinare lo Stato membro competente per una domanda di asilo.
Tale registrazione e stata introdotta con il regolamento (CE) del Consiglio 11
dicembre 2000, n. 2725, che istituisce l'«Eurodac» per il confronto delle
impronte digitali per l'efficace applicazione della Convenzione di Dublino (GU
L 316, pag. 1).

14      Il regolamento n. 343/2003 e le direttive 2003/9, 2004/83 e 2005/85
fanno riferimento, rispettivamente al primo 'considerando', al fatto che una
politica comune nel settore dell'asilo, che preveda un regime europeo comune
in materia di asilo, costituisce un elemento fondamentale dell'obiettivo
dell'Unione di istituire progressivamente uno spazio di liberta, di sicurezza
e di giustizia aperto a quanti, spinti dalle circostanze, cercano
legittimamente protezione nella Comunita. Essi fanno altresi riferimento,
rispettivamente al secondo 'considerando', alle conclusioni del Consiglio
europeo di Tampere.

15      Ciascuno di tali testi indica di rispettare i diritti fondamentali e
di osservare i principi che sono riconosciuti, segnatamente, dalla Carta. In
particolare, il quindicesimo 'considerando' del regolamento n. 343/2003
precisa che esso mira ad assicurare la piena osservanza del diritto di asilo
garantito all'art. 18 della Carta; il quinto 'considerando' della direttiva
2003/9 enuncia che, in particolare, questa direttiva mira a garantire il pieno
rispetto della dignita umana e a favorire l'applicazione degli artt. 1 e 18
della Carta, e il decimo 'considerando' della direttiva 2004/83 precisa che
essa mira segnatamente ad assicurare il pieno rispetto della dignita umana e
il diritto di asilo dei richiedenti asilo nonche dei familiari al loro
seguito.

16      A termini del suo art. 1, il regolamento n. 343/2003 stabilisce i
criteri e i meccanismi di determinazione dello Stato membro competente per
l'esame di una domanda d'asilo presentata in uno degli Stati membri da un
cittadino di un paese terzo.

17      L'art. 3, nn. 1 e 2, di detto regolamento prevede quanto segue:

«1.      Gli Stati membri esaminano la domanda di asilo di un cittadino di un
paese terzo presentata alla frontiera o nel rispettivo territorio. Una domanda
d'asilo e esaminata da un solo Stato membro, che e quello individuato come
Stato competente in base ai criteri enunciati al capo III.

2.      In deroga al paragrafo 1, ciascuno Stato membro puo esaminare una domanda d'asilo presentata da un cittadino di un paese terzo, anche se tale esame non gli compete in base ai criteri stabiliti nel presente regolamento. In tale ipotesi, detto Stato membro diventa lo Stato membro competente ai sensi del presente regolamento e assume gli obblighi connessi a tale competenza. Eventualmente, esso ne informa lo Stato membro anteriormente competente, lo Stato membro che ha in corso la procedura volta a determinare lo Stato membro competente o quello al quale e stato chiesto di prendere o riprendere in carico il richiedente asilo». 

18      Al fine di permettere di determinare lo «Stato membro competente» ai
sensi dell'art. 3, n. 1, del regolamento n. 343/2003, il capo III di
quest'ultimo enuncia una serie di criteri obiettivi, elencati in ordine
gerarchico, relativi ai minori non accompagnati, al nucleo familiare, al
rilascio di un permesso di soggiorno o di un visto, all'ingresso illegale o al
soggiorno illegale in uno Stato membro, all'ingresso legale in uno Stato
membro e alle domande presentate in un'area di transito internazionale di un
aeroporto.

19      L'art. 13 del medesimo regolamento dispone che, ove nessuno Stato
membro possa essere designato sulla base della gerarchia dei criteri,
competente a esaminare la domanda di asilo e, per difetto, il primo Stato
membro in cui la domanda e stata presentata.

20      Conformemente all'art. 17 del regolamento n. 343/2003, lo Stato membro
che ha ricevuto una domanda d'asilo e ritiene che un altro Stato membro sia
competente per l'esame della stessa puo interpellare tale Stato membro
affinche prenda in carico il richiedente asilo nel piu breve termine
possibile.

21      L'art. 18, n. 7, di detto regolamento stabilisce che la mancata
risposta, da parte dello Stato membro richiesto, entro il termine di due mesi,
o di un mese se e invocata l'urgenza, equivale all'accettazione della
richiesta e comporta l'obbligo, per tale Stato membro, di prendere in carico
la persona interessata, comprese le disposizioni appropriate all'arrivo della
stessa.

22      L'art. 19 del regolamento n. 343/2003 cosi recita:

«1.      Quando lo Stato membro richiesto accetta di prendere in carico il
richiedente asilo, lo Stato membro nel quale la domanda d'asilo e stata
presentata notifica al richiedente asilo la decisione di non esaminare la
domanda e l'obbligo del trasferimento del richiedente verso lo Stato membro
competente.

2.      La decisione menzionata al paragrafo 1 e motivata. Essa e corredata dei termini relativi all'esecuzione del trasferimento e contiene, se necessario, le informazioni relative al luogo e alla data in cui il richiedente deve presentarsi, nel caso si rechi nello Stato membro competente con i propri mezzi. La decisione puo formare oggetto di ricorso o revisione. Il ricorso o la revisione della decisione non ha effetto sospensivo ai fini dell'esecuzione del trasferimento eccetto quando il giudice o l'organo giurisdizionale competente decida in tal senso caso per caso se la legislazione nazionale lo consente. 

(…)

4.      Se il trasferimento non avviene entro sei mesi, la competenza ricade sullo Stato membro nel quale e stata presentata la domanda d'asilo. Questo termine puo essere prorogato fino a un massimo di un anno se non e stato possibile effettuare il trasferimento a causa della detenzione del richiedente asilo, o fino a un massimo di diciotto mesi qualora il richiedente asilo si sia reso irreperibile. 

(…)».

23      Il Regno Unito partecipa all'applicazione dei regolamenti e di
ciascuna delle quattro direttive menzionate ai punti 11‑13 della presente
sentenza. L'Irlanda, al contrario, partecipa all'applicazione dei regolamenti
e delle direttive 2004/83, 2005/85 e 2001/55, ma non della direttiva 2003/9.

24      Il Regno di Danimarca e vincolato dall'accordo che ha concluso con la
Comunita europea il quale estende alla Danimarca le disposizioni del
regolamento n. 343/2003 e del regolamento n. 2725/2000, approvato con la
decisione del Consiglio 21 febbraio 2006, 2006/188/CE (GU L 66, pag. 37). Non
e vincolato dalle direttive citate al punto 11 della presente sentenza.

25      La Comunita ha concluso altresi un accordo con la Repubblica d'Islanda
e il Regno di Norvegia sui criteri e i meccanismi per determinare lo Stato
competente per l'esame di una domanda di asilo presentata in uno Stato membro,
in Islanda o in Norvegia, approvato con la decisione del Consiglio 15 marzo
2001, 2001/258/CE (GU L 93, pag. 38).

26      La Comunita ha del pari concluso un accordo con la Confederazione
svizzera relativo ai criteri e ai meccanismi che permettono di determinare lo
Stato competente per l'esame di una domanda di asilo introdotta in uno degli
Stati membri o in Svizzera, approvato con la decisione del Consiglio 28
gennaio 2008, 2008/147/CE (GU L 53, pag. 3), nonche il Protocollo, con la
Confederazione svizzera e il Principato del Liechtenstein, all'accordo tra la
Comunita europea e la Confederazione svizzera relativo ai criteri e ai
meccanismi che permettono di determinare lo Stato competente per l'esame di
una domanda di asilo introdotta in uno degli Stati membri o in Svizzera,
approvato con la decisione del Consiglio 24 ottobre 2008, 2009/487/CE (GU
2009, L 161, pag. 6).

27      La direttiva 2003/9 stabilisce norme minime in materia di accoglienza
dei richiedenti asilo negli Stati membri. Dette norme concernono, in
particolare, gli obblighi relativi alle informazioni da fornire ai richiedenti
asilo nonche alla documentazione che deve essere loro rimessa, le decisioni
che possono essere adottate dagli Stati membri in merito al soggiorno e alla
circolazione dei richiedenti asilo sul loro territorio, i nuclei familiari,
gli esami medici, la scolarizzazione e l'istruzione dei minori, il lavoro dei
richiedenti asilo e il loro accesso alla formazione professionale, le
disposizioni generali relative alle condizioni materiali di accoglienza e
all'assistenza sanitaria dei richiedenti, le modalita relative alle condizioni
di accoglienza e l'assistenza sanitaria che devono essere accordate ai
richiedenti asilo.

28      Detta direttiva introduce altresi l'obbligo di controllare il livello
delle condizioni di accoglienza nonche la possibilita di esercitare un ricorso
in ordine alle materie e alle decisioni rientranti nella direttiva medesima.
Essa contiene, inoltre, regole sulla formazione delle autorita e sulle risorse
necessarie per l'applicazione delle disposizioni nazionali adottate in sua
attuazione.

29      La direttiva 2004/83 stabilisce norme minime sull'attribuzione, a
cittadini di paesi terzi o ad apolidi, della qualifica di rifugiato o di
persona altrimenti bisognosa di protezione internazionale, nonche norme minime
sul contenuto della protezione riconosciuta. Il suo capo II contiene diverse
disposizioni che indicano come valutare le domande. Il capo III elenca i
requisiti per essere considerato rifugiato. Il capo IV e relativo allo status
di rifugiato. I capi V e VI trattano dei requisiti per poter beneficiare della
protezione sussidiaria e dello status da essa conferito. Il capo VII comprende
diverse disposizioni che definiscono il contenuto della protezione
internazionale. A termini dell'art. 20, n. 1, di detta direttiva, le
disposizioni di quest'ultimo capo non pregiudicano i diritti sanciti dalla
Convenzione di Ginevra.

30      La direttiva 2005/85 precisa i diritti dei richiedenti asilo e le
procedure di esame delle domande.

31      L'art. 36 della direttiva 2005/85, rubricato «Concetto di paesi terzi
europei sicuri», enuncia al suo n. 1 quanto segue:

«Gli Stati membri possono prevedere che l'esame della domanda di asilo e della
sicurezza del richiedente stesso relativamente alle sue condizioni specifiche,
secondo quanto prescritto al capo II, non abbia luogo o non sia condotto
esaurientemente nei casi in cui un'autorita competente abbia stabilito, in
base agli elementi disponibili, che il richiedente asilo sta cercando di
entrare o e entrato illegalmente nel suo territorio da un paese terzo sicuro a
norma del paragrafo 2».

32      Le condizioni previste in detto paragrafo 2 riguardano, in
particolare:

-        la ratifica della Convenzione di Ginevra e il rispetto delle sue disposizioni;

-        l'esistenza di una procedura di asilo prescritta per legge;

-        la ratifica della Convenzione europea per la salvaguardia dei diritti dell'uomo e delle liberta fondamentali, firmata Roma il 4 novembre 1950 (in prosieguo: la «CEDU»), e l'osservanza delle sue disposizioni, comprese le norme riguardanti i rimedi effettivi. 

33      L'art. 39 della direttiva 2005/85 indica in quali casi vi e il diritto
a un mezzo di impugnazione efficace dinanzi ai giudici degli Stati membri. Il
suo n. 1, lett. a), iii), menziona le decisioni di non procedere ad un esame a
norma dell'art. 36 della medesima direttiva.

  **Procedimenti principali e questioni pregiudiziali**

  _La causa C ‑411/10_

34      N.S., ricorrente nel procedimento principale, e un cittadino afgano
giunto nel Regno Unito transitando, in particolare, per la Grecia. In tale
ultimo Stato egli e stato oggetto di una misura di arresto il 24 settembre
2008, ma non ha presentato domanda di asilo.

35      A suo dire, le autorita greche lo avevano messo in detenzione per
quattro giorni e, al momento del rilascio, gli avevano notificato un ordine di
lasciare il territorio greco entro 30 giorni. Mentre cercava di lasciare la
Grecia, egli sarebbe stato arrestato dalla polizia e respinto in Turchia, dove
sarebbe stato detenuto, per due mesi, in condizioni penose. Sarebbe indi evaso
dal suo luogo di detenzione in Turchia e, a partire da tale Stato, sarebbe
arrivato nel Regno Unito, il 12 gennaio 2009, presentandovi il giorno stesso
domanda di asilo.

36      Il 1º aprile 2009 il Secretary of State for the Home Department (in
prosieguo: il «Secretary of State») chiedeva alla Repubblica ellenica, in base
a quanto previsto dall'art. 17 del regolamento n. 343/2003, di prendere in
carico il ricorrente nel procedimento principale per l'esame della sua domanda
di asilo. La Repubblica ellenica non rispondeva alla richiesta entro il
termine fissato all'art. 18, n. 7, di detto regolamento, cosicche, ai sensi di
questa stessa disposizione, il suo silenzio veniva equiparato al
riconoscimento da parte sua, il 18 giugno 2009, della propria competenza per
l'esame della domanda del ricorrente.

37      Il 30 luglio 2009 il Secretary of State informava il ricorrente nel
procedimento principale che erano state impartite istruzioni circa il suo
trasferimento in Grecia il 6 agosto 2009.

38      Il 31 luglio 2009 il Secretary of State comunicava al ricorrente nel
procedimento principale una decisione nella quale si attestava che,
conformemente all'allegato 3, Parte 2, punto 5, n. 4, della legge del 2004
sull'asilo e l'immigrazione (trattamento dei richiedenti e altri aspetti)
[Asylum and Immigration (Treatment of Claimants, ecc.) Act 2004; in prosieguo:
la «legge del 2004 sull'asilo»], la sua denuncia secondo la quale il suo
trasferimento in Grecia avrebbe comportato una violazione dei diritti
garantitigli dalla CEDU era manifestamente infondata, essendo la Repubblica
ellenica iscritta nell'«elenco dei paesi sicuri» di cui alla Parte 2
dell'allegato 3 alla legge del 2004 sull'asilo.

39      Tale decisione di attestazione aveva come conseguenza, ai sensi del
punto 5, n. 4, della Parte 2 dell'allegato 3 alla legge del 2004 sull'asilo,
che il ricorrente nel procedimento principale non aveva la possibilita di
proporre nel Regno Unito un ricorso in materia di immigrazione («immigration
appeal»), con effetto sospensivo, contro la decisione del suo trasferimento in
Grecia, possibilita che gli sarebbe spettata in assenza di tale decisione di
attestazione.

40      Il 31 luglio 2009 il ricorrente nel procedimento principale chiedeva
al Secretary of State di assumere la competenza per l'esame della sua domanda
d'asilo ai sensi dell'art. 3, n. 2, del regolamento n. 343/2003, con
l'argomento che un suo rinvio in Grecia rischiava di compromettere i suoi
diritti fondamentali garantiti dal diritto dell'Unione, dalla CEDU e/o dalla
Convenzione di Ginevra. Con lettera del 4 agosto 2009 il Secretary of State
confermava sia la decisione di trasferimento in Grecia del ricorrente nel
procedimento principale sia la decisione con cui la sua denuncia basata sulla
CEDU era stata ritenuta manifestamente infondata.

41      Il 6 agosto 2009 il ricorrente nel procedimento principale chiedeva di
essere ammesso a presentare ricorso giurisdizionale («judicial review») contro
le decisioni del Secretary of State. Quest'ultimo annullava, di conseguenza,
le disposizioni impartite per il suo trasferimento. Il 14 ottobre 2009 il
ricorrente veniva ammesso a proporre detto ricorso.

42      Il ricorso veniva esaminato dalla High Court of Justice (England &
Wales), Queen's Bench Division (Administrative Court), dal 24 al 26 febbraio
2010. Con sentenza 31 marzo 2010 il giudice Cranston lo respingeva, ma
autorizzava il ricorrente nel procedimento principale a interporre appello
dinanzi alla Court of Appeal (England & Wales) (Civil Division).

43      Il ricorrente nel procedimento principale proponeva impugnazione
dinanzi a quest'ultimo organo giurisdizionale il 21 aprile 2010\.

44      Risulta dalla decisione di rinvio, nella quale detto giudice fa
riferimento alla sentenza della High Court of Justice (England & Wales),
Queen's Bench Division (Administrative Court), che:

-        le procedure di asilo in Grecia presenterebbero gravi carenze: i richiedenti incontrerebbero numerose difficolta per adempiere le formalita necessarie, non riceverebbero informazioni e assistenza sufficienti e le loro domande non sarebbero esaminate con attenzione; 

-        i casi di concessione di asilo in Grecia sarebbero rarissimi;

-        i mezzi di ricorso giurisdizionale sarebbero ivi insufficienti e di difficilissimo accesso;

-        le condizioni di accoglienza dei richiedenti asilo sarebbero ivi inappropriate: o i richiedenti sarebbero detenuti in condizioni inadeguate o vivrebbero in miseria all'addiaccio, senza tetto e senza cibo. 

45      La High Court of Justice (England & Wales), Queen's Bench Division
(Administrative Court) ha considerato che i rischi di respingimento dalla
Grecia verso l'Afghanistan e la Turchia non sono dimostrati per quanto
riguarda le persone rinviate ai sensi del regolamento n. 343/2003, ma il
ricorrente nel procedimento principale ha contestato tale valutazione dinanzi
al giudice a quo.

46      Dinanzi alla Court of Appeal (England & Wales) (Civil Division) il
Secretary of State ha ammesso che «i diritti fondamentali enunciati nella
Carta po[tevano] essere invocati contro il Regno Unito e (...) che
l'Administrative Court ha commesso un errore dichiarando il contrario». La
Carta semplicemente riaffermerebbe diritti che gia costituiscono parte
integrante del diritto dell'Unione e non creerebbe diritti nuovi. Tuttavia, la
High Court of Justice (England & Wales), Queen's Bench Division
(Administrative Court) avrebbe a torto statuito che il Secretary of State
aveva l'obbligo di prendere in considerazione i diritti fondamentali
dell'Unione allorche esercita potere discrezionale che gli attribuisce l'art.
3, n. 2, del regolamento n. 343/2003. Secondo il Secretary of State, tale
potere discrezionale non rientrerebbe nell'ambito di applicazione del diritto
dell'Unione.

47      In subordine, il Secretary of State ha sostenuto che l'obbligo di
rispettare i diritti fondamentali dell'Unione non esige che esso prenda in
considerazione gli elementi volti a provare che, in caso di rinvio in Grecia,
il ricorrente rischierebbe seriamente di subire una violazione dei diritti
fondamentali garantitigli dall'Unione. Cio perche l'economia del regolamento
n. 343/2003 gli conferirebbe la facolta di muovere dalla presunzione assoluta
che la Grecia (o qualunque altro Stato membro) adempiera gli obblighi ad essa
imposti dal diritto dell'Unione.

48      Infine, il ricorrente nel procedimento principale ha asserito, dinanzi
al giudice del rinvio, che la tutela conferita dalla Carta era superiore e piu
ampia, in particolare, di quella garantita dall'art. 3 della CEDU, cio che
potrebbe condurre ad un diverso esito della presente controversia.

49      Nell'udienza del 12 luglio 2010 il giudice del rinvio ha statuito che,
per poter decidere sull'appello, era necessario prendere posizione su talune
questioni di diritto dell'Unione.

50      La Court of Appeal (England & Wales) (Civil Division) ha percio deciso
di sospendere il procedimento e di sottoporre alla Corte le seguenti questioni
pregiudiziali:

«1)      Se la decisione adottata da uno Stato membro ai sensi dell'art. 3, n.
2, del regolamento (...) n. 343/2003 di esaminare o meno una domanda di asilo
benche tale esame non gli competa in base ai criteri stabiliti nel capo III
del regolamento rientri nell'ambito di applicazione del diritto dell'Unione
europea ai fini dell'art. 6 [TUE] e/o dell'art. 51 della [Carta].

      In caso di soluzione positiva della prima questione:

2)      Se l'obbligo di uno Stato membro di osservare i diritti fondamentali
dell'Unione europea (inclusi i diritti stabiliti agli artt. 1, 4, 18, 19, n.
2, e 47 della Carta) sia assolto allorche tale Stato invii il richiedente
asilo nello Stato membro che l'art. 3, n. 1, [del regolamento n. 343/2003]
designa come lo Stato competente conformemente ai criteri stabiliti nel capo
III del [medesimo] regolamento, indipendentemente dalla situazione in tale
Stato competente.

3)      In particolare, se l'obbligo di rispettare i diritti fondamentali
dell'Unione osti all'applicazione di una presunzione assoluta nel senso che lo
Stato competente osservera (i) i diritti fondamentali del richiedente asilo ai
sensi del diritto dell'Unione e/o (ii) le norme minime imposte dalle direttive
2003/9 (...), 2004/83 (...) e/o 2005/85 (...).

4)      In subordine, se uno Stato membro sia obbligato dal diritto
dell'Unione e, in caso di soluzione affermativa, in quali circostanze, ad
esercitare la facolta prevista all'art. 3, n. 2, del regolamento [n. 343/2003]
assumendo la competenza per l'esame di una domanda di asilo, allorche il
trasferimento allo Stato responsabile esporrebbe il richiedente asilo ad un
rischio di violazione dei suoi diritti fondamentali, in particolare dei
diritti stabiliti agli artt. 1, 4, 18, 19, n. 2, e/o 47 della Carta, e/o al
rischio che non gli siano applicate le norme minime stabilite nelle direttive
[2003/9, 2004/83 e 2005/85].

5)      Se l'ambito della protezione attribuita, ad una persona alla quale e
applicabile il regolamento [n. 343/2003], dai principi generali del diritto
dell'Unione e, in particolare, dai diritti stabiliti agli artt. 1, 18 e 47
della Carta sia piu ampio della protezione attribuita dall'art. 3 della
[CEDU].

6)      Se sia compatibile con i diritti stabiliti all'art. 47 della Carta che
una disposizione di diritto nazionale imponga ad un organo giurisdizionale, al
fine di determinare se una persona possa essere legalmente espulsa verso un
altro Stato membro in conformita del regolamento [n. 343/2003], di considerare
detto Stato membro come uno Stato dal quale la persona non sara inviata in un
altro Stato in violazione dei suoi diritti scaturenti dalla CEDU o dalla
Convenzione [di Ginevra] e dal Protocollo del 1967 (...).

7)      Per la parte in cui le precedenti questioni concernono obblighi del
Regno Unito, se le soluzioni delle questioni seconda‑sesta debbano comunque
tener conto del Protocollo (n. 30) (...)».

  _La causa C ‑493/10_

51      Il procedimento principale concerne cinque ricorrenti, senza legami
reciproci, originari dell'Afghanistan, dell'Iran e dell'Algeria. Ciascuno di
loro e transitato per il territorio greco e vi e stato arrestato per ingresso
illegale. Essi si sono successivamente recati in Irlanda, dove hanno chiesto
asilo. Tre di loro hanno presentato tale domanda senza rivelare la loro previa
presenza sul territorio greco, mentre i restanti due hanno ammesso la loro
precedente presenza in Grecia. Il sistema Eurodac ha confermato che tutti i
cinque ricorrenti erano precedentemente entrati nel territorio greco, ma che
nessuno di loro vi aveva presentato domanda di asilo.

52      Nessuno dei ricorrenti nel procedimento principale intende ritornare
in Grecia. Come risulta dalla decisione di rinvio, non e stato invocato il
fatto che il loro trasferimento in Grecia ai sensi del regolamento n. 343/2003
violerebbe l'art. 3 della CEDU a causa di un potenziale respingimento, di
respingimenti a catena, di maltrattamenti o di domande di asilo interrotte.
Non e stato nemmeno allegato che tale trasferimento violerebbe altri articoli
della CEDU. I ricorrenti nel procedimento principale hanno asserito che in
Grecia le procedure e le condizioni per i richiedenti asilo sono inadeguate e
che, pertanto, l'Irlanda sarebbe tenuta a esercitare la facolta conferitale
dall'art. 3, n. 2, del regolamento n. 343/2003 di accettare la competenza a
esaminare e di pronunciarsi in merito alle loro domande di asilo.

53      La High Court ha percio deciso di sospendere il procedimento e di
sottoporre alla Corte le seguenti questioni pregiudiziali:

«1)      Se lo Stato membro che provvede al trasferimento ai sensi del
regolamento (...) n. 343/2003 sia tenuto ad accertare il rispetto, da parte
dello Stato ricevente, dell'art. 18 della [Carta], delle direttive 2003/9
(...), 2004/83 (...) e 2005/85 (...) nonche del regolamento (...) n. 343/2003.

2)      In caso di soluzione affermativa, ove lo Stato membro ricevente
risulti non attenersi a una o piu di tali disposizioni, se lo Stato membro che
provvede al trasferimento sia obbligato ad accettare la competenza ad
esaminare la domanda di cui all'art. 3, n. 2, del regolamento (...) n.
343/2003».

54      Con ordinanza del presidente della Corte 16 maggio 2011, le cause
C‑411/10 e C‑493/10 sono state riunite ai fini della fase orale e della
sentenza.

  **Sulle questioni pregiudiziali**

  _Sulla prima questione nella causa C ‑411/10_

55      Con la prima questione nella causa C‑411/10 la Court of Appeal
(England & Wales) (Civil Division) chiede, in sostanza, se la decisione
adottata da uno Stato membro sul fondamento dell'art. 3, n. 2, del regolamento
n. 343/2003 di esaminare o meno una domanda di asilo rispetto alla quale non e
competente in base ai criteri enunciati nel capo III di detto regolamento
rientri nell'ambito di applicazione del diritto dell'Unione ai fini dell'art.
6 TUE e/o dell'art. 51 della Carta.

 Osservazioni presentate alla Corte

56      N. S., l'Equality and Human Rights Commission (EHRC), Amnesty
International Ltd and the AIRE Centre (Advice on Individual Rights in Europe)
(UK), lo United Nations High Commissioner for Refugees (UNHCR), i governi
francese, olandese, austriaco e finlandese nonche la Commissione europea sono
dell'avviso che una decisione adottata sul fondamento dell'art. 3, n. 2, del
regolamento n. 343/2003 rientri nell'ambito di applicazione del diritto
dell'Unione.

57      N. S. sottolinea, al riguardo, che l'esercizio della facolta prevista
da detta disposizione non sara necessariamente piu favorevole al richiedente,
il che spiega perche, nella sua relazione del 6 giugno 2007 sulla valutazione
del sistema di Dublino [COM(2007) 299 def.], la Commissione abbia proposto che
il ricorso alla facolta conferita dall'art. 3, n. 2, del regolamento n.
343/2003 sia subordinato all'accordo del richiedente asilo.

58      Secondo Amnesty International Ltd and the AIRE Centre (Advice on
Individual Rights in Europe) (UK) e il governo francese, in particolare, la
possibilita prevista all'art. 3, n. 2, del regolamento n. 343/2003 e
giustificata dal fatto che questo regolamento ha l'obiettivo di tutelare i
diritti fondamentali e che potrebbe rivelarsi necessario esercitare la facolta
conferita da detta disposizione.

59      Il governo finlandese ricorda che il regolamento n. 343/2003 fa parte
di un insieme di norme che istituiscono un sistema.

60      Secondo la Commissione, quando un regolamento conferisce un potere
discrezionale ad uno Stato membro, quest'ultimo deve esercitare tale potere
nel rispetto del diritto dell'Unione (sentenze 13 luglio 1989, causa 5/88,
Wachauf, Racc. pag. 2609; 4 marzo 2010, causa C‑578/08, Chakroun, Racc. pag.
I‑1839, e 5 ottobre 2010, causa C‑400/10 PPU, McB., Racc. pag. I‑8965). Essa
sottolinea che una decisione adottata da uno Stato membro sul fondamento
dell'art. 3, n. 2, del regolamento n. 343/2003 comporta conseguenze per tale
Stato, il quale sara vincolato agli obblighi procedurali dell'Unione e alle
direttive.

61      L'Irlanda, il Regno Unito, il governo belga e il governo italiano
ritengono, per contro, che una tale decisione non rientri nell'ambito di
applicazione del diritto dell'Unione. Gli argomenti invocati sono la chiarezza
del testo, a termini del quale si tratta di una facolta, il riferimento a una
clausola «di sovranita» ovvero a una «clausola discrezionale» nei documenti
della Commissione, la ragion d'essere di una tale clausola, ossia i motivi
umanitari, nonche, infine, la logica del sistema istituito dal regolamento n.
343/2003.

62      Il Regno Unito sottolinea che una clausola di sovranita non
costituisce una deroga nel senso della sentenza 18 giugno 1991, causa
C‑260/89, ERT (Racc. pag. I‑2925, punto 43). Esso indica altresi che il fatto
che il ricorso a tale clausola non costituisca un'attuazione del diritto
dell'Unione non vuol dire che gli Stati membri ignorino i diritti
fondamentali, poiche essi sono tenuti al rispetto della Convenzione di Ginevra
e della CEDU. Il governo belga rimarca, tuttavia, che l'esecuzione della
decisione di trasferire il richiedente asilo comporta l'attuazione del
regolamento n. 343/2003 e, pertanto, rientra nell'ambito di applicazione
dell'art. 6 TUE e della Carta.

63      Per il governo ceco, la decisione di uno Stato membro rientra nel
diritto dell'Unione quando tale Stato esercita la clausola di sovranita, ma
non quando esso non si avvale di detta facolta.

 Risposta della Corte

64      A termini dell'art. 51, n. 1, della Carta, le disposizioni della
medesima si applicano agli Stati membri esclusivamente nell'attuazione del
diritto dell'Unione.

65      L'esame dell'art. 3, n. 2, del regolamento n. 343/2003 mostra che esso
riconosce agli Stati membri un potere discrezionale che fa parte integrante
del sistema europeo comune di asilo previsto dal Trattato FUE ed elaborato dal
legislatore dell'Unione.

66      Come ha ricordato la Commissione, questo potere discrezionale deve
essere esercitato dagli Stati membri nel rispetto delle altre disposizioni di
detto regolamento.

67      Inoltre, l'art. 3, n. 2, del regolamento n. 343/2003 indica che la
deroga al principio enunciato al n. 1 del medesimo articolo comporta
conseguenze precise previste da tale regolamento. Lo Stato membro che prende
la decisione di esaminare esso stesso una domanda di asilo diventa, infatti,
lo Stato membro competente ai sensi del regolamento n. 343/2003 e deve,
all'occorrenza, informare l'altro o gli altri Stati membri interessati dalla
domanda di asilo.

68      Tali elementi corroborano l'interpretazione secondo la quale il potere
discrezionale conferito agli Stati membri dall'art. 3, n. 2, del regolamento
n. 343/2003 fa parte dei meccanismi di determinazione dello Stato membro
competente a trattare una domanda di asilo previsti da detto regolamento e, di
conseguenza, costituisce solo un elemento del sistema europeo comune di asilo.
Pertanto, uno Stato membro che esercita tale potere discrezionale deve essere
ritenuto attuare il diritto dell'Unione ai sensi dell'art. 51, n. 1, della
Carta.

69      La prima questione nella causa C‑411/10 deve, quindi, essere risolta
dichiarando che la decisione adottata da uno Stato membro sul fondamento
dell'art. 3, n. 2, del regolamento n. 343/2003 di esaminare o meno una domanda
di asilo rispetto alla quale esso non e competente in base ai criteri
enunciati nel capo III di detto regolamento da attuazione al diritto
dell'Unione ai fini dell'art. 6 TUE e/o dell'art. 51 della Carta.

  _Sulle questioni da seconda a quarta e sesta nella causa C ‑411/10 e sulle
due questioni nella causa C‑493/10_

70      Con la seconda questione nella causa C‑411/10 e con la prima nella
causa C‑493/10 i giudici del rinvio chiedono, in sostanza, se lo Stato membro
che deve effettuare il trasferimento del richiedente asilo verso lo Stato
membro che l'art. 3, n. 1, del regolamento n. 343/2003 designa come competente
sia tenuto a verificare il rispetto, da parte di quest'ultimo Stato membro,
dei diritti fondamentali dell'Unione, delle direttive 2003/9, 2004/83 e
2005/85 nonche del regolamento n. 343/2003.

71      Con la terza questione nella causa C‑411/10 la Court of Appeal
(England & Wales) (Civil Division) chiede, in sostanza, se l'obbligo, per lo
Stato membro che deve effettuare il trasferimento del richiedente asilo, di
rispettare i diritti fondamentali osti all'applicazione di una presunzione
assoluta secondo la quale lo Stato competente rispetta i diritti fondamentali
che il diritto dell'Unione conferisce al richiedente e/o le norme minime
risultanti dalle direttive summenzionate.

72      Con la quarta questione nella causa C‑411/10 e con la seconda nella
causa C‑493/10 i giudici del rinvio chiedono, in sostanza, se, quando e
constatato che lo Stato membro competente non rispetta i diritti fondamentali,
lo Stato membro che deve effettuare il trasferimento del richiedente asilo sia
tenuto ad accettare la competenza ad esaminare esso medesimo la domanda di
asilo ai sensi dell'art. 3, n. 2, del regolamento n. 343/2003.

73      Infine, con la sesta questione nella causa C‑411/10, la Court of
Appeal (England & Wales) (Civil Division) chiede, in sostanza, se una
disposizione di diritto nazionale che obbliga gli organi giurisdizionali,
allorche devono stabilire se una persona possa essere legalmente espulsa verso
un altro Stato membro ai sensi del regolamento n. 343/2003, a considerare tale
Stato membro come uno «Stato sicuro» sia conforme ai diritti enunciati
all'art. 47 della Carta.

74      Occorre esaminare queste questioni congiuntamente.

75      Il sistema europeo comune di asilo e fondato sull'applicazione in ogni
sua componente della Convenzione di Ginevra e sulla garanzia che nessuno sara
rispedito in luogo in cui rischia di essere nuovamente perseguitato. Il
rispetto della Convenzione di Ginevra e del Protocollo del 1967 e previsto
all'art. 18 della Carta e all'art. 78 TFUE (v. sentenze 2 marzo 2010, cause
riunite C‑175/08, causa C‑176/08, causa C‑178/08 e C‑179/08, Salahadin Abdulla
e a., Racc. pag. I‑1493, punto 53, nonche 17 giugno 2010, causa C‑31/09,
Bolbol, Racc. pag. I‑5539, punto 38).

76      Come e stato rilevato al punto 15 della presente sentenza, i diversi
regolamenti e direttive pertinenti ai fini dei procedimenti principali
prevedono di osservare i diritti fondamentali e i principi che sono
riconosciuti dalla Carta.

77      Occorre rilevare altresi che, secondo una giurisprudenza costante, gli
Stati membri sono tenuti non solo a interpretare il loro diritto nazionale
conformemente al diritto dell'Unione, ma anche a fare in modo di non basarsi
su un'interpretazione di norme di diritto derivato che entri in conflitto con
i diritti fondamentali tutelati dall'ordinamento giuridico dell'Unione o con
gli altri principi generali del diritto dell'Unione (v., in tal senso,
sentenze 6 novembre 2003, causa C‑101/01, Lindqvist, Racc. pag. I‑12971, punto
87, e 26 giugno 2007, causa C‑305/05, Ordre des barreaux francophones et
germanophone e a., Racc. pag. I‑5305, punto 28).

78      Risulta dall'esame dei testi che istituiscono il sistema europeo
comune di asilo che quest'ultimo e stato concepito in un contesto che permette
di supporre che l'insieme degli Stati partecipanti, siano essi Stati membri o
paesi terzi, rispetti i diritti fondamentali, compresi i diritti che trovano
fondamento nella Convenzione di Ginevra e nel Protocollo del 1967, nonche
nella CEDU, e che gli Stati membri possono fidarsi reciprocamente a tale
riguardo.

79      È proprio in ragione di tale principio di reciproca fiducia che il
legislatore dell'Unione ha adottato il regolamento n. 343/2003 e le
convenzioni menzionate ai punti 24‑26 della presente sentenza, al fine di
razionalizzare il trattamento delle domande di asilo e di evitare la
saturazione del sistema con l'obbligo, per le autorita nazionali, di trattare
domande multiple introdotte da uno stesso richiedente, di accrescere la
certezza del diritto quanto alla determinazione dello Stato competente a
trattare la domanda di asilo e, cosi facendo, di evitare il forum shopping;
tutto cio con l'obiettivo principale di accelerare il trattamento delle
domande nell'interesse tanto dei richiedenti asilo quanto degli Stati
partecipanti.

80      In tali circostanze si deve presumere che il trattamento riservato ai
richiedenti asilo in ciascuno Stato membro sia conforme a quanto prescritto
dalla Carta, dalla Convenzione di Ginevra e dalla CEDU.

81      Tuttavia, non si puo escludere che tale sistema incontri, in pratica,
gravi difficolta di funzionamento in un determinato Stato membro, cosicche
sussiste un rischio serio che un richiedente asilo sia, in caso di
trasferimento verso detto Stato membro, trattato in modo incompatibile con i
suoi diritti fondamentali.

82      Non per questo, pero, se ne puo concludere che qualunque violazione di
un diritto fondamentale da parte dello Stato membro competente si riverberi
sugli obblighi degli altri Stati membri di rispettare le disposizioni del
regolamento n. 343/2003.

83      Ne va, infatti, della ragion d'essere dell'Unione e della
realizzazione dello spazio di liberta, di sicurezza e di giustizia e, piu in
particolare, del sistema europeo comune di asilo, fondato sulla fiducia
reciproca e su una presunzione di osservanza, da parte degli altri Stati
membri, del diritto dell'Unione, segnatamente dei diritti fondamentali.

84      Inoltre, non sarebbe compatibile con gli obiettivi e con il sistema
del regolamento n. 343/2003 che la minima violazione delle direttive 2003/9,
2004/83 o 2005/85 sia sufficiente per impedire qualunque trasferimento di un
richiedente asilo verso lo Stato membro di regola competente. Infatti, il
regolamento n. 343/2003, presumendo che i diritti fondamentali del richiedente
asilo saranno rispettati nello Stato membro di regola competente a conoscere
della sua domanda, intende instaurare, come risulta in particolare dai
paragrafi 124 e 125 delle conclusioni nella causa C‑411/10, un metodo chiaro e
operativo che permetta di determinare rapidamente lo Stato membro competente a
conoscere di una domanda di asilo. A tal fine il regolamento n. 343/2003
prevede che un unico Stato membro, designato sulla base di criteri oggettivi,
sia competente a conoscere di una domanda di asilo introdotta in uno dei paesi
dell'Unione.

85      Ora, se ogni violazione delle singole disposizioni delle direttive
2003/9, 2004/83 o 2005/85 da parte dello Stato membro competente dovesse avere
la conseguenza che lo Stato membro in cui e stata presentata una domanda di
asilo non possa trasferire il richiedente in tale primo Stato, cio avrebbe
l'effetto di aggiungere ai criteri di determinazione dello Stato membro
competente enunciati nel capo III del regolamento n. 343/2003 un criterio
supplementare di esclusione in base al quale violazioni minime delle regole
delle direttive summenzionate commesse in un determinato Stato membro
potrebbero avere l'effetto di esonerare quest'ultimo dagli obblighi che
derivano da detto regolamento. Una tale conseguenza svuoterebbe detti obblighi
del loro contenuto e comprometterebbe la realizzazione dell'obiettivo di
designare rapidamente lo Stato membro competente a conoscere di una domanda di
asilo presentata nell'Unione.

86      Per contro, nell'ipotesi in cui si abbia motivo di temere seriamente
che sussistono carenze sistemiche nella procedura di asilo e nelle condizioni
di accoglienza dei richiedenti asilo nello Stato membro competente, che
implichino un trattamento inumano o degradante, ai sensi dell'art. 4 della
Carta, dei richiedenti asilo trasferiti nel territorio di questo Stato membro,
tale trasferimento sarebbe incompatibile con detta disposizione.

87      Quanto alla situazione della Grecia, e pacifico tra le parti che hanno
presentato osservazioni alla Corte che detto Stato membro era, nel 2010, il
punto di ingresso nell'Unione del 90% circa dei migranti clandestini, di modo
che l'onere sopportato da detto Stato membro in ragione di tale afflusso e
sproporzionato rispetto a quello sopportato dagli altri Stati membri e che le
autorita greche sono materialmente incapaci di farvi fronte. La Repubblica
ellenica ha fatto presente che gli Stati membri non avevano accettato la
proposta della Commissione di sospendere l'applicazione del regolamento n.
343/2003 e di modificarlo attenuando il criterio del primo ingresso.

88      In una situazione analoga a quelle oggetto dei procedimenti
principali, ossia il trasferimento, nel giugno 2009, di un richiedente asilo
verso la Grecia, Stato membro competente ai sensi del regolamento n. 343/2003,
la Corte europea dei diritti dell'uomo ha dichiarato, in particolare, che il
Regno del Belgio aveva violato l'art. 3 della CEDU esponendo il richiedente
asilo, da un lato, ai rischi risultanti dalle carenze della procedura di asilo
in Grecia, atteso che le autorita belghe sapevano o dovevano sapere che non vi
era alcuna garanzia che la sua domanda di asilo sarebbe stata esaminata
seriamente dalle autorita greche, e, dall'altro lato, e con piena cognizione
di causa, a condizioni detentive ed esistenziali costitutive di trattamenti
degradanti (Corte eur. D. U., sentenza M. S. S. c. Belgio e Grecia del 21
gennaio 2011, non ancora pubblicata nel _Recueil des arr ets et decisions_, §§
358, 360 e 367).

89      Il livello di lesione dei diritti fondamentali descritto in tale
sentenza attesta che sussisteva in Grecia, all'epoca del trasferimento del
richiedente M. S. S., una carenza sistemica nella procedura di asilo e nelle
condizioni di accoglienza dei richiedenti asilo.

90      Per giudicare che i rischi corsi dal richiedente erano
sufficientemente fondati, la Corte europea dei diritti dell'uomo ha preso in
considerazione i rapporti regolari e concordanti di organizzazioni non
governative internazionali che davano atto delle difficolta pratiche poste
dall'applicazione del sistema europeo comune di asilo in Grecia, la
corrispondenza inviata dall'Alto Commissariato delle Nazioni Unite per i
Rifugiati (UNHCR) al ministro belga competente, ma anche le relazioni della
Commissione sulla valutazione del sistema di Dublino e le proposte di
rifusione del regolamento n. 343/2003 volte a rafforzare l'efficacia di tale
sistema e la tutela effettiva dei diritti fondamentali (sentenza M. S. S. c.
Belgio e Grecia, cit., §§ 347‑350).

91      Infatti, e contrariamente a quanto sostengono i governi belga,
italiano e polacco, secondo i quali gli Stati membri non dispongono degli
strumenti adeguati per valutare il rispetto dei diritti fondamentali da parte
dello Stato membro competente e, pertanto, i rischi realmente corsi da un
richiedente asilo nel caso in cui venga trasferito verso tale Stato membro,
informazioni come quelle citate dalla Corte europea dei diritti dell'uomo sono
idonee a permettere agli Stati membri di valutare il funzionamento del sistema
di asilo nello Stato membro competente, che rendera possibile la stima di tali
rischi.

92      Occorre sottolineare la pertinenza delle relazioni e delle proposte di
modifica del regolamento n. 343/2003 provenienti dalla Commissione, delle
quali lo Stato membro che deve procedere al trasferimento non puo ignorare
l'esistenza, visto che ha partecipato ai lavori del Consiglio dell'Unione
europea, il quale e uno dei destinatari di tali documenti.

93      Peraltro, l'art. 80 TFUE prevede che la politica dell'asilo e la sua
attuazione siano regolate dal principio di solidarieta e di equa ripartizione
delle responsabilita tra gli Stati membri, anche sul piano finanziario. La
direttiva 2001/55 costituisce un esempio di tale solidarieta ma, come e stato
indicato in udienza, i meccanismi di solidarieta che essa contiene sarebbero
limitati a situazioni del tutto eccezionali rientranti nell'ambito di
applicazione di tale direttiva, ossia l'afflusso massiccio di sfollati.

94      Discende da quanto sopra che, in situazioni come quelle oggetto dei
procedimenti principali, al fine di permettere all'Unione e ai suoi Stati
membri di rispettare i loro obblighi di tutela dei diritti fondamentali dei
richiedenti asilo, gli Stati membri, compresi gli organi giurisdizionali
nazionali, sono tenuti a non trasferire un richiedente asilo verso lo «Stato
membro competente» ai sensi del regolamento n. 343/2003 quando non possono
ignorare che le carenze sistemiche nella procedura di asilo e nelle condizioni
di accoglienza dei richiedenti asilo in tale Stato membro costituiscono motivi
seri e comprovati di credere che il richiedente corra un rischio reale di
subire trattamenti inumani o degradanti ai sensi dell'art. 4 della Carta.

95      Riguardo alla questione se lo Stato membro che non puo effettuare il
trasferimento del richiedente asilo verso lo Stato membro identificato come
«competente» conformemente al regolamento n. 343/2003 sia tenuto ad esaminare
esso stesso la domanda, occorre ricordare che il capo III di tale regolamento
enuncia un certo numero di criteri e che, ai sensi dell'art. 5, n. 1, di detto
regolamento, tali criteri si applicano nell'ordine in cui sono esposti in
detto capo.

96      Ferma restando la facolta, di cui all'art. 3, n. 2, del regolamento n.
343/2003, di esaminare esso stesso la domanda, l'impossibilita di trasferire
un richiedente asilo verso la Grecia, quando tale Stato risulti essere lo
Stato membro competente in base ai criteri enunciati nel capo III di detto
regolamento, impone allo Stato membro che doveva effettuare tale trasferimento
di proseguire l'esame dei criteri di cui al medesimo capo, per verificare se
uno dei criteri ulteriori permetta di identificare un altro Stato membro come
competente all'esame della domanda di asilo.

97      Conformemente all'art. 13 del regolamento n. 343/2003, quando lo Stato
membro competente per l'esame della domanda d'asilo non puo essere designato
sulla base dei criteri enumerati in detto regolamento, e competente a tale
esame il primo Stato membro nel quale la domanda e stata presentata.

98      È necessario, tuttavia, che lo Stato membro in cui si trova il
richiedente asilo badi a non aggravare una situazione di violazione dei
diritti fondamentali di tale richiedente con una procedura di determinazione
dello Stato membro competente che abbia durata irragionevole. All'occorrenza,
detto Stato e tenuto a esaminare esso stesso la domanda conformemente alle
modalita previste all'art. 3, n. 2, del regolamento n. 343/2003.

99      Risulta dall'insieme delle considerazioni precedenti, come ha
osservato l'avvocato generale al paragrafo 131 delle sue conclusioni nella
causa C‑411/10, che un'applicazione del regolamento n. 343/2003 sulla base di
una presunzione assoluta che i diritti fondamentali del richiedente asilo
saranno rispettati nello Stato membro di regola competente a conoscere della
sua domanda e incompatibile con l'obbligo degli Stati membri di interpretare e
di applicare il regolamento n. 343/2003 in conformita ai diritti fondamentali.

100    Inoltre, come ha sottolineato N. S., se il regolamento n. 343/2003
imponesse una presunzione assoluta di rispetto dei diritti fondamentali, esso
stesso potrebbe essere considerato rimettere in causa le garanzie di tutela e
di rispetto dei diritti fondamentali da parte dell'Unione e dei suoi Stati
membri.

101    È quanto avverrebbe, in particolare, nel caso di una disposizione che
prevedesse che taluni Stati sono «Stati sicuri» quanto al rispetto dei diritti
fondamentali, se siffatta disposizione dovesse essere interpretata nel senso
di costituire una presunzione assoluta, che non ammette prova contraria.

102    Al riguardo si deve rilevare che l'art. 36 della direttiva 2005/85,
relativo al concetto di paese terzo europeo sicuro, dispone, al n. 2, lett. a)
e c), che un paese terzo puo essere considerato «paese terzo sicuro» solo se,
oltre ad aver ratificato la Convenzione di Ginevra e la CEDU, ne rispetta le
disposizioni.

103    Una tale formulazione indica che la mera ratifica delle convenzioni da
parte di uno Stato non puo comportare l'applicazione di una presunzione
assoluta che esso rispetti tali convenzioni. Il medesimo principio e
applicabile tanto agli Stati membri quanto agli Stati terzi.

104    Pertanto, la presunzione, di cui al punto 80 della presente sentenza,
sottesa alla normativa in materia, che i richiedenti asilo saranno trattati in
maniera conforme ai diritti dell'uomo deve essere considerata relativa.

105    Tutto cio considerato, occorre risolvere le questioni sollevate
dichiarando che il diritto dell'Unione osta all'applicazione di una
presunzione assoluta secondo la quale lo Stato membro che l'art. 3, n. 1, del
regolamento n. 343/2003 designa come competente rispetta i diritti
fondamentali dell'Unione.

106    L'art. 4 della Carta deve essere interpretato nel senso che gli Stati
membri, compresi gli organi giurisdizionali nazionali, sono tenuti a non
trasferire un richiedente asilo verso lo «Stato membro competente» ai sensi
del regolamento n. 343/2003 quando non possono ignorare che le carenze
sistemiche nella procedura di asilo e nelle condizioni di accoglienza dei
richiedenti asilo in tale Stato membro costituiscono motivi seri e comprovati
di credere che il richiedente corra un rischio reale di subire trattamenti
inumani o degradanti ai sensi di tale disposizione.

107    Ferma restando la facolta, di cui all'art. 3, n. 2, del regolamento n.
343/2003, di esaminare esso stesso la domanda, l'impossibilita di trasferire
un richiedente asilo verso un altro Stato membro dell'Unione che risulti
essere lo Stato membro competente in base ai criteri enunciati nel capo III di
detto regolamento impone allo Stato membro che doveva effettuare tale
trasferimento di proseguire l'esame dei criteri di cui al medesimo capo, per
verificare se uno dei criteri ulteriori permetta di identificare un altro
Stato membro come competente a esaminare la domanda di asilo.

108    È necessario, tuttavia, che lo Stato membro in cui si trova il
richiedente asilo badi a non aggravare una situazione di violazione dei
diritti fondamentali di tale richiedente con una procedura di determinazione
dello Stato membro competente che abbia durata irragionevole. All'occorrenza,
detto Stato e tenuto a esaminare esso stesso la domanda conformemente alle
modalita previste all'art. 3, n. 2, del regolamento n. 343/2003.

  _Sulla quinta questione nella causa C ‑411/10_

109    Con la quinta questione nella causa C‑411/10 la Court of Appeal
(England & Wales) (Civil Division) chiede, in sostanza, se la portata della
tutela attribuita ad una persona cui si applica il regolamento n. 343/2003 dai
principi generali del diritto dell'Unione, in particolare dagli artt. 1,
relativo alla dignita umana, 18, sul diritto di asilo, e 47, relativo al
diritto a un ricorso effettivo, della Carta, sia piu ampia di quella della
tutela conferita dall'art. 3 della CEDU.

110    Secondo la Commissione, la risposta a tale questione deve permettere di
identificare le disposizioni della Carta la cui violazione da parte dello
Stato membro competente implichera una responsabilita sussidiaria in capo allo
Stato membro che deve decidere del trasferimento.

111    Infatti, anche se la Court of Appeal (England & Wales) (Civil Division)
non ha espressamente spiegato, nella decisione di rinvio, perche la risposta a
tale questione le fosse necessaria per emettere sentenza, la lettura di detta
decisione lascia nondimeno pensare che la questione si giustifichi alla luce
della decisione del 2 dicembre 2008, K. R. S. c. Regno Unito, non ancora
pubblicata nel _Recueil des arr ets et decisions_, in cui la Corte europea dei
diritti dell'uomo ha dichiarato irricevibile la denuncia per violazione degli
artt. 3 e 13 della CEDU in caso di trasferimento del ricorrente dal Regno
Unito in Grecia. Dinanzi alla Court of Appeal (England & Wales) (Civil
Division) talune parti hanno fatto valere che la tutela dei diritti
fondamentali risultante dalla Carta era piu ampia di quella risultante dalla
CEDU e che l'applicazione della Carta doveva comportare l'accoglimento della
loro richiesta di non trasferire il ricorrente nel procedimento principale
verso la Grecia.

112    Dopo la pronuncia della decisione di rinvio la Corte europea dei
diritti dell'uomo e ritornata sulla sua posizione alla luce di nuovi elementi
probatori e ha statuito, nella succitata sentenza M. S. S. c. Belgio e Grecia,
non solo che la Repubblica ellenica aveva violato l'art. 3 della CEDU a causa
delle condizioni detentive ed esistenziali del ricorrente sul suo territorio,
nonche l'art. 13 della CEDU, in combinato disposto con detto art. 3, in
ragione delle carenze nella procedura di asilo seguita per il ricorrente, ma
pure che il Regno del Belgio aveva violato l'art. 3 della CEDU esponendo il
ricorrente a rischi connessi alle carenze della procedura di asilo in Grecia e
a condizioni detentive ed esistenziali in Grecia contrarie a detto articolo.

113    Come risulta dal punto 106 della presente sentenza, uno Stato membro
violerebbe l'art. 4 della Carta se trasferisse un richiedente asilo verso lo
Stato membro competente ai sensi del regolamento n. 343/2003 in circostanze
come quelle descritte al precedente punto 94.

114    Non risulta che gli artt. 1, 18 e 47 della Carta possano comportare una
risposta differente da quella data alle questioni da seconda a quarta e sesta
nella causa C‑411/10 nonche alle due questioni nella causa C‑493/10.

115    Di conseguenza, si deve risolvere la quinta questione sollevata nella
causa C‑411/10 dichiarando che gli artt. 1, 18 e 47 della Carta non comportano
una risposta differente da quella data alle questioni da seconda a quarta e
sesta nella causa C‑411/10 nonche alle due questioni nella causa C‑493/10.

  _Sulla settima questione nella causa C ‑411/10_

116    Con la settima questione nella causa C‑411/10 la Court of Appeal
(England & Wales) (Civil Division) chiede, in sostanza, se, nella misura in
cui le questioni precedenti concernono obblighi incombenti al Regno Unito,
prendere in considerazione il Protocollo (n. 30) abbia una qualche incidenza
sulle risposte apportate alle questioni da seconda a sesta.

117    Come ha ricordato l'EHRC, tale questione trae origine dalla posizione
del Secretary of State dinanzi alla High Court of Justice (England & Wales),
Queen's Bench Division (Administrative Court), secondo la quale le
disposizioni della Carta non sono applicabili nel Regno Unito.

118    Anche se il Secretary of State non ha piu sostenuto questa posizione
dinanzi alla Court of Appeal (England & Wales) (Civil Division), si deve
ricordare che il Protocollo (n. 30) enuncia, all'art. 1, n. 1, che la Carta
non estende la competenza della Corte di giustizia o di qualunque altro organo
giurisdizionale della Polonia o del Regno Unito a ritenere che le leggi, i
regolamenti o le disposizioni, le pratiche o l'azione amministrativa della
Polonia o del Regno Unito non siano conformi ai diritti, alle liberta e ai
principi fondamentali che essa riafferma.

119    Risulta dalla formulazione di tale disposizione che, come ha osservato
l'avvocato generale in particolare ai paragrafi 169 e 170 delle conclusioni
nella causa C‑411/10, il Protocollo (n. 30) non rimette in questione
l'applicabilita della Carta al Regno Unito o alla Polonia; lo conferma il suo
stesso preambolo. Infatti, ai sensi del terzo 'considerando' del Protocollo
(n. 30), l'art. 6 TUE dispone che la Carta deve essere applicata e
interpretata dagli organi giurisdizionali della Polonia e del Regno Unito
rigorosamente in conformita con le spiegazioni di cui a detto articolo.
Peraltro, secondo il sesto 'considerando' del medesimo Protocollo, la Carta
ribadisce i diritti, le liberta e i principi riconosciuti nell'Unione e li
rende piu visibili, ma non crea nuovi diritti o principi.

120    Cio considerato, l'art. 1, n. 1, del Protocollo (n. 30) esplicita
l'art. 51 della Carta, relativo all'ambito di applicazione di quest'ultima, e
non ha per oggetto di esonerare la Repubblica di Polonia e il Regno Unito
dall'obbligo di rispettare le disposizioni della Carta, ne di impedire ad un
giudice di uno di questi Stati membri di vigilare sull'osservanza di tali
disposizioni.

121    Poiche i diritti in discussione nei procedimenti principali non fanno
parte del titolo IV della Carta, non vi e motivo di pronunciarsi
sull'interpretazione dell'art. 1, n. 2, del Protocollo (n. 30).

122    La settima questione nella causa C‑411/10 deve, pertanto, essere
risolta dichiarando che, nella misura in cui le questioni che precedono
concernono obblighi incombenti al Regno Unito, prendere in considerazione il
Protocollo (n. 30) non ha incidenza sulle risposte apportate alle questioni da
seconda a sesta deferite nella causa C‑411/10.

  **Sulle spese**

123    Nei confronti delle parti nei procedimenti principali il presente
procedimento costituisce un incidente sollevato dinanzi ai giudici nazionali,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Grande Sezione) dichiara:

1)       **La decisione adottata da uno Stato membro sul fondamento dell 'art.
3, n. 2, del regolamento (CE) del Consiglio 18 febbraio 2003, n. 343, che
stabilisce i criteri e i meccanismi di determinazione dello Stato membro
competente per l'esame di una domanda d'asilo presentata in uno degli Stati
membri da un cittadino di un paese terzo, di esaminare o meno una domanda di
asilo rispetto alla quale esso non e competente in base ai criteri enunciati
nel capo III di detto regolamento da attuazione al diritto dell'Unione ai fini
dell'art. 6 TUE e/o dell'art. 51 della Carta dei diritti fondamentali
dell'Unione europea.**

2)       **Il diritto dell 'Unione osta all'applicazione di una presunzione
assoluta secondo la quale lo Stato membro che l'art. 3, n. 1, del regolamento
n. 343/2003 designa come competente rispetta i diritti fondamentali
dell'Unione europea. **

**L 'art. 4 della Carta dei diritti fondamentali dell'Unione europea deve
essere interpretato nel senso che gli Stati membri, compresi gli organi
giurisdizionali nazionali, sono tenuti a non trasferire un richiedente asilo
verso lo «Stato membro competente» ai sensi del regolamento n. 343/2003 quando
non possono ignorare che le carenze sistemiche nella procedura di asilo e
nelle condizioni di accoglienza dei richiedenti asilo in tale Stato membro
costituiscono motivi seri e comprovati di credere che il richiedente corra un
rischio reale di subire trattamenti inumani o degradanti ai sensi di tale
disposizione.**

**Ferma restando la facolt a, di cui all'art. 3, n. 2, del regolamento n.
343/2003, di esaminare esso stesso la domanda, l'impossibilita di trasferire
un richiedente asilo verso un altro Stato membro dell'Unione europea che
risulti essere lo Stato membro competente in base ai criteri enunciati nel
capo III di detto regolamento impone allo Stato membro che doveva effettuare
tale trasferimento di proseguire l'esame dei criteri di cui al medesimo capo,
per verificare se uno dei criteri ulteriori permetta di identificare un altro
Stato membro come competente a esaminare la domanda di asilo. **

**È necessario, tuttavia, che lo Stato membro nel quale si trova il
richiedente asilo badi a non aggravare una situazione di violazione dei
diritti fondamentali di tale richiedente con una procedura di determinazione
dello Stato membro competente che abbia durata irragionevole. All'occorrenza,
detto Stato e tenuto a esaminare esso stesso la domanda conformemente alle
modalita previste all'art. 3, n. 2, del regolamento n. 343/2003.**

3)       **Gli artt.  1, 18 e 47 della Carta dei diritti fondamentali
dell'Unione europea non comportano una risposta differente.**

4)       **Nella misura in cui le questioni che precedono concernono obblighi
incombenti al Regno Unito di Gran Bretagna e Irlanda del Nord, prendere in
considerazione il Protocollo (n.  30) sull'applicazione della Carta dei
diritti fondamentali dell'Unione europea alla Polonia e al Regno Unito non ha
incidenza sulle risposte apportate alle questioni da seconda a sesta deferite
nella causa C‑411/10. **

Firme

* * *

* Lingua processuale: l'inglese. 
  *[""]: Double quotes
  *[*]: Asterisk
  *[?]: Question mark




**Causa C ‑79/10**

**Systeme Helmholz GmbH**

**contro**

**Hauptzollamt N urnberg**

(domanda di pronuncia pregiudiziale proposta dal Bundesfinanzhof)

«Direttiva 2003/96/CE -- Tassazione dei prodotti energetici e dell'elettricita
-- Art. 14, n. 1, lett. b) -- Esenzione dei prodotti energetici utilizzati
come carburante o combustibile per la navigazione aerea -- Utilizzazione di un
aeromobile a fini diversi da quelli commerciali -- Portata»

Massime della sentenza

1.         _Disposizioni tributarie -- Armonizzazione delle legislazioni -- Tassazione dei prodotti energetici e dell'elettricita -- Esenzione dei prodotti energetici forniti per essere utilizzati come carburante o combustibile per la navigazione aerea, ad esclusione dell'aviazione privata da diporto -- Portata_

_[Direttiva del Consiglio 2003/96, art.  14, n. 1, lett. b)]_

2.         _Disposizioni tributarie -- Armonizzazione delle legislazioni -- Tassazione dei prodotti energetici e dell'elettricita -- Esenzione dei carburanti utilizzati nel settore della fabbricazione, dello sviluppo, del controllo e della manutenzione di aeromobili -- Portata_

_[Direttiva del Consiglio 2003/96, art.  15, n. 1, lett. j)]_

1.        L'art. 14, n. 1, lett. b), della direttiva 2003/96, che ristruttura il quadro comunitario per la tassazione dei prodotti energetici e dell'elettricita, dev'essere interpretato nel senso che dell'esenzione dall'accisa sul carburante utilizzato per la navigazione aerea prevista da tale disposizione non puo beneficiare un'impresa che, al fine di sviluppare la propria attivita, utilizzi un aeromobile ad essa appartenente per provvedere agli spostamenti del proprio personale presso clienti o luoghi di svolgimento di fiere commerciali, laddove tali spostamenti non sono direttamente funzionali alla prestazione di servizi aerei a titolo oneroso da parte dell'impresa medesima. 

(v. punto 33, dispositivo 1)

2.        L'art. 15, n. 1, lett. j), della direttiva 2003/96, che ristruttura il quadro comunitario per la tassazione dei prodotti energetici e dell'elettricita, dev'essere interpretato nel senso che i carburanti utilizzati per l'effettuazione di voli andata e ritorno verso un'officina di manutenzione aeronautica non ricadono nella sfera di applicazione di tale disposizione. 

(v. punto 39, dispositivo 2)

  
  
  
  
  
  

SENTENZA DELLA CORTE (Quarta Sezione)

1° dicembre 2011 (*)

«Direttiva 2003/96/CE - Tassazione dei prodotti energetici e dell'elettricita
- Art. 14, n. 1, lett. b) - Esenzione dei prodotti energetici utilizzati quali
carburanti o combustibili per la navigazione aerea - Utilizzazione di un
aeromobile a fini diversi da quelli commerciali - Portata»

Nel procedimento C‑79/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Bundesfinanzhof (Germania), con decisione 1°
dicembre 2009, pervenuta in cancelleria l'11 febbraio 2010, nella causa

**Systeme Helmholz GmbH**

contro

**Hauptzollamt N urnberg**,

LA CORTE (Quarta Sezione),

composta dal sig. J.-C. Bonichot, presidente di sezione, dalla sig.ra A.
Prechal (relatore), dal sig. L. Bay Larsen, dalla sig.ra C. Toader e dal sig.
E. Jarašiūnas, giudici,

avvocato generale: sig.ra E. Sharpston

cancelliere: sig.ra K. Sztranc-Sławiczek, amministratore

vista la fase scritta del procedimento e in seguito all'udienza del 5 maggio
2011,

considerate le osservazioni presentate:

-        per la Systeme Helmholz GmbH, dal sig. G. Real, revisore dei conti/consulente fiscale;

-        per lo Hauptzollamt Nurnberg, dal sig. S. Junker, Regierungsdirektor, e dal sig. D. Jakobs, rappresentante in giudizio;

-        per il governo francese, dai sigg. G. de Bergues, B. Cabonat e dalla sig.ra B. Beaupere-Manokha, in qualita di agenti;

-        per il governo cipriota, dalla sig.ra E. Symeonidou, in qualita di agente;

-        per la Commissione europea, dal sig. W. Molls, in qualita di agente,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt.11, n. 3, 14, n. 1, lett. b) e 15, n. 1, lett. j), della direttiva
del Consiglio 27 ottobre 2003, 2003/96/CE, che ristruttura il quadro
comunitario per la tassazione dei prodotti energetici e dell'elettricita (GU L
283, pag. 51).

2        Tale domanda e stata proposta nell'ambito di una controversia tra la
Systeme Helmholz GmbH (in prosieguo: la «Systeme Helmholz») e lo Hauptzollamt
Nurnberg (ufficio doganale di Norimberga; in prosieguo: lo «Hauptzollamt») in
merito al diniego, da parte di quest'ultimo, di procedere al rimborso, a
favore della Systeme Helmholz, dell'accisa sugli oli minerali gravante sul
carburante destinato ad un aeromobile di detta societa, in base al rilievo che
quest'ultima non e una societa di trasporto aereo.

  **Contesto normativo**

  _Normativa dell 'Unione_

3        Il ventitreesimo 'considerando' della direttiva 2003/96 cosi recita:

«Gli obblighi internazionali vigenti e il mantenimento della posizione
competitiva delle imprese comunitarie rendono opportuno mantenere le esenzioni
per i prodotti energetici destinati alla navigazione aerea e marittima,
esclusa la navigazione da diporto, mentre dovrebbe essere possibile per gli
Stati membri limitare tali esenzioni».

4        L'art. 11, n. 3, della direttiva medesima cosi dispone:

«Nel caso di utilizzazioni miste la tassazione si applica in proporzione a
ciascun tipo di utilizzazione; qualora una delle due utilizzazioni sia
insignificante, puo essere trattata come nulla».

5        A termini del successivo art. 14, n. 1, lett. b):

«In aggiunta alle disposizioni generali di cui alla direttiva 92/12/CEE,
relative alle esenzioni di cui godono i prodotti tassabili quando sono
destinati a determinati usi, e fatte salve le altre disposizioni comunitarie,
gli Stati membri esentano dalla tassazione i prodotti elencati in appresso,
alle condizioni da essi stabilite al fine di garantire un'agevole e corretta
applicazione delle esenzioni stesse e di evitare frodi, evasioni o abusi:

(...)

b)      i prodotti energetici forniti per essere utilizzati come carburante
per la navigazione aerea, ad esclusione dell'aviazione privata da diporto.

Ai fini della presente direttiva, per "aviazione privata da diporto" si
intende l'uso di un aeromobile da parte del suo proprietario o della persona
fisica o giuridica autorizzata ad utilizzarlo in virtu di un contratto di
locazione o di qualsiasi altro titolo, per scopi non commerciali ed in
particolare per scopi diversi dal trasporto di passeggeri o merci o dalla
prestazione di servizi a titolo oneroso o per conto di autorita pubbliche.

Gli Stati membri possono limitare l'ambito di questa esenzione alle forniture
di carboturbo (codice NC 2710 19 21)».

6        Ai sensi del successivo art. 15, n. 1, lett. j):

«Fatte salve le altre disposizioni comunitarie, gli Stati membri possono
applicare, sotto controllo fiscale, esenzioni o riduzioni totali o parziali
del livello di tassazione:

(...)

j)       ai carburanti per motori utilizzati nel settore della fabbricazione,
dello sviluppo, del controllo e della manutenzione di aeromobili e di navi».

  _Normativa nazionale_

7        Le disposizioni pertinenti sono quelle della legge in materia di
accisa sugli oli minerali (Mineralolsteuergesetz) 21 dicembre 1992 (BGBl. 1992
I, pag. 2185), nel testo vigente nel 2004, anno in cui e sorta la controversia
(in prosieguo: il «MinolStG»), nonche quelle contenute nel regolamento di
attuazione dell'accisa sugli oli minerali (Mineralolsteuer-
Durchfuhrungsverordnung) 15 settembre 1993 (BGBl. 1993 I, pag. 1602), nel
testo vigente nel 2004.

8        L'art. 4 del MinolStG, segnatamente, cosi disponeva:

«Esenzioni fiscali, definizioni

1)       Salve restando le disposizioni dell'art. 12, gli oli minerali possono
essere utilizzati in regime di esenzione da imposta

(…)

3\.       come carburante per la navigazione aerea

a) dalle compagnie aeree che effettuano a titolo commerciale il trasporto di
persone e beni o la fornitura a titolo oneroso di servizi,

b) negli aeromobili di pubbliche autorita e militari per ragioni di servizio
nonche dei servizi di soccorso aereo per scopi di salvataggio.

Carburanti per la navigazione aerea ai sensi di questa legge sono la benzina
avio codice NC 2710 0026, con RON (research octan number) non inferiore a 100,
carboturbo leggero codice NC 2710 0037 e carboturbo (carburante medio-pesante)
codice NC 2710 0051 della nomenclatura combinata, qualora questi vengano
utilizzati per aeromobili;

(...)».

9        Il successivo art. 12 cosi recitava:

«Autorizzazione

Chi intende

1\.       utilizzare o cedere (distribuire) ad altri per fini fiscalmente
agevolati

2\.       introdurre come utilizzatore o distributore

l'olio minerale fiscalmente agevolato ai sensi dell'art. 3, commi 1‑3, 5 e 7,
dell'art. 4 o dell'art. 32, commi 1 e 2

a)       in una zona al di fuori dell'area di applicazione delle accise della
Comunita europea (paese terzo) o

b)       per scopi commerciali o nella vendita a distanza in un altro Stato
membro della Comunita europea (Stato membro),

necessita dell'autorizzazione

(…)».

10      L'art. 50, n. 1, del regolamento di attuazione dell'accisa sugli oli
minerali, nel testo vigente nel 2004, cosi disponeva:

«Rimborso dell'accisa sui carburanti per la navigazione aerea:

1)       ai vettori aerei e agli enti, ai sensi dell'art. 4, comma 1, n. 3,
della legge, viene rimborsata o accreditata, su richiesta, l'imposta sui
carburanti per la navigazione aerea, acquistati con pagamento dell'imposta nel
territorio fiscale e utilizzato per voli esenti (…)».

  **Controversia principale e questioni pregiudiziali**

11      La Systeme Helmholz esercita attivita di sviluppo e di
commercializzazione di componenti elettronici e di software. Essa e
proprietaria di un aeromobile utilizzato dal suo amministratore sia per scopi
privati sia per voli diretti verso altre imprese e fiere commerciali nonche
per l'effettuazione di voli di addestramento e manutenzione. Essa non dispone
di una licenza di esercizio ai sensi della legge tedesca sulla navigazione
aerea (Luftverkehrsgesetz), obbligatoria in Germania per le imprese di
trasporti aerei.

12      La Systeme Helmholz teneva un libro di bordo mensile in cui effettuava
annotazioni in ordine all'utilizzo dell'aeromobile con indicazione della data,
del percorso, della durata e dello scopo dei singoli voli. In data 16 dicembre
2005 chiedeva il rimborso dell'accisa sugli oli minerali per un quantitativo
complessivo di 2 358 litri di benzina avio, corrispondente all'importo di EUR
1 700,12 a titolo di voli effettuati ai fini aziendali nel 2004 in Germania,
tra i quali figuravano parimenti i voli andata e ritorno verso un cantiere di
manutenzione aeronautica, nonche voli di addestramento.

13      Con decisione 9 febbraio 2006, lo Hauptzollamt respingeva la domanda
di rimborso sulla base del rilievo che la Systeme Helmholz non era un'impresa
di trasporti aerei.

14      Poiche con decisione 12 aprile 2006 lo Hauptzollamt aveva dichiarato
infondato il reclamo proposto avverso il diniego di rimborso dalla Systeme
Helmholz, quest'ultima proponeva ricorso dinanzi al Finanzgericht Munchen, il
quale dichiarava che, quanto ai voli effettuati a fini aziendali - ad
esclusione dei voli di manutenzione e di addestramento -, la Systeme Helmholz
aveva diritto al rimborso dell'accisa sugli oli minerali, in base all'art. 14,
n. 1, lett. b), primo comma, della direttiva 2003/96. A parere del
Finanzgericht Munchen, da tale disposizione non potrebbe dedursi una
limitazione dell'esenzione di sgravio alle sole imprese di trasporti aerei.
L'utilizzazione di un aeromobile nell'ambito del trasporto in conto proprio
dell'azienda, ai fini dello sviluppo di affari, perseguirebbe uno scopo
commerciale, ragion per cui sussisterebbero i requisiti previsti dal diritto
comunitario per poter beneficiare dell'esenzione.

15      Per contro, quanto ai voli connessi alla manutenzione e ai controlli
dell'efficienza dell'apparecchio nonche all'addestramento, il Finanzgericht
Munchen riteneva che questi non potessero beneficiare dello sgravio fiscale
previsto dalla direttiva 2003/96. A parere di detto giudice, l'art. 15, n. 1,
lett. j), della direttiva medesima prevedrebbe, infatti, la possibilita di
rimborso unicamente per i carburanti utilizzati ai fini della manutenzione
dell'apparecchio. Inoltre, i voli d'addestramento e di manutenzione non
sarebbero voli effettuati a fini commerciali, in quanto sarebbero effettuati
per ragioni sia private sia aziendali e non presenterebbero alcun collegamento
diretto con l'attivita dell'impresa. Non potrebbe essere nemmeno applicata una
ripartizione pro rata, atteso che l'art. 14, n. 1, lett. b), della direttiva
2003/96 non prevede tale possibilita.

16      Avverso tale decisione la Systeme Helmholz e lo Hauptzollamt hanno
entrambi proposto ricorso per cassazione dinanzi al Bundesfinanzhof, la prima
nella parte in cui la decisione medesima le nega l'esenzione per i voli
d'addestramento e di manutenzione, e il secondo nella parte in cui la
decisione stessa ha esentato la Systeme Helmholz dall'accisa sui carburanti
utilizzati nell'ambito di voli effettuati dalla societa de qua per conto
proprio.

17      Cio premesso il Bundesfinanzhof ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se l'art. 14, n. 1, lett. b), primo comma, della direttiva 2003/96/CE
(…), sia da interpretare nel senso che l'esclusione dell'aviazione privata da
diporto dalle agevolazioni fiscali significhi che l'esenzione fiscale per
prodotti energetici utilizzabili come carburanti nel trasporto aereo debba
essere concessa solo alle imprese di trasporto aereo oppure se l'esenzione
debba essere estesa a tutti i carburanti impiegati nel trasporto aereo, nella
misura in cui l'impiego dell'aeromobile sia destinato a scopi commerciali.

2)      Se l'art. 15, n. 1, lett. j), della direttiva 2003/96 (…), sia da
interpretare nel senso che la disposizione ricomprenda anche i carburanti
necessari ad un aeromobile per il volo verso e di ritorno dalle officine
ovvero se l'agevolazione sussista solo per le imprese il cui effettivo oggetto
sociale consista nella fabbricazione, nello sviluppo, nel controllo o nella
manutenzione di aeromobili.

3)      Se l'art. 11, n. 3, della direttiva 2003/96 (…), sia da interpretare
nel senso che, nel caso in cui un aeromobile utilizzato per scopi sia privati
sia commerciali venga impiegato in voli di manutenzione o di addestramento,
per il carburante usato in tali voli, debba essere concessa, ai sensi
dell'art. 14, n. 1, lett. b), della direttiva 2003/96 (…), un'esenzione
proporzionale relativa all'uso commerciale.

4)      In caso di soluzione negativa della questione sub 3): se
dall'inapplicabilita dell'art. 11, n. 3, della direttiva 2003/96 (…), possa
dedursi, nell'ambito del successivo art. 14, n. 1, lett. b), che nessuna
esenzione fiscale possa essere concessa in caso di utilizzazione mista di un
aeromobile per scopi privati e commerciali.

5)      In caso di soluzione affermativa della questione sub 3) o di
equivalenti effetti giuridici derivanti da altra disposizione della direttiva
del Consiglio 27 ottobre 2003, 2003/96 (...), quali criteri e quale periodo di
riferimento siano alla base della determinazione della quota rispettivamente
utilizzata ai sensi dell'art. 11, n. 3, della direttiva 2003/96 (…), nel caso
di voli di manutenzione e di addestramento».

  **Sulle questioni pregiudiziali**

  _Sulla prima questione_

18      Con la prima questione il giudice del rinvio chiede, sostanzialmente,
se l'esenzione fiscale prevista dall'art. 14, n. 1, lett. b), della direttiva
2003/96 si applichi ad un'impresa, quale la societa di cui trattasi nella
causa principale, il cui oggetto sociale sia estraneo alla navigazione aerea e
che, al fine di sviluppare i propri affari, utilizzi un aeromobile ad essa
appartenente per provvedere allo spostamento del proprio personale presso
clienti o nei luoghi di svolgimento di fiere commerciali.

19      Al fine di rispondere a tale questione, si deve rilevare che le
disposizioni relative alle esenzioni previste dalla direttiva 2003/96 devono
essere oggetto d'interpretazione autonoma, fondata sul loro tenore letterale
nonche sulle finalita perseguite dalla direttiva medesima (v., in tal senso
sentenze 1° aprile 2004, causa C‑389/02, Deutsche See-Bestattungs-
Genossenschaft, Racc. pag. I‑3537, punto 19; 1° marzo 2007, causa C‑391/05,
Jan De Nul, Racc. pag. I‑1793, punto 22, e 11 novembre 2011, causa C‑505/10,
Sea Fighter, non ancora pubblicata nella Raccolta, punto 14).

20      Per quanto attiene, in primo luogo, al tenore dell'art. 14, n. 1,
lett. b), della direttiva 2003/96, il primo comma di tale disposizione prevede
l'esenzione fiscale per i «prodotti energetici forniti per essere utilizzati
come carburante per la navigazione aerea, ad esclusione dell'aviazione privata
da diporto». Il successivo secondo comma definisce, poi, la nozione di
«aviazione da diporto» in termini negativi, nel senso dell'«uso di un
aeromobile (…) per scopi non commerciali ed in particolare per scopi diversi
dal trasporto di passeggeri o merci o dalla prestazione di servizi a titolo
oneroso o per conto di autorita pubbliche».

21      Orbene, dalla locuzione «diversi dal trasporto passeggeri o merci o
dalla prestazione di servizi a titolo oneroso» emerge che la navigazione aerea
ricompresa nella sfera di applicazione di detta esenzione fa riferimento
all'utilizzazione del carburante nel caso in cui l'aeromobile serva
direttamente ai fini della prestazione di servizi aerei a titolo oneroso. Tale
nozione esige, pertanto, che la prestazione di servizi a titolo oneroso sia
inerente allo spostamento dell'aeromobile (v., in tal senso, sentenza Sea
Fighter, cit. supra, punto 18).

22      Detta interpretazione dell'art. 14, n. 1, lett. b), della direttiva
2003/96 risulta d'altronde avvalorata dai relativi lavori preparatori.
Infatti, nella propria proposta di direttiva, da cui e scaturita l'adozione
della direttiva del Consiglio 19 ottobre 1992, 92/81/CEE, relativa
all'armonizzazione delle strutture delle accise sugli oli minerali (GU L 316,
pag. 12), con l'introduzione di un'esenzione dall'accisa sui carburanti
utilizzati per la navigazione aerea la Commissione europea aveva inteso
«estendere a tutta l'aviazione commerciale l'esenzione attualmente applicata
al carburante utilizzato per i voli commerciali internazionali» [COM(90) 434
def.]. Secondo la Commissione «[cio doveva consentire] di trattare in modo
uniforme il trasporto aereo tra due punti qualsiasi della Comunita, il che
[poneva] l'accento sull'eliminazione delle compartimentazioni nel mercato
interno. Il carburante utilizzato nell'aviazione privata [doveva] essere
soggetto all'accisa, come [gia] generalmente [avveniva]». La Commissione ha
quindi operato la distinzione, ai fini dell'esenzione fiscale per il
carburante utilizzato nella navigazione aerea, tra aviazione commerciale ed
aviazione privata.

23      In secondo luogo, dalla finalita della direttiva 2003/96, secondo cui
gli Stati membri tassano i prodotti energetici, emerge che questa non mira ad
istituire esenzioni di carattere generale (v., in tal senso, sentenza Sea
Fighter, cit. supra, punto 21).

24      Dal ventitreesimo 'considerando' della direttiva 2003/96 risulta
peraltro che l'art. 14, n. 1, lett. b), della direttiva medesima si fonda sul
rispetto degli obblighi internazionali e sul mantenimento della posizione
competitiva delle imprese comunitarie.

25      Per quanto attiene agli obblighi internazionali, come osservato dalla
Commissione, tale riferimento riguarda principalmente le esenzioni fiscali sui
prodotti energetici destinati all'aviazione civile di cui beneficiano le
compagnie aeree sulla base della convenzione relativa all'aviazione civile
internazionale, firmata a Chicago il 7 dicembre 1944 ( _Raccolta dei trattati
delle Nazioni Unite_ , vol. 15, pag. 296), nonche sulla base degli accordi
bilaterali internazionali sui servizi aerei conclusi tra l'Unione europea e/o
i suoi Stati membri e gli Stati terzi e tra gli Stati membri stessi.

26      Quanto al mantenimento della posizione competitiva delle imprese
comunitarie, come osservato dal governo cipriota e dalla Commissione, la
competitivita cui allude il ventitreesimo 'considerando' della direttiva
2003/96 riguarda principalmente quella delle compagnie aeree della Comunita
rispetto a quella degli Stati terzi. Infatti, l'imposizione di un'imposta sui
carburanti utilizzati per i voli intracomunitari o internazionali effettuati
dalle compagnie aeree europee ridurrebbe la competitivita di tali imprese in
modo significativo rispetto alle imprese di trasporti aerei di Stati terzi.

27      Da tali considerazioni emerge che le operazioni di navigazione aerea
effettuate da un'impresa quale la Systeme Helmholz, consistenti nel trasporto
di proprio personale presso clienti o luoghi di svolgimento di fiere
commerciali per mezzo di un proprio apparecchio, non possono essere assimilate
all'utilizzazione di un aeromobile a fini commerciali, ai sensi e ai fini
dell'applicazione dell'art. 14, n. 1, lett. b) della direttiva 2003/96 e non
ricadono, quindi, nell'esenzione fiscale per il carburante utilizzato per la
navigazione aerea prevista da tale disposizione, laddove si tratti di
operazioni di navigazione aerea non direttamente funzionali alla prestazione
di un servizio aereo a titolo oneroso.

28      Tale conclusione non puo essere rimessa in discussione dal fatto che
sussiste una certa divergenza tra le varie versioni linguistiche dell'art. 14,
n. 1, lett. b), primo comma, della menzionata direttiva quanto alle operazioni
di navigazione aerea escluse dal beneficio dell'esenzione fiscale prevista da
tale disposizione. Mentre diverse versioni linguistiche di tale disposizione
utilizzano termini che sembrano rinviare alle sole attivita di diporto, quali
la versione inglese e francese che fanno riferimento alla nozione di «aviation
de tourisme privee» («private pleasure-flying»), la versione tedesca della
direttiva medesima utilizza, quantomeno nel testo della disposizione stessa,
la nozione di «aviazione privata non commerciale» («private nichtgewerbliche
Luftfahrt») che sembra rinviare ad attivita non commerciali complessivamente
intese.

29      Tuttavia, tali nozioni divergenti sono espressamente definite all'art.
14, n. 1, lett. b), secondo comma, della direttiva 2003/96 nel senso dell'«uso
di un aeromobile (…) per scopi non commerciali ed in particolare per scopi
diversi dal trasporto di passeggeri o merci o dalla prestazione di servizi a
titolo oneroso o per conto di autorita pubbliche». Orbene, e alla luce di tale
definizione che occorre interpretare la portata dell'esenzione fiscale
prevista dall'art. 14, n. 1, lett. b), della direttiva 2003/96.

30      Infine, la conclusione esposta supra al punto 27 non puo essere
inficiata dalle menzionate sentenze Deutsche See-Bestattungs-Genossenschaft e
Jan De Nul. Infatti, in tali cause, il carburante per cui era stata chiesta
l'esenzione fiscale alimentava imbarcazioni che servivano direttamente alla
fornitura di servizi resi a titolo oneroso. In tal senso, al punto 28 della
sentenza Deutsche See-Bestattungs-Genossenschaft, citata supra, la Corte ha
affermato, con riguardo alle operazioni effettuate dalla Deutsche See-
Bestattungs-Genossenschaft consistenti nell'organizzazione di sepolture in
alto mare per cui utilizzava tre imbarcazioni attrezzate a tal fine, che
«[era] pacifico che [tali operazioni] costituiscono prestazioni di servizio a
titolo oneroso». Peraltro, al punto 40 della menzionata sentenza Jan De Nul,
la Corte ha precisato che le manovre effettuate da una draga trasportatrice
nel corso di operazioni d'aspirazione e scarico di materiali, vale a dire gli
spostamenti inerenti all'esecuzione delle attivita di dragaggio, rientrano
nella sfera di applicazione della nozione di «navigazione», ai sensi dell'art.
8, n. 1, lett. c), primo comma, della direttiva 92/81.

31      È in tale contesto che dev'essere inteso il punto 23 della menzionata
sentenza Deutsche See-Bestattungs-Genossenschaft, in cui la Corte ha affermato
che «qualsiasi operazione di navigazione a fini commerciali rientra nella
sfera di applicazione dell'esenzione», nonche il successivo punto 25 in cui la
Corte ha precisato che la direttiva 92/81 non opera alcuna distinzione quanto
all'oggetto della navigazione ivi contemplata e che le distorsioni della
concorrenza che le disposizioni della direttiva medesima intendono evitare
possono verificarsi indipendentemente dal tipo di navigazione commerciale in
gioco. In tal senso, l'oggetto del tragitto effettuato resta irrilevante ai
fini dell'applicazione dell'esenzione fiscale quando la navigazione contempla
una prestazione di servizi a titolo oneroso (sentenza Sea Fighter, citata
supra, punto 17).

32      Per contro, nella causa principale, gli spostamenti a fini aziendali
del personale della Systeme Helmholz, per mezzo dell'apparecchio appartenente
alla societa stessa, per recarsi presso clienti nonche a fiere commerciali ai
fini dello sviluppo della sua attivita, vale a dire lo sviluppo e la
distribuzione di componenti elettroniche e di software, non sono direttamente
funzionali alla prestazione di servizi aerei a titolo oneroso da parte di tale
impresa.

33      La prima questione dev'essere pertanto risolta dichiarando che l'art.
14, n. 1, lett. b), della direttiva 2003/96 dev'essere interpretato nel senso
che dell'esenzione dall'accisa sul carburante utilizzato per la navigazione
aerea prevista da tale disposizione non puo beneficiare un'impresa, come
quella oggetto della causa principale, la quale, al fine di sviluppare la
propria attivita, utilizzi un aeromobile ad essa appartenente per provvedere
agli spostamenti del proprio personale presso clienti o luoghi di svolgimento
di fiere commerciali, laddove tali spostamenti non sono direttamente
funzionali alla prestazione di servizi aerei a titolo oneroso da parte
dell'impresa medesima.

  _Sulla seconda questione_

34      Con la seconda questione il giudice del rinvio chiede,
sostanzialmente, se l'esenzione fiscale di cui all'art. 15, n. 1, lett. j),
della direttiva 2003/96 si applichi esclusivamente ai carburanti utilizzati da
imprese la cui attivita consista nella fabbricazione, nello sviluppo, nel
controllo o nella manutenzione di aeromobili ovvero se tale esenzione riguardi
parimenti i carburanti di cui un aeromobile necessiti per effettuare i voli di
andata e ritorno verso un'officina di manutenzione aeronautica.

35      L'art. 15, n. 1, lett. j), della direttiva 2003/96, dispone che gli
Stati membri possono applicare, sotto controllo fiscale, esenzioni o riduzioni
totali o parziali del livello di tassazione ai carburanti utilizzati nel
settore della fabbricazione, dello sviluppo, del controllo e della
manutenzione di aeromobili e di navi.

36      Per quanto attiene, in primo luogo, al tenore di tale disposizione,
dalla sua formulazione e, segnatamente, dall'utilizzazione dei termini «bei
der» nel testo tedesco, di «field» nel testo inglese e di «domaine» nel testo
francese, emerge che il beneficio dell'esenzione fiscale prevista dall'art.
15, n. 1, lett. j), della direttiva 2003/96 e riservato all'utilizzazione di
carburante da parte delle imprese operanti specificamente nelle attivita ivi
menzionate.

37      Per quanto attiene, in secondo luogo, all'economia generale della
direttiva 2003/96, se l'esenzione obbligatoria di cui all'art. 14, n. 1, lett.
b), di detta direttiva mira ad incoraggiare fiscalmente le utilizzazioni di
carburante per la navigazione aerea a fini commerciali, il successivo art. 15,
n. 1, lett. j), prevede, per contro, un'esenzione facoltativa volta ad
incoraggiare specificamente un determinato numero di attivita commerciali
effettuate dai costruttori di aerei e dalle officine di manutenzione
aeronautica che implicano, segnatamente, il consumo di carburante al suolo,
ove nessuna di tali attivita ricade nel campo di attivita abituale delle
imprese operanti nel settore della navigazione aerea.

38      Ne consegue che l'art. 15, n. 1, lett. j), di detta direttiva non
riguarda i carburanti che siano stati consumati da un aeromobile per
l'effettuazione di voli andata e ritorno verso un'officina di manutenzione
aeronautica.

39      La seconda questione pregiudiziale dev'essere quindi risolta nel senso
che l'art. 15, n. 1, lett. j), della direttiva 2003/96 dev'essere interpretato
nel senso che i carburanti utilizzati per l'effettuazione di voli andata e
ritorno verso un'officina di manutenzione aeronautica non ricadono nella sfera
di applicazione di tale disposizione.

  _Sulle questioni terza, quarta e quinta_

40      Con le questioni terza, quarta e quinta, il giudice del rinvio chiede,
sostanzialmente, se, nel caso di un'utilizzazione mista di un aeromobile a
fini privati e aziendali, debba essere concessa un'esenzione pro rata
all'utilizzazione a fini aziendali sul carburante utilizzato per
l'effettuazione di voli di manutenzione o di addestramento e, in caso
affermativo, su quali criteri e su quali periodi di riferimento occorra
fondarsi ai fini della determinazione della rispettiva proporzione di
utilizzazione.

41      Alla luce della soluzione fornita alla prima questione, non occorre
procedere alla soluzione di tali questioni pregiudiziali.

  **Sulle spese**

42      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **L 'art. 14, n. 1, lett. b), della direttiva del Consiglio 27
ottobre 2003, 2003/96/CE, che ristruttura il quadro comunitario per la
tassazione dei prodotti energetici e dell'elettricita, dev'essere interpretato
nel senso che dell'esenzione dall'accisa sul carburante utilizzato per la
navigazione aerea prevista da tale disposizione non puo beneficiare
un'impresa, come quella oggetto della causa principale, la quale, al fine di
sviluppare la propria attivita, utilizzi un aeromobile ad essa appartenente
per provvedere agli spostamenti del proprio personale presso clienti o luoghi
di svolgimento di fiere commerciali, laddove tali spostamenti non sono
direttamente funzionali alla prestazione di servizi aerei a titolo oneroso da
parte dell'impresa medesima.**

2)       **L 'art. 15, n. 1, lett. j), della direttiva 2003/96 dev'essere
interpretato nel senso che i carburanti utilizzati per l'effettuazione di voli
andata e ritorno verso un'officina di manutenzione aeronautica non ricadono
nella sfera di applicazione di tale disposizione.**

Firme

* * *

* Lingua processuale: il tedesco. 




SENTENZA DELLA CORTE (Terza Sezione)

1° luglio 2010 (*)

«Cooperazione giudiziaria in materia civile - Materia matrimoniale e della
responsabilita genitoriale - Regolamento (CE) n. 2201/2003 - Trasferimento
illecito del minore - Provvedimenti provvisori che disciplinano il potere dei
genitori di prendere decisioni relative al minore - Diritto di affidamento -
Decisione che prescrive il ritorno del minore - Esecuzione - Competenza -
Procedimento pregiudiziale d'urgenza»

Nel procedimento C‑211/10 PPU,

avente ad oggetto la domanda di pronuncia pregiudiziale ex art. 267 TFUE,
proposta dall'Oberster Gerichtshof (Austria), con decisione 20 aprile 2010,
pervenuta in cancelleria il 3 maggio 2010, nella causa promossa da

**Doris Povse**

contro

**Mauro Alpago** ,

LA CORTE (Terza Sezione),

composta dal sig. K. Lenaerts, presidente di sezione, dalla sig.ra R. Silva de
Lapuerta, dai sigg. E. Juhasz (relatore), J. Malenovský e D. Švaby, giudici,

avvocato generale: sig.ra E. Sharpston

cancelliere: sig. K. Malacek, amministratore

vista la domanda del giudice a quo di sottoporre il rinvio pregiudiziale a
procedimento d'urgenza conformemente all'art. 104 ter del regolamento di
procedura,

vista la decisione della Terza Sezione 11 maggio 2010 di accogliere tale
domanda,

vista la fase scritta del procedimento e in seguito all'udienza del 14 giugno
2010,

considerate le osservazioni presentate:

-        per il governo austriaco, dalle sig.re C. Pesendorfer e A. Hable, in qualita di agenti;

-        per il governo ceco, dal sig. D. Hadroušek, in qualita di agente;

-        per il governo tedesco, dal sig. T. Henze e dalla sig.ra J. Kemper, in qualita di agenti;

-        per il governo francese, dalla sig.ra B. Beaupere‑Manokha, in qualita di agente;

-        per il governo italiano, dalla sig.ra G. Palmieri, in qualita di agente, assistita dalla sig.ra M. Russo, avvocato dello Stato;

-        per il governo lettone, dalle sig.re K. Drevina e E. Drobiševska, in qualita di agenti;

-        per il governo sloveno, dalle sig.re A. Vran e V. Klemenc, in qualita di agenti;

-        per il governo del Regno Unito, dalla sig.ra F. Penlington, in qualita di agente, assistita dall'avv. K. Smith, barrister;

-        per la Commissione delle Comunita europee, dal sig. M. Wilderspin e dalla sig.ra S. Grunheid, in qualita di agenti,

sentito l'avvocato generale,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
regolamento (CE) del Consiglio 27 novembre 2003, n. 2201, relativo alla
competenza, al riconoscimento e all'esecuzione delle decisioni in materia
matrimoniale e in materia di responsabilita genitoriale, che abroga il
regolamento (CE) n. 1347/2000 (GU L 338, pag. 1; in prosieguo: il
«regolamento»).

2        La questione e sorta nell'ambito di una controversia tra la sig.ra
Povse e il sig. Alpago relativamente al ritorno in Italia della loro figlia
Sofia, che si trova in Austria con la madre, e al diritto di affidamento di
tale minore.

  **Contesto normativo**

  _La convenzione dell 'Aia del 1980_

3        L'art. 3 della convenzione dell'Aia del 25 ottobre 1980 sugli aspetti
civili della sottrazione internazionale di minori (in prosieguo: la
«convenzione dell'Aia del 1980») cosi recita:

«Il trasferimento o il mancato rientro di un minore e ritenuto illecito:

a)      quando avviene in violazione dei diritti di custodia assegnati ad una
persona, istituzione o ogni altro ente, congiuntamente o individualmente, in
base alla legislazione dello Stato nel quale il minore aveva la sua residenza
abituale immediatamente prima del suo trasferimento o del suo mancato rientro
e

b)      se tali diritti [erano] effettivamente esercitati, individualmente o
congiuntamente, al momento del trasferimento del minore o del suo mancato
rientro, o avrebbero potuto esserlo se non si fossero verificate tali
circostanze.

Il diritto di custodia citato al capoverso a) di cui sopra puo in particolare
derivare direttamente dalla legge, da una decisione giudiziaria o
amministrativa, o da un accordo in vigore in base alla legislazione del
predetto Stato».

4        L'art. 12 di tale convenzione dispone quanto segue:

«Qualora un minore sia stato illecitamente trasferito o trattenuto ai sensi
dell'articolo 3, e sia trascorso un periodo inferiore ad un anno, a decorrere
dal trasferimento o dal mancato ritorno del minore, fino alla presentazione
dell'istanza presso l'autorita giudiziaria o amministrativa dello Stato
contraente dove si trova il minore, l'autorita adita ordina il suo ritorno
immediato.

L'autorita giudiziaria o amministrativa, benche adita dopo la scadenza del
periodo di un anno di cui al capoverso precedente, deve ordinare il ritorno
del minore, a meno che non sia dimostrato che il minore sia integrato nel suo
nuovo ambiente.

Se l'autorita giudiziaria o amministrativa dello Stato richiesto ha motivo di
ritenere che il minore e stato condotto in un altro Stato, essa puo sospendere
la procedura o respingere la domanda di ritorno del minore».

5        Ai sensi dell'art. 13 della convenzione dell'Aia del 1980:

«Nonostante le disposizioni del precedente articolo, l'autorita giudiziaria o
amministrativa dello Stato richiesto non e tenuta ad ordinare il ritorno del
minore qualora la persona, istituzione od ente che si oppone al ritorno
dimostri:

a)      che la persona, l'istituzione o l'ente cui era affidato il minore non
esercitava effettivamente il diritto di affidamento al momento del
trasferimento o del mancato rientro, o aveva consentito, anche
successivamente, al trasferimento o al mancato ritorno; o

b)      che sussiste un fondato rischio, per il minore, di essere esposto, per
il fatto del suo ritorno, a pericoli fisici e psichici, o comunque di trovarsi
in una situazione intollerabile.

L'autorita giudiziaria o amministrativa puo altresi rifiutarsi di ordinare il
ritorno del minore qualora essa accerti che il minore si oppone al ritorno e
che ha raggiunto un'eta ed un grado di maturita tali che sia opportuno tener
conto del suo parere.

Nel valutare le circostanze di cui al presente articolo, le autorita
giudiziarie e amministrative devono tener conto delle informazioni fornite
dall'Autorita centrale o da ogni altra autorita competente dello Stato di
residenza del minore, riguardo alla sua situazione sociale».

  _La normativa dell 'Unione_

6        Il diciassettesimo 'considerando' del regolamento precisa quanto
segue:

«In caso di trasferimento o mancato rientro illeciti del minore, si dovrebbe
ottenerne immediatamente il ritorno e a tal fine dovrebbe continuare ad essere
applicata la [convenzione dell'Aia del 1980], quale integrata dalle
disposizioni del presente regolamento, in particolare l'articolo 11. I giudici
dello Stato membro in cui il minore e stato trasferito o trattenuto
illecitamente dovrebbero avere la possibilita di opporsi al suo rientro in
casi precisi, debitamente motivati. Tuttavia, una simile decisione dovrebbe
poter essere sostituita da una decisione successiva emessa dai giudici dello
Stato membro di residenza abituale del minore prima del suo trasferimento
illecito o mancato rientro. Se la decisione implica il rientro del minore,
esso dovrebbe avvenire senza che sia necessario ricorrere a procedimenti per
il riconoscimento e l'esecuzione della decisione nello Stato membro in cui il
minore e trattenuto».

7        Il ventunesimo 'considerando' del regolamento recita:

«Il riconoscimento e l'esecuzione delle decisioni rese in uno Stato membro
dovrebbero fondarsi sul principio della fiducia reciproca e i motivi di non
riconoscimento dovrebbero essere limitati al minimo indispensabile».

8        Il ventitreesimo 'considerando' del regolamento e cosi redatto:

«Il Consiglio europeo di Tampere ha affermato nelle sue conclusioni (punto 34)
che le decisioni pronunciate nelle controversie familiari dovrebbero essere
"automaticamente riconosciute in tutta l'Unione senza che siano necessarie
procedure intermedie o che sussistano motivi per rifiutarne l'esecuzione".
Pertanto le decisioni in materia di diritto di visita o di ritorno, che siano
state certificate nello Stato membro d'origine conformemente alle disposizioni
del presente regolamento, dovrebbero essere riconosciute e hanno efficacia
esecutiva in tutti gli altri Stati membri senza che sia richiesto qualsiasi
altro procedimento. Le modalita relative all'esecuzione di tali decisioni sono
tuttora disciplinate dalla legge nazionale».

9        Il ventiquattresimo 'considerando' del regolamento cosi recita:

«Il certificato rilasciato allo scopo di facilitare l'esecuzione della
decisione non dovrebbe essere impugnabile. Non dovrebbe poter dare luogo a una
domanda di rettifica se non in caso di errore materiale, ossia se il
certificato non rispecchia correttamente il contenuto della decisione».

10      L'art. 2 del regolamento contiene, al punto 11, una definizione della
nozione di «trasferimento illecito o mancato ritorno del minore» che
corrisponde sostanzialmente a quella contenuta nell'art. 3, primo comma, della
convenzione dell'Aia del 1980.

11      La sezione 2, intitolata «Responsabilita genitoriale», del capo II del
regolamento, comprende gli artt. 8‑15\. L'art. 8 del regolamento, rubricato
«Competenza generale», cosi dispone:

«1.      Le autorita giurisdizionali di uno Stato membro sono competenti per
le domande relative alla responsabilita genitoriale su un minore, se il minore
risiede abitualmente in quello Stato membro alla data in cui sono aditi.

2.      Il paragrafo 1 si applica fatte salve le disposizioni degli articoli 9, 10 e 12».

12      Ai sensi dell'art. 10 del regolamento, che contiene norme specifiche
sulla competenza nei casi di sottrazione di minori:

«In caso di trasferimento illecito o mancato rientro del minore, l'autorita
giurisdizionale dello Stato membro nel quale il minore aveva la residenza
abituale immediatamente prima del trasferimento o del mancato rientro conserva
la competenza giurisdizionale fino a che il minore non abbia acquisito la
residenza in un altro Stato membro e:

a)      se ciascuna persona, istituzione o altro ente titolare del diritto di
affidamento ha accettato il trasferimento o mancato rientro

         o

b)      se il minore ha soggiornato in quell'altro Stato membro almeno per un
anno da quando la persona, istituzione o altro ente titolare del diritto di
affidamento ha avuto conoscenza, o avrebbe dovuto avere conoscenza, del luogo
in cui il minore si trovava e il minore si e integrato nel nuovo ambiente e se
ricorre una qualsiasi delle seguenti condizioni:

i)      entro un anno da quando il titolare del diritto di affidamento ha
avuto conoscenza, o avrebbe dovuto avere conoscenza, del luogo in cui il
minore si trovava non e stata presentata alcuna domanda di ritorno del minore
dinanzi alle autorita competenti dello Stato membro nel quale il minore e
stato trasferito o dal quale non ha fatto rientro;

ii)      una domanda di ritorno presentata dal titolare del diritto di
affidamento e stata ritirata e non e stata presentata una nuova domanda entro
il termine di cui al punto i);

iii)      un procedimento dinanzi all'autorita giurisdizionale dello Stato
membro nel quale il minore aveva la residenza abituale immediatamente prima
del trasferimento o del mancato rientro e stato definito a norma dell'articolo
11, paragrafo 7;

iv)      l'autorita giurisdizionale dello Stato membro nel quale il minore
aveva la residenza abituale immediatamente prima dell'illecito trasferimento o
del mancato ritorno ha emanato una decisione di affidamento che non prevede il
ritorno del minore».

13      L'art. 11 del regolamento, intitolato «Ritorno del minore», cosi
dispone:

«1.      Quando una persona, istituzione o altro ente titolare del diritto di
affidamento adisce le autorita competenti di uno Stato membro affinche emanino
un provvedimento in base alla [convenzione dell'Aia del 1980] per ottenere il
ritorno di un minore che e stato illecitamente trasferito o trattenuto in uno
Stato membro diverso dallo Stato membro nel quale il minore aveva la residenza
abituale immediatamente prima dell'illecito trasferimento o mancato ritorno,
si applicano i paragrafi da 2 a 8\.

2.      Nell'applicare gli articoli 12 e 13 della convenzione dell'Aia del 1980, si assicurera che il minore possa essere ascoltato durante il procedimento se cio non appaia inopportuno in ragione della sua eta o del suo grado di maturita. 

3.      Un'autorita giurisdizionale alla quale e stata presentata la domanda per il ritorno del minore di cui al paragrafo 1 procede al rapido trattamento della domanda stessa, utilizzando le procedure piu rapide previste nella legislazione nazionale. 

Fatto salvo il primo comma l'autorita giurisdizionale, salvo nel caso in cui
circostanze eccezionali non lo consentano, emana il provvedimento al piu tardi
sei settimane dopo aver ricevuto la domanda.

4.      Un'autorita giurisdizionale non puo rifiutare di ordinare il ritorno di un minore in base all'articolo 13, lettera b), della convenzione dell'Aia del 1980 qualora sia dimostrato che sono previste misure adeguate per assicurare la protezione del minore dopo il suo ritorno. 

5.      Un'autorita giurisdizionale non puo rifiutare di disporre il ritorno del minore se la persona che lo ha chiesto non ha avuto la possibilita di essere ascoltata. 

6.      Se un'autorita giurisdizionale ha emanato un provvedimento contro il ritorno di un minore in base all'articolo 13 della convenzione dell'Aia del 1980, l'autorita giurisdizionale deve immediatamente trasmettere direttamente ovvero tramite la sua autorita centrale una copia del provvedimento giudiziario contro il ritorno e dei pertinenti documenti, in particolare una trascrizione delle audizioni dinanzi al giudice, all'autorita giurisdizionale competente o all'autorita centrale dello Stato membro nel quale il minore aveva la residenza abituale immediatamente prima dell'illecito trasferimento o mancato ritorno, come stabilito dalla legislazione nazionale. L'autorita giurisdizionale riceve tutti i documenti indicati entro un mese dall'emanazione del provvedimento contro il ritorno. 

7.      A meno che l'autorita giurisdizionale dello Stato membro nel quale il minore aveva la residenza abituale immediatamente prima dell'illecito trasferimento o mancato ritorno non sia gia stat[a] adita da una delle parti, l'autorita giurisdizionale o l'autorita centrale che riceve le informazioni di cui al paragrafo 6 deve informarne le parti e invitarle a presentare all'autorita giurisdizionale le proprie conclusioni, conformemente alla legislazione nazionale, entro tre mesi dalla data della notifica, affinche quest'ultima esamini la questione dell'affidamento del minore. 

Fatte salve le norme sulla competenza di cui al presente regolamento, in caso
di mancato ricevimento delle conclusioni entro il termine stabilito,
l'autorita giurisdizionale archivia il procedimento.

8.      Nonostante l'emanazione di un provvedimento contro il ritorno in base all'articolo 13 della convenzione dell'Aia del 1980, una successiva decisione che prescrive il ritorno del minore emanata da un giudice competente ai sensi del presente regolamento e esecutiva conformemente alla sezione 4 del capo III, allo scopo di assicurare il ritorno del minore». 

14      L'art. 15 del regolamento, rubricato «Trasferimento delle competenze a
una autorita giurisdizionale piu adatta a trattare il caso», stabilisce quanto
segue:

«1.      In via eccezionale le autorita giurisdizionali di uno Stato membro
competenti a conoscere del merito, qualora ritengano che l'autorita
giurisdizionale di un altro Stato membro con il quale il minore abbia un
legame particolare sia piu adatt[a] a trattare il caso o una sua parte
specifica e ove cio corrisponda all'interesse superiore del minore, possono:

a)      interrompere l'esame del caso o della parte in questione e invitare le
parti a presentare domanda all'autorita giurisdizionale dell'altro Stato
membro conformemente al paragrafo 4 oppure

b)      chiedere all'autorita giurisdizionale dell'altro Stato membro di
assumere la competenza ai sensi del paragrafo 5.

(…)

5.      Le autorita giurisdizionali di quest'altro Stato membro possono accettare la competenza, ove cio corrisponda, a motivo delle particolari circostanze del caso, all'interesse superiore del minore, entro 6 settimane dal momento in cui sono adite in base al paragrafo 1, lettere a) o b). In questo caso, l'autorita giurisdizionale preventivamente adita declina la propria competenza. In caso contrario, la competenza continua ad essere esercitata dall'autorita giurisdizionale preventivamente adit[a] ai sensi degli articoli da 8 a 14. 

6.      Le autorita giurisdizionali collaborano, ai fini del presente articolo, direttamente ovvero attraverso le autorita centrali nominate a norma dell'articolo 53». 

15      L'art. 40 del regolamento fa parte della sezione 4, intitolata
«Esecuzione di talune decisioni in materia di diritto di visita e di talune
decisioni che prescrivono il ritorno del minore», del capo III, dal titolo
«Riconoscimento ed esecuzione». Tale articolo, rubricato «Campo
d'applicazione», prescrive quanto segue:

«1.      La presente sezione si applica:

(…)

b)      al ritorno del minore ordinato in seguito a una decisione che
prescrive il ritorno del minore di cui all'articolo 11, paragrafo 8\.

2.      Le disposizioni della presente sezione non ostano a che il titolare della responsabilita genitoriale chieda il riconoscimento e l'esecuzione [di una decisione] in forza delle disposizioni contenute nelle sezioni 1 e 2 del presente capo». 

16      A norma dell'art. 42 del regolamento, intitolato «Ritorno del minore»:

«1.      Il ritorno del minore di cui all'articolo 40, paragrafo 1, lettera
b), ordinato con una decisione esecutiva emessa in uno Stato membro, e
riconosciuto ed e eseguibile in un altro Stato membro senza che sia necessaria
una dichiarazione di esecutivita e senza che sia possibile opporsi al
riconoscimento, se la decisione e stata certificata nello Stato membro
d'origine conformemente al paragrafo 2.

Anche se la legislazione nazionale non prevede l'esecutivita di diritto,
nonostante eventuali impugnazioni, di una decisione che prescrive il ritorno
del minore di cui all'articolo 11, paragrafo 8, l'autorita giurisdizionale puo
dichiarare che la decisione in questione e esecutiva.

2.      Il giudice di origine che ha emanato la decisione di cui all'articolo 40, paragrafo 1, lettera b), rilascia il certificato di cui al paragrafo 1 solo se: 

a)      il minore ha avuto la possibilita di essere ascoltato, salvo che
l'audizione sia stata ritenuta inopportuna in ragione della sua eta o del suo
grado di maturita,

b)      le parti hanno avuto la possibilita di essere ascoltate; e

c)      l'autorita giurisdizionale ha tenuto conto, nel rendere la sua
decisione, dei motivi e degli elementi di prova alla base del provvedimento
emesso conformemente all'articolo 13 della convenzione dell'Aia del 1980.

Nel caso in cui l'autorita giurisdizionale o qualsiasi altra autorita adotti
misure per assicurare la protezione del minore dopo il suo ritorno nello Stato
della residenza abituale, il certificato contiene i dettagli di tali misure.

Il giudice d'origine rilascia detto certificato di sua iniziativa e
utilizzando il modello standard di cui all'allegato IV (certificato sul
ritorno del minore).

Il certificato e compilato nella lingua della decisione».

17      Ai sensi dell'art. 43 del regolamento, rubricato «Domanda di
rettifica»:

«1.      Il diritto dello Stato membro di origine e applicabile a qualsiasi
rettifica del certificato.

2.      Il rilascio di un certificato a norma dell'articolo 41, paragrafo 1, o dell'articolo 42, paragrafo 1, non e inoltre soggetto ad alcun mezzo di impugnazione». 

18      L'art. 44 del regolamento, intitolato «Effetti del certificato», e
cosi redatto:

«Il certificato ha effetto soltanto nei limiti del carattere esecutivo della
sentenza».

19      L'art. 47 del regolamento, rubricato «Procedimento di esecuzione»,
stabilisce quanto segue:

«1.      Il procedimento di esecuzione e disciplinato dalla legge dello Stato
membro dell'esecuzione.

2.      Ogni decisione pronunciata dall'autorita giurisdizionale di uno Stato membro e dichiarata esecutiva ai sensi della sezione 2 o certificata conformemente all'articolo 41, paragrafo 1, o all'articolo 42, paragrafo 1, e eseguita nello Stato membro dell'esecuzione alle stesse condizioni che si applicherebbero se la decisione fosse stata pronunciata in tale Stato membro. 

In particolare una decisione certificata conformemente all'articolo 41,
paragrafo 1, o all'articolo 42, paragrafo 1, non puo essere eseguita se e
incompatibile con una decisione esecutiva emessa posteriormente».

20      L'art. 60 del regolamento, sotto il titolo «Relazione con talune
convenzioni multilaterali», dispone che, nei rapporti tra gli Stati che ne
sono parti, tale regolamento prevale, segnatamente, sulla convenzione dell'Aia
del 1980.

  **Causa principale e questioni pregiudiziali**

21      Come risulta dal fascicolo di causa sottoposto alla Corte, la sig.ra
Povse e il sig. Alpago hanno convissuto more uxorio fino alla fine del mese di
gennaio del 2008 con la figlia Sofia, nata a Vittorio Veneto il 6 dicembre
2006. Ai sensi dell'art. 317 bis del codice civile italiano, l'esercizio della
potesta spettava congiuntamente a entrambi i genitori. Alla fine del mese di
gennaio del 2008 la coppia si e separata e la sig.ra Povse ha lasciato
l'abitazione comune, accompagnata dalla figlia Sofia. Sebbene il Tribunale per
i Minorenni di Venezia, con provvedimento provvisorio e urgente emesso su
istanza del padre l'8 febbraio 2008, avesse disposto a carico della madre il
divieto di espatriare con la bambina, nel febbraio del 2008 essa si e recata
con la figlia in Austria, dove vivono da allora.

22      Il 16 aprile 2008 il sig. Alpago ha adito il Bezirksgericht Leoben
(giudice di primo grado del circondario di Leoben, Austria) per ottenere il
ritorno della figlia in Italia in forza dell'art. 12 della convenzione
dell'Aia del 1980.

23      Con decreto del 23 maggio 2008 il Tribunale per i Minorenni di Venezia
ha revocato il divieto di espatrio della madre con la figlia e ha disposto
temporaneamente l'affidamento condiviso ad entrambi i genitori, precisando al
contempo che la figlia poteva, fino all'adozione della decisione definitiva,
risiedere in Austria con la madre, alla quale tale giudice attribuiva il
potere di prendere le «decisioni concernenti l'ordinaria amministrazione». Con
lo stesso decreto il giudice italiano disponeva che il padre partecipasse alle
spese di mantenimento della figlia, stabiliva modi e tempi di visita di
quest'ultimo alla figlia e ordinava una consulenza tecnica d'ufficio per
verificare i rapporti esistenti tra la bambina e i genitori.

24      Nonostante tale decisione, risulta dalla relazione peritale redatta il
15 maggio 2009 dal consulente tecnico d'ufficio cosi designato che le visite
del padre erano permesse dalla madre solo in maniera minima ed insufficiente a
valutare i rapporti del padre con la figlia, soprattutto dal punto di vista
delle competenze genitoriali, ragion per cui il consulente dichiarava di non
essere in grado di assolvere il proprio incarico in maniera completa e
nell'interesse della minore.

25      Il 3 luglio 2008 il Bezirksgericht Leoben ha respinto la domanda del
sig. Alpago del 16 aprile 2008, ma il 1° settembre 2008 tale decisione e stata
annullata dal Landesgericht Leoben (giudice di secondo grado per il Land di
Leoben, Austria) sulla base del rilievo che il sig. Alpago non era stato
ascoltato, come impone l'art. 11, n. 5, del regolamento.

26      Il 21 novembre 2008 il Bezirksgericht Leoben ha nuovamente respinto la
domanda del sig. Alpago, fondandosi sul decreto del Tribunale per i Minorenni
di Venezia del 23 maggio 2008, da cui risultava che la minore poteva restare
provvisoriamente presso la madre.

27      Il 7 gennaio 2009 il Landesgericht Leoben ha confermato la decisione
di rigetto della domanda del sig. Alpago evocando un grave rischio di danno
psichico per la minore, ai sensi dell'art. 13, lett. b), della convenzione
dell'Aia del 1980.

28      La sig.ra Povse ha adito il Bezirksgericht Judenburg (Austria),
competente per territorio, chiedendo l'affidamento della figlia. Il 26 maggio
2009 tale giudice, senza concedere al sig. Alpago la facolta di esprimersi, in
conformita del principio del contraddittorio, si e dichiarato competente in
forza dell'art. 15, n. 5, del regolamento, e ha chiesto al Tribunale per i
Minorenni di Venezia di declinare la propria competenza.

29      Tuttavia, gia in data 9 aprile 2009 il sig. Alpago aveva adito il
Tribunale per i Minorenni di Venezia, nell'ambito del procedimento ivi
pendente sul diritto di affidamento, chiedendo che fosse disposto il ritorno
della figlia in Italia ai sensi dell'art. 11, n. 8, del regolamento. Nel corso
di un'udienza tenutasi dinanzi a tale giudice il 19 maggio 2009, la sig.ra
Povse si e dichiarata disponibile a seguire un progetto di incontri tra padre
e figlia predisposto dal consulente tecnico d'ufficio. Essa non ha fatto
menzione del procedimento giudiziario intentato dinanzi al Bezirksgericht
Judenburg, sfociato nella citata decisione 26 maggio 2009.

30      Il 10 luglio 2009 il Tribunale per i Minorenni di Venezia ha
confermato la propria competenza, dichiarando che a suo giudizio non
ricorrevano i presupposti per un trasferimento di competenza ex art. 10 del
regolamento, e ha rilevato che la consulenza tecnica d'ufficio da esso
disposta non aveva potuto essere portata a termine in quanto la madre non
aveva aderito al progetto di incontri elaborato dal consulente.

31      Con lo stesso decreto del 10 luglio 2009 il Tribunale per i Minorenni
di Venezia ha inoltre disposto il ritorno immediato della minore in Italia e
ha incaricato i servizi sociali del comune di Vittorio Veneto, per l'ipotesi
in cui anche la madre facesse ritorno con la bambina, di mettere a loro
disposizione un alloggio e di predisporre un programma d'incontri con il
padre. Il giudice auspicava in tal modo di ripristinare i contatti tra padre e
figlia, che si erano interrotti a causa dell'atteggiamento della madre. A tal
fine il Tribunale per i Minorenni di Venezia ha rilasciato un certificato ex
art. 42 del regolamento.

32      Il 25 agosto 2009, il Bezirksgericht Judenburg ha emesso un
provvedimento provvisorio con il quale la minore e stata provvisoriamente
affidata alla sig.ra Povse. Copia di tale provvedimento e stata inviata per
posta al sig. Alpago in Italia, senza informarlo del suo diritto di rifiutarne
la ricezione e senza accludere una traduzione. Il 23 settembre 2009 tale
provvedimento e divenuto definitivo e dotato di efficacia esecutiva in diritto
austriaco.

33      Il 22 settembre 2009 il sig. Alpago ha chiesto al Bezirksgericht
Leoben l'esecuzione del decreto del Tribunale per i Minorenni di Venezia del
10 luglio 2009 che aveva disposto il ritorno della figlia in Italia. Il
Bezirksgericht Leoben ha respinto la domanda rilevando che l'esecuzione del
decreto del giudice italiano presentava un grave rischio di danno psichico per
la minore. In accoglimento dell'appello interposto dal sig. Alpago avverso
tale decisione, il Landesgericht Leoben, richiamandosi alla sentenza della
Corte 11 luglio 2008, causa C‑195/08 PPU, Rinau (Racc. pag. I‑5271), ha
riformato detta decisione e disposto il ritorno della minore.

34      L'Oberster Gerichtshof (Corte di cassazione, Austria) e stato adito
dalla sig.ra Povse con ricorso per «Revision» volto a ottenere la cassazione
della sentenza del Landesgericht Leoben e il rigetto della domanda di
esecuzione. Tale organo giurisdizionale, nutrendo dubbi in ordine
all'interpretazione del regolamento, ha deciso di sospendere il giudizio e di
sottoporre alla Corte le seguenti questioni pregiudiziali:

«1)      Se rientri nella nozione di "decisione di affidamento che non prevede
il ritorno del minore" ai sensi dell'art. 10, lett. b), iv), del regolamento
(…) anche un provvedimento provvisorio con cui si dispone che, fino
all'adozione della decisione definitiva sull'affidamento, "le decisioni
relative al minore", in particolare il diritto di stabilire il luogo di
residenza, spettano al genitore che ha sottratto il minore.

2)      Se un decreto che dispone il ritorno del minore rientri nel campo di
applicazione dell'art. 11, n. 8, del regolamento solo qualora il giudice
disponga il ritorno sulla base di una decisione di affidamento da esso stesso
adottata.

3)      In caso di soluzione affermativa alla prima e alla seconda questione:

a)      Se nello Stato di esecuzione possa essere eccepita l'incompetenza del
giudice dello Stato di origine (prima questione) o l'inapplicabilita dell'art.
11, n. 8, del regolamento (seconda questione) per opporsi all'esecuzione di
una decisione che sia stata certificata dal giudice di origine ai sensi
dell'art. 42, n. 2, del regolamento.

b)      Oppure se, in tale fattispecie, il convenuto debba richiedere la
revoca del certificato nello Stato di origine, con la possibilita di
sospendere l'esecuzione nel secondo Stato fino all'adozione della decisione
nello Stato di origine.

4)      In caso di soluzione negativa alle questioni prima e seconda o terza,
sub a):

Se una decisione emanata da un giudice del secondo Stato, da considerarsi
esecutiva ai sensi del diritto di quest'ultimo, con la quale la custodia viene
provvisoriamente attribuita al genitore che ha sottratto il minore, osti, ai
sensi dell'art. 47, n. 2, del regolamento, all'esecuzione di un decreto che
dispone il ritorno emesso precedentemente nello Stato di origine ai sensi
dell'art. 11, n. 8, del regolamento anche quando non impedirebbe l'esecuzione
di un provvedimento di ritorno emanato dal secondo Stato ai sensi della
convenzione dell'Aia.

5)      Qualora anche la quarta questione vada risolta in senso negativo:

a)      Se, nel caso di una decisione certificata dal giudice di origine ai
sensi dell'art. 42, n. 2, del regolamento, il secondo Stato possa rifiutarsi
di darvi esecuzione qualora, successivamente alla sua adozione, le circostanze
siano mutate in modo tale che ora l'esecuzione sarebbe gravemente lesiva per
l'interesse del minore.

b)      Oppure se, in tal caso, il convenuto debba far valere tali mutate
circostanze nello Stato di origine, con la possibilita di sospendere
l'esecuzione nel secondo Stato fino a che sia stata adottata la decisione
nello Stato di origine».

  **Sul procedimento d 'urgenza**

35      Il giudice del rinvio ha motivato la propria richiesta di trattare il
rinvio pregiudiziale con procedimento d'urgenza ex art. 104 ter del
regolamento di procedura affermando che i contatti tra la minore e il padre si
sono interrotti. Una decisione tardiva in merito all'esecuzione del decreto
del Tribunale per i Minorenni di Venezia del 10 luglio 2009, che ha disposto
il ritorno della minore in Italia, comporterebbe un ulteriore deterioramento
dei rapporti tra padre e figlia ed accrescerebbe quindi il rischio di danno
psichico nel caso in cui la minore dovesse fare ritorno in Italia.

36      Su proposta del giudice relatore, sentito l'avvocato generale, l'11
maggio 2010 la Terza Sezione della Corte ha deciso di accogliere la domanda
del giudice a quo di sottoporre il rinvio pregiudiziale a procedimento
d'urgenza.

  **Sulle questioni pregiudiziali**

  _Osservazioni preliminari_

37      È pacifico che la causa principale verte su una fattispecie di
trasferimento illecito di minore ai sensi dell'art. 3, primo comma, della
convenzione dell'Aia del 1980 e dell'art. 2, punto 11, del regolamento.

38      È altresi pacifico che, ai sensi dell'art. 10 del regolamento, il
giudice competente, quanto meno al momento della sottrazione della minore, era
il Tribunale per i Minorenni di Venezia, giudice del luogo di residenza
abituale della minore prima dell'illecito trasferimento.

  _Sulla prima questione_

39      Con tale questione il giudice del rinvio domanda se, in una
fattispecie di trasferimento illecito di minore, l'art. 10, lett. b), iv), del
regolamento debba essere interpretato nel senso che un provvedimento
provvisorio va qualificato come «decisione di affidamento che non prevede il
ritorno del minore» ai sensi di tale disposizione.

40      Occorre sottolineare che il sistema istituito dal regolamento si
impernia sul ruolo centrale conferito al giudice competente ai sensi delle
disposizioni del regolamento stesso e che, ai sensi del suo ventunesimo
'considerando', il riconoscimento e l'esecuzione delle decisioni rese in uno
Stato membro devono fondarsi sul principio della fiducia reciproca, mentre i
motivi di non riconoscimento dovrebbero essere limitati al minimo
indispensabile.

41      Nel caso di trasferimento illecito di minori, l'art. 10 del
regolamento attribuisce la competenza, come regola generale, ai giudici dello
Stato membro in cui il minore aveva la residenza abituale immediatamente prima
del trasferimento. Tale competenza e in via di principio conservata e si
trasferisce solo qualora il minore abbia acquisito la residenza abituale in un
altro Stato membro e, inoltre, ricorra una delle condizioni alternative
previste dallo stesso art. 10\.

42      La questione sollevata dal giudice a quo e diretta specificamente ad
accertare se, mediante l'adozione di un provvedimento provvisorio, il giudice
competente abbia trasferito la propria competenza, a norma dell'art. 10, lett.
b), iv), del regolamento ai giudici dello Stato membro in cui il minore
sottratto e stato condotto.

43      A tal proposito va rilevato che il regolamento mira a dissuadere dal
commettere sottrazioni di minori tra Stati membri e, in caso di sottrazione,
ad ottenere che il ritorno del minore sia effettuato al piu presto (v.
sentenza Rinau, cit., punto 52).

44      Ne consegue che il trasferimento illecito di un minore non dovrebbe,
in linea di principio, comportare il trasferimento della competenza dai
giudici dello Stato membro in cui il minore aveva la residenza abituale
immediatamente prima del trasferimento a quelli dello Stato membro in cui e
stato condotto, e cio nemmeno nell'ipotesi in cui, a seguito del
trasferimento, il minore abbia acquisito la residenza abituale in quest'altro
Stato membro.

45      La condizione enunciata all'art. 10, lett. b), iv), del regolamento
dev'essere pertanto interpretata in senso restrittivo.

46      Pertanto, alla luce del ruolo centrale attribuito dal regolamento al
giudice competente e del principio della conservazione di tale competenza, si
deve ritenere che per «decisione di affidamento che non prevede il ritorno del
minore» vada intesa una decisione definitiva, adottata sulla scorta di una
disamina completa dell'insieme degli elementi pertinenti, con la quale il
giudice competente si pronuncia sulla disciplina della questione
dell'affidamento del minore, disciplina che non e piu soggetta ad altre
decisioni amministrative o giudiziarie. Il fatto che la disciplina della
questione dell'affidamento del minore preveda una revisione o un riesame
periodico entro un certo periodo, o in funzione di certe circostanze, di tale
questione non priva la decisione del suo carattere definitivo.

47      Tale conclusione discende dalla sistematica del regolamento e risponde
altresi agli interessi del minore. Qualora infatti una decisione provvisoria
dovesse comportare la perdita di competenza in ordine alla questione
dell'affidamento del minore, il giudice competente dello Stato membro della
residenza abituale anteriore del minore potrebbe essere dissuaso dall'adottare
una siffatta decisione provvisoria, e cio quand'anche essa fosse necessaria
per tutelare gli interessi del minore.

48      Con il decreto del 23 maggio 2008 il Tribunale per i Minorenni di
Venezia, giudice competente ai sensi del regolamento, tenendo conto della
situazione di fatto creatasi a seguito della sottrazione della minore e
considerando l'interesse di quest'ultima, ha revocato il divieto di espatrio
dal territorio italiano, ha disposto provvisoriamente l'affidamento condiviso
a entrambi i genitori, ha concesso al padre un diritto di visita e ha disposto
una consulenza tecnica d'ufficio in merito ai rapporti tra la minore e i due
genitori, in vista appunto dell'adozione di una sua decisione definitiva sul
diritto di affidamento. Tale giudice ha inoltre attribuito alla madre il
diritto di prendere, nei confronti della minore, le «decisioni (…) concernenti
l'ordinaria amministrazione», vale a dire le decisioni genitoriali attinenti
agli aspetti pratici della vita quotidiana della bambina.

49      Si desume da quanto sopra che tale decreto, qualificato come
provvisorio tanto dal Tribunale per i Minorenni di Venezia quanto dal giudice
del rinvio, non configura affatto una decisione definitiva sul diritto di
affidamento.

50      Occorre pertanto risolvere la prima questione dichiarando che l'art.
10, lett. b), iv), del regolamento dev'essere interpretato nel senso che un
provvedimento provvisorio non configura una «decisione di affidamento che non
prevede il ritorno del minore» ai sensi di tale disposizione e non puo
costituire il fondamento di un trasferimento di competenza ai giudici dello
Stato membro verso il quale il minore e stato illecitamente trasferito.

  _Sulla seconda questione_

51      Con tale questione il giudice a quo domanda se l'art. 11, n. 8, del
regolamento debba essere interpretato nel senso che la decisione del giudice
competente che disponga il ritorno del minore rientra nell'ambito di
applicazione di detta norma solo qualora si fondi su una decisione definitiva
del medesimo giudice in merito al diritto di affidamento del minore.

52      Si deve rilevare che una siffatta interpretazione, che subordina
l'esecuzione di una decisione del giudice competente con la quale si disponga
il ritorno del minore all'esistenza di una decisione definitiva dello stesso
giudice in merito al diritto di affidamento, non trova alcun fondamento
testuale nell'art. 11 del regolamento ne, specificamente, nel suo n. 8\. Al
contrario, l'art. 11, n. 8, del regolamento fa riferimento a qualunque
«successiva decisione che prescrive il ritorno del minore».

53      Vero e che, ai sensi del n. 7 dello stesso articolo, l'autorita
giurisdizionale o l'autorita centrale dello Stato membro di residenza abituale
anteriore deve notificare alle parti le informazioni che abbia ricevuto in
merito a un provvedimento contro il ritorno del minore adottato nello Stato
membro in cui questi e stato trasferito e invitarle a presentare le proprie
conclusioni «affinche [tale autorita] esamini la questione dell'affidamento
del minore». Questa disposizione, tuttavia, non fa che indicare l'obiettivo
finale dei procedimenti amministrativi e giudiziari, vale a dire la
regolarizzazione della situazione del minore, ma da cio non e lecito dedurre
che la decisione sull'affidamento del minore costituisca una condizione
preliminare all'adozione di una decisione che dispone il ritorno del minore.
Tale decisione intermedia, infatti, e anch'essa volta al conseguimento
dell'obiettivo finale, che e la disciplina della questione dell'affidamento
del minore.

54      Analogamente, gli artt. 40 e 42‑47 del regolamento non subordinano
affatto l'esecuzione di una decisione emessa ai sensi dell'art. 11, n. 8, e
certificata ai sensi dell'art. 42, n. 1, del regolamento, alla previa adozione
di una decisione in materia di affidamento.

55      Questa interpretazione dell'art. 11, n. 8, del regolamento e
confermata dalla giurisprudenza della Corte.

56      La Corte ha dichiarato che, benche intrinsecamente connessa ad altre
materie disciplinate dal regolamento, in particolare al diritto di
affidamento, l'esecutivita di una decisione che prescrive il ritorno di un
minore successiva ad un provvedimento contro il ritorno beneficia
dell'autonomia procedurale, al fine di non ritardare il ritorno di un minore
illecitamente trasferito. Essa ha altresi affermato questa autonomia delle
disposizioni degli artt. 11, n. 8, 40 e 42 del regolamento nonche la priorita
riconosciuta alla competenza del giudice di origine nell'ambito del capo III,
sezione 4, del regolamento (v., in tal senso, sentenza Rinau, cit., punti 63 e
64).

57      Occorre aggiungere che tale interpretazione e conforme alla ratio del
meccanismo istituito dagli artt. 11, n. 8, 40 e 42 del regolamento.

58      In base a tale meccanismo, qualora il giudice dello Stato membro in
cui il minore e stato illecitamente trasferito abbia emesso una decisione
contro il ritorno ai sensi dell'art. 13 della convenzione dell'Aia del 1980,
il regolamento, che all'art. 60 afferma il proprio primato su tale convenzione
nei rapporti tra gli Stati membri, intende riservare al giudice che sia
competente in forza di questo stesso regolamento qualunque decisione in merito
all'eventuale ritorno del minore. In tal senso, l'art. 11, n. 8, dispone che
una siffatta decisione del giudice competente e esecutiva conformemente alla
sezione 4 del capo III del regolamento, allo scopo di assicurare il ritorno
del minore.

59      Si deve ricordare che il giudice competente, prima di adottare tale
decisione, deve tener conto dei motivi e degli elementi di prova sulla scorta
dei quali e stata emessa la decisione contro il ritorno. Il fatto che egli
abbia preso in considerazione tali elementi contribuisce a giustificare
l'esecutivita della decisione, una volta che sia stata adottata, in conformita
al principio di reciproca fiducia sotteso al regolamento.

60      Per giunta, tale sistema comporta un duplice esame della questione del
ritorno del minore, garantendo cosi una maggiore fondatezza della decisione e
una tutela rafforzata degli interessi del minore.

61      Inoltre, come correttamente rileva la Commissione europea, il giudice
cui spetta pronunciarsi in definitiva sul diritto di affidamento deve disporre
della facolta di stabilire tutte le modalita e le misure intermedie, ivi
inclusa la designazione del luogo di residenza del minore, il che potrebbe
eventualmente renderne necessario il ritorno.

62      L'obiettivo di celerita perseguito dagli artt. 11, n. 8, 40 e 42 del
regolamento e la priorita attribuita alla competenza del giudice di origine
difficilmente potrebbero conciliarsi con un'interpretazione secondo la quale
la decisione di ritorno dovrebbe essere preceduta da una decisione definitiva
sul diritto di affidamento. Un'interpretazione del genere si tradurrebbe in un
vincolo tale da obbligare eventualmente il giudice competente a prendere una
decisione sul diritto di affidamento senza disporre di tutte le informazioni e
di tutti gli elementi pertinenti, ne del tempo necessario a valutarli in modo
obiettivo e pacato.

63      Quanto all'argomento secondo il quale un'interpretazione siffatta
potrebbe comportare per il minore una serie di spostamenti inutili, nel caso
in cui il giudice competente dovesse in definitiva attribuire l'affidamento al
genitore residente nello Stato membro del trasferimento, si deve
necessariamente sottolineare che l'interesse a che sull'affidamento definitivo
del minore sia resa una decisione giudiziaria giusta e fondata, la necessita
di scoraggiare le sottrazioni di minori nonche il diritto del minore di
intrattenere regolarmente rapporti personali e contatti diretti con entrambi i
genitori prevalgono sugli eventuali inconvenienti che tali spostamenti
potrebbero provocare.

64      Uno dei diritti fondamentali del bambino e infatti quello, sancito
dall'art. 24, n. 3, della Carta dei diritti fondamentali dell'Unione europea,
proclamata a Nizza il 7 dicembre 2000 (GU C 364, pag. 1), di intrattenere
regolarmente relazioni personali e contatti diretti con i due genitori, e il
rispetto di tale diritto si identifica innegabilmente con un interesse
superiore di qualsiasi bambino (v. sentenza 23 dicembre 2009, causa C‑403/09
PPU, Detiček, Racc. pag. I‑12193, punto 54). Orbene, e giocoforza constatare
che, il piu delle volte, un trasferimento illecito del minore, a seguito di
una decisione presa unilateralmente da uno dei suoi genitori, priva il bambino
della possibilita di intrattenere regolarmente relazioni personali e contatti
diretti con l'altro genitore (sentenza Detiček, cit., punto 56).

65      La correttezza di tale impostazione emerge anche dall'esame della
fattispecie di cui e causa.

66      Il decreto del 10 luglio 2009 con il quale il giudice competente ha
disposto il ritorno della minore si fonda, infatti, sulla considerazione che i
rapporti tra la bambina e il padre si sono interrotti. Risponde pertanto al
superiore interesse della minore che tali rapporti siano ripristinati e che,
nei limiti del possibile, sia anche assicurata la presenza della madre in
Italia, affinche i rapporti della bambina con entrambi i genitori nonche le
competenze genitoriali e la personalita di questi ultimi siano esaminati
approfonditamente dai competenti servizi italiani prima dell'adozione di una
decisione definitiva sull'affidamento e sulla responsabilita genitoriale.

67      La seconda questione va pertanto risolta dichiarando che l'art. 11, n.
8, del regolamento dev'essere interpretato nel senso che la decisione del
giudice competente che disponga il ritorno del minore rientra nell'ambito di
applicazione di tale disposizione anche qualora non sia preceduta da una
decisione definitiva adottata dal medesimo giudice sul diritto di affidamento
del minore.

  _Sulla terza questione_

68      Alla luce della soluzione fornita alle prime due questioni
pregiudiziali, non occorre risolvere la terza.

  _Sulla quarta questione_

69      Con tale questione il giudice del rinvio domanda se l'art. 47, n. 2,
secondo comma, del regolamento debba essere interpretato nel senso che una
decisione che attribuisca un diritto di affidamento provvisorio, emessa in un
momento successivo da un giudice dello Stato membro di esecuzione e
considerata esecutiva ai sensi della legge di tale Stato, osti all'esecuzione
di una decisione certificata, emessa anteriormente, con la quale era stato
disposto il ritorno del minore, in quanto incompatibile con quest'ultima
decisione.

70      Come risulta dal ventiquattresimo 'considerando' nonche dagli artt.
42, n. 1, e 43, n. 2, del regolamento, il rilascio di un certificato non e
impugnabile e la decisione certificata e automaticamente dotata di efficacia
esecutiva senza che sia possibile opporsi al suo riconoscimento.

71      Peraltro, a norma dell'art. 43, n. 1, del regolamento, la legge dello
Stato membro di origine e applicabile a qualsiasi rettifica del certificato,
fermo restando che, ai sensi del ventiquattresimo 'considerando' del
regolamento, la domanda di rettifica e ammessa solo in caso di errore
materiale, ossia se il certificato non rispecchia correttamente il contenuto
della decisione. All'art. 44 del regolamento si prevede inoltre che il
certificato ha effetto soltanto nei limiti del carattere esecutivo della
sentenza, e all'art. 47, n. 2, secondo comma, del regolamento, che una
decisione certificata non puo essere eseguita se e incompatibile con una
decisione esecutiva emessa posteriormente.

72      Occorre inoltre ricordare che, come risulta dal ventitreesimo
'considerando' del regolamento, le modalita relative all'esecuzione di tali
decisioni restano disciplinate dalla legge nazionale dello Stato membro di
esecuzione.

73      Dalle disposizioni innanzi citate, che delineano una netta
ripartizione di competenze tra i giudici dello Stato membro d'origine e quelli
dello Stato membro di esecuzione e che mirano a un rapido ritorno del minore,
risulta che un certificato rilasciato in forza dell'art. 42 del regolamento,
che conferisce alla decisione cosi certificata un'efficacia esecutiva
specifica, non e in alcun modo impugnabile. Il giudice richiesto deve
limitarsi a constatare l'efficacia esecutiva di tale decisione, e nei
confronti del certificato puo soltanto essere proposta domanda di rettifica,
oppure possono essere sollevati dubbi in merito alla sua autenticita,
conformemente alla legge nazionale dello Stato membro di origine (v., in tal
senso, sentenza Rinau, cit., punti 85, 88 e 89). Le uniche norme dello Stato
membro richiesto che possono trovare applicazione sono quelle che disciplinano
le questioni procedurali.

74      Per contro, le questioni attinenti alla fondatezza della decisione in
quanto tale, e segnatamente la questione se ricorrano i presupposti perche il
giudice competente possa pronunciare tale decisione, ivi incluse le eventuali
contestazioni in merito alla competenza, devono essere sollevate dinanzi ai
giudici dello Stato membro di origine, in conformita delle norme del suo
ordinamento giuridico. Del pari, la domanda di sospensione dell'esecuzione di
una decisione certificata puo essere presentata soltanto al giudice competente
dello Stato membro di origine, in conformita delle norme del suo ordinamento
giuridico.

75      Pertanto, contro l'esecuzione di siffatta decisione non vi e alcun
mezzo d'impugnazione esperibile dinanzi ai giudici dello Stato membro del
trasferimento, e le uniche norme giuridiche di tale Stato che siano
applicabili sono quelle procedurali, ai sensi dell'art. 47, n. 1, del
regolamento, vale a dire le modalita di esecuzione della decisione. Orbene, un
procedimento come quello che costituisce oggetto della presente questione
pregiudiziale non riguarda ne requisiti di forma ne questioni procedurali,
bensi questioni di merito.

76      Di conseguenza, l'incompatibilita, ai sensi dell'art. 47, n. 2,
secondo comma, del regolamento, di una decisione certificata con una decisione
esecutiva successiva dev'essere verificata soltanto rispetto alle eventuali
decisioni pronunciate successivamente dai giudici competenti dello Stato
membro di origine.

77      Una siffatta incompatibilita si produrrebbe non soltanto nei casi in
cui la decisione fosse annullata o riformata a seguito di un'azione in
giudizio nello Stato membro di origine. Come e stato chiarito in udienza,
infatti, il giudice competente puo, d'ufficio o, se del caso, su richiesta dei
servizi sociali, ritornare sulla propria decisione, allorche l'interesse del
minore lo esige, e adottare una nuova decisione esecutiva, senza espressamente
revocare la prima, che risulterebbe cosi caducata.

78      Ritenere che una decisione emessa successivamente da un giudice dello
Stato membro di esecuzione possa ostare all'esecuzione di una decisione
anteriore certificata nello Stato membro di origine che abbia disposto il
ritorno del minore costituirebbe un'elusione del meccanismo istituito dalla
sezione 4 del capo III del regolamento. Una simile deroga alla competenza dei
giudici dello Stato membro di origine priverebbe di effetto utile l'art. 11,
n. 8, del regolamento - che conferisce in ultima analisi al giudice competente
il diritto di decidere e prevale, in forza dell'art. 60 del regolamento, sulla
convenzione dell'Aia del 1980 - e riconoscerebbe una competenza di merito ai
giudici dello Stato membro di esecuzione.

79      Di conseguenza, occorre risolvere la quarta questione dichiarando che
l'art. 47, n. 2, secondo comma, del regolamento dev'essere interpretato nel
senso che una decisione emessa successivamente da un giudice dello Stato
membro di esecuzione, che attribuisca un diritto di affidamento provvisorio e
sia considerata esecutiva ai sensi della legge di tale Stato, non e opponibile
all'esecuzione di una decisione certificata, emessa anteriormente dal giudice
competente dello Stato membro di origine e con la quale era stato disposto il
ritorno del minore.

  _Sulla quinta questione_

80      Con tale questione il giudice a quo domanda se l'esecuzione di una
decisione certificata possa essere negata nello Stato membro di esecuzione
adducendo un mutamento delle circostanze, sopravvenuto dopo la sua emanazione,
tale per cui l'esecuzione potrebbe ledere gravemente il superiore interesse
del minore, o se invece un tale mutamento debba essere dedotto dinanzi ai
giudici dello Stato membro di origine, il che implicherebbe la sospensione
dell'esecuzione della decisione nello Stato membro richiesto, nelle more del
procedimento nello Stato membro di origine.

81      A tal proposito, un cambiamento significativo delle circostanze in
relazione al superiore interesse del minore costituisce una questione
sostanziale, eventualmente idonea a condurre a una modifica della decisione
del giudice competente in merito al ritorno del minore. Orbene, conformemente
alla ripartizione delle competenze ampiamente evocata nella presente sentenza,
una questione del genere rientra nella sfera del giudice competente dello
Stato membro di origine. Del resto detto giudice e, nel sistema istituito dal
regolamento, altresi competente a valutare il superiore interesse del minore
ed e a detto giudice che dev'essere presentata l'eventuale domanda di
sospensione della sua decisione.

82      Tale conclusione non e inficiata dal riferimento, di cui all'art. 47,
n. 2, primo comma, del regolamento, all'esecuzione di una decisione resa in un
altro Stato membro «alle stesse condizioni» che si applicherebbero se la
decisione fosse stata pronunciata nello Stato membro di esecuzione. Tale
prescrizione va interpretata restrittivamente. Essa riguarda soltanto le
modalita procedurali secondo le quali deve svolgersi il ritorno del minore, e
non puo in nessun caso fornire una giustificazione sostanziale per opporsi
alla decisione del giudice competente.

83      Si deve pertanto risolvere la quinta questione dichiarando che
l'esecuzione di una decisione certificata non puo essere negata nello Stato
membro di esecuzione adducendo un mutamento delle circostanze, sopravvenuto
dopo la sua emanazione, tale per cui l'esecuzione potrebbe ledere gravemente
il superiore interesse del minore. Un mutamento del genere dev'essere dedotto
dinanzi al giudice competente dello Stato membro di origine, al quale dovrebbe
essere presentata anche l'eventuale domanda di sospensione dell'esecuzione
della sua decisione.

  **Sulle spese**

84      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

1)       **L 'art. 10, lett. b), iv), del regolamento (CE) del Consiglio 27
novembre 2003 n. 2201, relativo alla competenza, al riconoscimento e
all'esecuzione delle decisioni in materia matrimoniale e in materia di
responsabilita genitoriale, che abroga il regolamento (CE) n. 1347/2000,
dev'essere interpretato nel senso che un provvedimento provvisorio non
configura una «decisione di affidamento che non prevede il ritorno del minore»
ai sensi di tale disposizione e non puo costituire il fondamento di un
trasferimento di competenza ai giudici dello Stato membro verso il quale il
minore e stato illecitamente trasferito. **

2)       **L 'art. 11, n. 8, del regolamento n. 2201/2003 dev'essere
interpretato nel senso che la decisione del giudice competente che disponga il
ritorno del minore rientra nell'ambito di applicazione di tale disposizione
anche qualora non sia preceduta da una decisione definitiva adottata dal
medesimo giudice sul diritto di affidamento del minore. **

3)       **L 'art. 47, n. 2, secondo comma, del regolamento n. 2201/2003
dev'essere interpretato nel senso che una decisione emessa successivamente da
un giudice dello Stato membro di esecuzione, che attribuisca un diritto di
affidamento provvisorio e sia considerata esecutiva ai sensi della legge di
tale Stato, non e opponibile all'esecuzione di una decisione certificata,
emessa anteriormente dal giudice competente dello Stato membro di origine e
con la quale era stato disposto il ritorno del minore.**

4)       **L 'esecuzione di una decisione certificata non puo essere negata
nello Stato membro di esecuzione adducendo un mutamento delle circostanze,
sopravvenuto dopo la sua emanazione, tale per cui l'esecuzione potrebbe ledere
gravemente il superiore interesse del minore. Un mutamento del genere
dev'essere dedotto dinanzi al giudice competente dello Stato membro di
origine, al quale dovrebbe essere presentata anche l'eventuale domanda di
sospensione dell'esecuzione della sua decisione. **

Firme

* * *

* Lingua processuale: il tedesco. 


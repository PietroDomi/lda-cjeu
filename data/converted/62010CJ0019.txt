

SENTENZA DELLA CORTE (Ottava Sezione)

29 luglio 2010 (*)

«Inadempimento di uno Stato - Regolamenti (CE) nn. 273/2004 e 111/2005 -
Precursori di droghe - Controllo e monitoraggio all'interno dell'Unione -
Controllo degli scambi tra l'Unione e i paesi terzi - Sanzioni»

Nella causa C‑19/10,

avente ad oggetto il ricorso per inadempimento, ai sensi dell'art. 258 TFUE,
presentato il 12 gennaio 2010,

**Commissione europea,** rappresentata dal sig. P. Oliver e dalla sig.ra S.
Mortoni, in qualita di agenti, con domicilio eletto in Lussemburgo,

ricorrente,

contro

**Repubblica italiana,** rappresentata dalla sig.ra G. Palmieri, in qualita di
agente, assistita dal sig. S. Fiorentino, avvocato dello Stato, con domicilio
eletto in Lussemburgo,

convenuta,

LA CORTE (Ottava Sezione),

composta dalla sig.ra C. Toader, presidente di sezione, dai sigg. K. Schiemann
(relatore) e L. Bay Larsen, giudici,

avvocato generale: sig. N. Jaaskinen

cancelliere: sig. R. Grass

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il presente ricorso, la Commissione europea chiede alla Corte di
dichiarare che la Repubblica italiana, non avendo adottato le misure nazionali
per l'attuazione dell'art. 12 del regolamento (CE) del Parlamento europeo e
del Consiglio 11 febbraio 2004, n. 273, relativo ai precursori di droghe (GU L
47, pag. 1), non avendole comunicate alla Commissione in conformita dell'art.
16 dello stesso regolamento, e non avendo adottato le misure nazionali per
l'attuazione dell'art. 31 del regolamento (CE) del Consiglio 22 dicembre 2004,
n. 111/2005, recante norme per il controllo del commercio dei precursori di
droghe tra la Comunita e i paesi terzi (GU 2005, L 22, pag. 1), e venuta meno
agli obblighi ad essa incombenti in forza di detti regolamenti.

2        Dall'art. 1 del regolamento n. 273/2004 risulta che esso e volto ad
istituire provvedimenti armonizzati per il controllo e il monitoraggio,
all'interno dell'Unione europea, di talune sostanze frequentemente impiegate
nella fabbricazione illecita di stupefacenti o di sostanze psicotrope, dette
«precursori di droghe», per impedirne la diversione verso l'attivita illecita.

3        L'art. 12 di tale regolamento dispone che gli Stati membri fissano
norme in materia di sanzioni applicabili in caso di infrazioni alle
disposizioni del citato regolamento e adottano tutte le misure necessarie per
garantirne l'applicazione. Tale disposizione precisa che le sanzioni previste
devono essere effettive, proporzionate e dissuasive.

4        L'art. 16 del regolamento n. 273/2004 dispone in particolare che ogni
Stato membro informa la Commissione dei provvedimenti che adotta ai sensi del
medesimo regolamento, in particolare dei provvedimenti presi ai sensi dei suoi
artt. 10 e 12.

5        Dall'art. 18 del citato regolamento emerge che il suo art. 12 e
entrato in vigore il 18 agosto 2005.

6        Quanto al regolamento n. 111/2005, come risulta dall'art. 1, esso
mira a stabilire le norme per il controllo degli scambi di precursori di
droghe tra l'Unione ed i paesi terzi, al fine di prevenire la diversione di
tali sostanze. Esso si applica alle importazioni, alle esportazioni e alle
attivita di intermediazione.

7        L'art. 31 del regolamento n. 111/2005 dispone che gli Stati membri
stabiliscono le norme relative alle sanzioni da applicare in caso di
violazione delle disposizioni di tale regolamento e adottano tutte le misure
necessarie ad assicurare la loro applicazione. Tale disposizione precisa che
le sanzioni previste devono essere effettive, proporzionate e dissuasive.

8        Dall'art. 35 del citato regolamento risulta, tra l'altro, che
quest'ultimo e entrato in vigore il 15 febbraio 2005, ma che diverse sue
disposizioni, tra cui l'art. 31, sono applicabili solo dal 18 agosto 2005.

9        Ritenendo che la Repubblica italiana non avesse adottato le misure
necessarie per garantire l'applicazione dell'art. 12 del regolamento n.
273/2004 ne comunicato dette misure conformemente all'art. 16 del medesimo, e
che non avesse neppure disposto le misure necessarie per garantire
l'esecuzione dell'art. 31 del regolamento n. 111/2005, il 1° febbraio 2008 la
Commissione ha inviato una lettera di diffida a tale Stato membro invitandolo,
conformemente all'art. 226 CE, a presentare le sue osservazioni.

10      Nelle loro risposte del 7 aprile e 8 settembre 2008, le autorita
italiane hanno spiegato che le misure dirette a consentire l'attuazione di
detti regolamenti erano in corso di elaborazione.

11      Il 23 marzo 2009 la Commissione ha emesso un parere motivato invitando
la Repubblica italiana a prendere le misure necessarie per conformarsi agli
obblighi ad essa incombenti in forza degli artt. 12 e 16 del regolamento n.
273/2004 nonche dell'art. 31 del regolamento n. 111/2005, entro due mesi dal
ricevimento di tale parere.

12      Con lettera del 27 maggio 2009 le autorita italiane hanno informato la
Commissione che le misure volte a consentire l'attuazione di detti regolamenti
erano ancora in fase di adozione.

13      In tali circostanze, la Commissione ha deciso di proporre il presente
ricorso.

14      La Repubblica italiana, pur riconoscendo di non avere ancora adottato
le misure richieste per conformarsi agli obblighi derivanti dalle disposizioni
cui fa riferimento la Commissione nel ricorso, sottolinea, nel suo
controricorso, che ritiene di essere in condizione di procedere rapidamente a
siffatta adozione, la quale, eventualmente, potrebbe addirittura intervenire
prima della chiusura del presente procedimento.

15      A tale proposito e tuttavia sufficiente ricordare che, per
giurisprudenza consolidata, l'esistenza di un inadempimento dev'essere
valutata in relazione alla situazione dello Stato membro quale si presentava
alla scadenza del termine stabilito nel parere motivato, e non possono essere
prese in considerazione dalla Corte modifiche successivamente intervenute.

16      Nel caso di specie e assodato che, alla scadenza del termine fissato
nel parere motivato, la Repubblica italiana non aveva emanato le misure
necessarie per conformarsi agli obblighi ad essa incombenti in forza degli
artt. 12 del regolamento n. 273/2004 e 31 del regolamento n. 111/2005, di modo
che, sotto questo profilo, le censure sollevate dalla Commissione devono
essere accolte.

17      Poiche, come teste constatato, la Repubblica italiana non ha adottato
le misure necessarie per provvedere alla corretta esecuzione dell'art. 12 del
regolamento n. 273/2004, la censura della Commissione tratta dalla violazione
dell'art. 16 dello stesso per mancata comunicazione alla Commissione, per
contro, non puo essere simultaneamente accolta.

18      Alla luce di quanto sopra esposto, occorre dichiarare che la
Repubblica italiana, non avendo adottato le misure nazionali necessarie per
l'attuazione dell'art. 12 del regolamento n. 273/2004 nonche dell'art. 31 del
regolamento n. 111/2005, e venuta meno agli obblighi ad essa incombenti in
forza di tali regolamenti.

  **Sulle spese**

19      Ai sensi dell'art. 69, n. 2, del regolamento di procedura, la parte
soccombente e condannata alle spese se ne e stata fatta domanda. Poiche la
Commissione ne ha fatto domanda, la Repubblica italiana, rimasta soccombente,
dev'essere condannata alle spese.

Per questi motivi, la Corte (Ottava Sezione) dichiara e statuisce:

1)       **La Repubblica italiana, non avendo adottato le misure nazionali
necessarie per l 'attuazione dell'art. 12 del regolamento (CE) del Parlamento
europeo e del Consiglio 11 febbraio 2004, n. 273, relativo ai precursori di
droghe, nonche dell'art. 31 del regolamento (CE) del Consiglio 22 dicembre
2004, n. 111/2005, recante norme per il controllo del commercio dei precursori
di droghe tra la Comunita e i paesi terzi, e venuta meno agli obblighi ad essa
incombenti in forza di tali regolamenti.**

2)       **La Repubblica italiana e condannata alle spese.**

Firme

* * *

* Lingua processuale: l'italiano. 




  

  

  

  

**Sentenza della Corte (Quarta Sezione) 10 novembre 2011 -- X / Inspecteur van
de Belastingdienst/Y e X BV/Inspecteur van de Belastingdienst P**

**(cause riunite C ‑319/10 e C‑320/10)**

«Tariffa doganale comune - Nomenclatura combinata - Classificazione tariffaria
- Carne di pollo disossata, congelata e con aggiunta di sale - Validita e
interpretazione dei regolamenti (CE) nn. 535/94, 1832/2002, 1871/2003,
2344/2003 e 1810/2004 - Nota complementare 7 al capitolo 2 della nomenclatura
combinata - Decisione dell'organo di conciliazione dell'OMC - Effetti
giuridici»

1.                      _Accordi internazionali - Organizzazione mondiale del commercio - Competenza della Corte -- Interpretazione e valutazione della validita di atti delle istituzioni dell'Unione in relazione agli accordi OMC - Esclusione - Eccezioni - Atto che mira a garantire l'esecuzione di un particolare obbligo assunto nell'ambito dell'OMC - Rinvio esplicito a precise disposizioni di tali accordi (v. punto 35)_

2.                      _Accordi internazionali - Accordo che istituisce l'Organizzazione mondiale del commercio - Decisione dell'organo di conciliazione dell'OMC che constata il mancato rispetto delle norme materiali di tale accordo - Impossibilita di invocare tali accordi o tale decisione per contestare la legittimita di un atto dell'Unione (v. punti 36-37)_

3.                      _Tariffa doganale comune - Voci doganali -- Note esplicative della nomenclatura combinata - Nota complementare n. 7 al capitolo 2 relativa alla voce 0210 - Carni e frattaglie commestibili salate o in salamoia - Interpretazione di tale nota alla luce di una decisione dell'organo di conciliazione dell'Organizzazione mondiale del commercio relativa all'interpretazione del termine «salata» - Presupposti (Regolamento del Consiglio n. 2658/87, allegato I; regolamento della Commissione n. 1810/2004) (v. punti 40-42, 44)_

4.                      _Tariffa doganale comune - Voci doganali -- Note esplicative della nomenclatura combinata - Nota complementare n. 7 al capitolo 2 relativa alla voce 0210 - Carni e frattaglie commestibili salate o in salamoia - Interpretazione e valutazione della validita di tale nota alla luce di una decisione dell'organo di conciliazione dell'Organizzazione mondiale del commercio relativa all'interpretazione del termine «salata» - Decisione successiva alle dichiarazioni per l'immissione in libera pratica delle merci interessate - Esclusione (Regolamento del Consiglio n. 2658/87, allegato I; regolamento della Commissione n. 1810/2004) (v. punto 51, dispositivo 1)_

5.                      _Tariffa doganale comune - Voci doganali - Carni e frattaglie commestibili salate - Classificazione nella voce 0210 della nomenclatura combinata - Presupposti - Carne la cui natura per l'aggiunta di sale ha subito un'alterazione, indipendentemente dal tenore di sale inferiore all'1,2% - Condizione non prevista dalla legislazione applicabile - Esclusione (Regolamento del Consiglio n. 2658/87, allegato I; regolamento della Commissione n. 1810/2004) (v. punti 54-60)_

**Oggetto**

| Domanda di pronuncia pregiudiziale - Rechtbank Haarlem - Interpretazione e
validita dei regolamenti (CE) della Commissione 9 marzo 1994, n. 535, che
modifica l'allegato I del regolamento (CEE) n. 2658/87 del Consiglio relativo
alla nomenclatura tariffaria e statistica e alla tariffa doganale comune (GU L
68, pag. 15), 1° agosto 2002, n. 1832, che modifica l'allegato I del
regolamento (CEE) n. 2658/87 del Consiglio relativo alla nomenclatura
tariffaria e statistica ed alla tariffa doganale comune (GU L 290, pag. 1), 23
ottobre 2003, n. 1871, che modifica l'allegato I del regolamento (CEE) n.
2658/87 del Consiglio relativo alla nomenclatura tariffaria e statistica e
alla tariffa doganale comune (GU L 275, pag. 5) e 30 dicembre 2003, n. 2344,
che modifica l'allegato I del regolamento (CEE) n. 2658/87 del Consiglio
relativo alla nomenclatura tariffaria e statistica ed alla tariffa doganale
comune (GU L 346, pag. 38) - Pezzi di pollo disossati, congelati e con
aggiunta di sale - Classificazione tariffaria.  
---|---  
  
**Dispositivo**

In circostanze come quelle dei procedimenti principali, in cui le
dichiarazioni di immissione in libera pratica hanno sono state effettuate
prima del 27 settembre 2005, non e possibile avvalersi della decisione
dell'organo di conciliazione dell'Organizzazione Mondiale del Commercio (OMC),
del 27 settembre 2005, che adotta un rapporto dell'organo di appello dell'OMC
(WT/DS269/AB/R, WT/DS286/AB/R) e due relazioni di un gruppo speciale dell'OMC
(WT/DS269/R e WT/DS286/R), come modificati dal rapporto dell'organo di
appello, ne nell'ambito dell'interpretazione della nota complementare 7 al
capitolo 2 della nomenclatura combinata presente nel regolamento (CE) n.
1810/2004 della Commissione, del 7 settembre 2004, che modifica l'allegato I
del regolamento (CEE) n. 2658/87 del Consiglio relativo alla nomenclatura
tariffaria e statistica ed alla tariffa doganale comune, ne nell'ambito della
valutazione della validita della succitata nota complementare.


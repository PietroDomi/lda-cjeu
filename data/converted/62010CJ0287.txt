

**Causa C ‑287/10**

**Tankreederei I SA**

**contro**

**Directeur de l 'administration des contributions directes**

[domanda di pronuncia pregiudiziale proposta dal tribunal administratif
(Lussemburgo)]

«Libera prestazione di servizi -- Libera circolazione dei capitali -- Abbuono
di imposta per investimenti -- Concessione collegata al fatto di mettere in
opera fisicamente l'investimento nel territorio nazionale -- Gestione di
imbarcazioni per la navigazione fluviale utilizzate in altri Stati membri»

Massime della sentenza

_Libera prestazione dei servizi -- Restrizioni -- Normativa tributaria_

_(Art.  56 TFUE)_

L'art. 56 TFUE deve essere interpretato nel senso che esso osta ad una
disposizione di uno Stato membro a norma della quale ad un'impresa che e
stabilita unicamente in tale Stato membro e negato un abbuono d'imposta per
investimenti, per la sola ragione che il bene d'investimento, in relazione al
quale si rivendica tale abbuono, e messo in opera fisicamente nel territorio
di un altro Stato membro.

Difatti, una simile disposizione nazionale, che assoggetta gli investimenti
messi in opera nel territorio di uno Stato membro, diverso da quello nel quale
e stabilita l'impresa considerata, ad un trattamento fiscale meno favorevole
rispetto a quello riservato agli investimenti messi in opera nel territorio
nazionale, e atta, se non a dissuadere le imprese nazionali dal fornire, in un
altro Stato membro, servizi che necessitano dell'impiego di beni di
investimento situati in quest'ultimo Stato membro, quanto meno a rendere tale
prestazione di servizi transfrontalieri meno attraente o piu difficile
rispetto alla prestazione di servizi nel territorio nazionale mediante beni di
investimento situati in detto territorio.

Una normativa del genere non puo essere giustificata dalla necessita di
garantire la coerenza del regime fiscale nazionale, dal momento che non
sussiste un nesso diretto, dal punto di vista del regime fiscale nazionale
considerato, tra, da un lato, la concessione ad un'impresa residente che
fornisce servizi in altri Stati membri di un abbuono d'imposta per beni
d'investimento utilizzati a tal fine e, d'altro lato, il finanziamento di tale
agevolazione fiscale a mezzo dell'imposta riscossa sui redditi prodotti dai
destinatari dei servizi forniti grazie a tali beni.

Una simile normativa non puo, inoltre, essere giustificata dalla necessita di
prevenire abusi, dal momento che essa colpisce qualsiasi impresa che metta in
opera beni d'investimento nel territorio di un altro Stato membro, e cio
malgrado l'assenza di elementi oggettivi idonei a dimostrare l'esistenza di
una costruzione di puro artificio, priva di effettivita economica, il cui
unico fine e ottenere un vantaggio fiscale.

Inoltre, una tale disposizione nazionale che nega sistematicamente
un'agevolazione fiscale quando l'investimento non e messo in opera nel
territorio nazionale, nonostante il fatto che l'investimento di cui trattasi
sia estraneo a qualsiasi finalita sociale, non puo essere giustificata sulla
base della competenza degli Stati membri a procedere alla scelta degli
interessi della collettivita che intendono promuovere concedendo agevolazioni
fiscali.

(v. punti 17, 23, 25, 28-30, 32, 34 e dispositivo)

  
  
  
  
  
  

SENTENZA DELLA CORTE (Terza Sezione)

22 dicembre 2010 (*)

«Libera prestazione di servizi - Libera circolazione dei capitali - Abbuono di
imposta per investimenti - Concessione collegata al fatto di mettere in opera
fisicamente l'investimento nel territorio nazionale - Gestione di imbarcazioni
per la navigazione fluviale utilizzate in altri Stati membri»

Nel procedimento C‑287/10,

avente ad oggetto la domanda di pronuncia pregiudiziale presentata alla Corte,
ai sensi dell'art. 267 TFUE, dal tribunal administratif (Lussemburgo), con
decisione 8 giugno 2010, pervenuta in cancelleria il 10 giugno 2010, nella
causa

**Tankreederei I SA**

contro

**Directeur de l 'administration des contributions directes,**

LA CORTE (Terza Sezione),

composta dal sig. K. Lenaerts (relatore), presidente di sezione, dai sigg. D.
Švaby, E. Juhasz, G. Arestis e T. von Danwitz, giudici,

avvocato generale: sig.ra J. Kokott

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la Tankreederei I SA, dall'avv. F. Collot, avocat,

-        per il governo francese, dai sigg. G. de Bergues e B. Cabouat, in qualita di agenti,

-        per la Commissione europea, dai sigg. R. Lyal e J.-P. Keppenne, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 56 TFUE e 63 TFUE.

2        Tale domanda e stata presentata nell'ambito di una controversia tra
la Tankreederei I SA (in prosieguo: la «Tankreederei»), societa di diritto
lussemburghese, e il Directeur de l'administration luxembourgeoise des
contributions directes (direttore dell'amministrazione lussemburghese delle
imposte dirette), a seguito del rifiuto di tale amministrazione di concedere a
detta societa l'abbuono d'imposta per investimenti.

  **Il diritto nazionale**

3        L'art. 152bis, n. 1, della loi du 4 decembre 1967 concernant l'impot
sur les revenus (legge 4 dicembre 1967, sull'imposta sui redditi; _M emorial_
A 1967, pag. 1228), come modificata dalla legge 19 dicembre 1986 ( _M emorial_
A 1986, pag. 2330; in prosieguo: la «LIR»), cosi dispone:

«Previa domanda, i contribuenti ottengono gli abbuoni d'imposta sul reddito di
seguito specificati per investimenti, di cui ai paragrafi 2 e 7 seguenti, che
effettuano nelle loro imprese ai sensi dell'art. 14\. Gli investimenti devono
essere effettuati in un centro di attivita stabile situato nel Granducato e
destinato a rimanervi in maniera permanente; essi devono inoltre essere messi
in opera fisicamente nel territorio lussemburghese».

  **Fatti della causa principale e questione pregiudiziale**

4        La Tankreederei, che ha la sede sociale in Lussemburgo, gestisce, da
tale Stato membro, due imbarcazioni destinate alla navigazione fluviale
nell'ambito della sua attivita consistente nel rifornire navi marittime di
idrocarburi per uso navale (cosiddetto «bunkeraggio» o bunkering) nei porti di
Anversa (Belgio) e di Amsterdam (Paesi Bassi).

5        Essa ha chiesto di potersi avvalere, per gli esercizi fiscali
relativi agli anni 2000‑2003, di abbuoni di imposta per investimenti ai sensi
dell'art. 152bis della LIR. L'11 maggio 2005 l'amministrazione delle imposte
dirette del Granducato di Lussemburgo le ha opposto un rifiuto, giacche le
imbarcazioni interessate erano utilizzate all'estero.

6        Il 28 giugno 2005 essa ha presentato un reclamo al direttore di tale
amministrazione, che e stato respinto con decisione di quest'ultimo in data 29
gennaio 2009 (in prosieguo: la «decisione 29 gennaio 2009»).

7        Il 23 aprile 2009, la Tankreederei ha proposto, dinanzi al giudice
del rinvio, un ricorso contro la decisione 29 gennaio 2009. A sostegno di tale
ricorso essa faceva valere che l'art 152bis della LIR e incompatibile con
l'art. 56 TFUE. Sottolineando, da un lato, che essa dispone di un centro di
attivita stabile solo in Lussemburgo e deve essere quindi considerata come
un'impresa ai sensi dell'art. 14 della LIR, e che, d'altro lato, le sue
imbarcazioni compaiono nell'attivo del suo bilancio in tale Stato membro e
sono utilizzate nell'ambito di un'attivita imponibile esclusivamente nel
territorio di quest'ultimo, detta societa sostiene che la decisione 29 gennaio
2009 di fatto le riserva un trattamento fiscale meno favorevole di quello di
cui godono le societa che esercitano la medesima attivita nel territorio di
tale Stato membro. Essa fa valere che il trattamento applicatole costituisce,
di conseguenza, una restrizione ingiustificata alla libera prestazione dei
servizi. Aggiunge altresi che, benche le sue imbarcazioni siano idonee alla
navigazione sulla Mosella lussemburghese, il servizio di navigazione interna
marittima del Ministero dei Trasporti ha respinto la sua richiesta di
registrare dette imbarcazioni nel porto lussemburghese di Mertert, circostanza
che l'ha costretta a registrarle nel porto di Anversa.

8        Partendo dalla constatazione che la Tankreederei e stabilita e
soggetta ad imposta in Lussemburgo e che la decisione 29 gennaio 2009 e stata
basata sul mancato rispetto della condizione, enunciata all'art. 152bis della
LIR, di mettere fisicamente in opera l'investimento nel territorio
lussemburghese, il tribunal administratif (tribunale amministrativo) rileva
che, contrariamente alla posizione assunta dinanzi ad esso dal governo
lussemburghese, il diritto dell'Unione non osta unicamente alle normative
nazionali che comportano una discriminazione fondata sulla nazionalita, ma puo
del pari opporsi ad una normativa nazionale che abbia l'effetto di dissuadere
un cittadino di uno Stato membro dal fornire servizi o investire in un altro
Stato membro.

9        Nutrendo dubbi sulla compatibilita dell'art. 152bis della LIR con il
diritto dell'Unione, il tribunal administratif ha deciso di sospendere il
procedimento e di sottoporre alla Corte la seguente questione pregiudiziale:

«Se gli artt. [56] TFUE e [63] TFUE ostino alle disposizioni dell'art. 152bis,
n. 1, della [LIR] nei limiti in cui queste ultime riservano ai soggetti
passivi lussemburghesi un abbuono d'imposta per investimenti a condizione che
siffatti investimenti siano effettuati in un centro di attivita stabile
situato nel Granducato e destinato a restarvi in maniera permanente, e siano
messi in opera fisicamente nel territorio lussemburghese».

  **Sulla questione pregiudiziale**

10      Con la sua questione il giudice del rinvio chiede, in sostanza, se gli
artt. 56 TFUE e 63 TFUE debbano essere interpretati nel senso che essi ostano
ad una disposizione di uno Stato membro che subordina la concessione di un
abbuono d'imposta per investimenti alla condizione che l'investimento di cui
trattasi sia effettuato in centro di attivita stabile situato nel territorio
nazionale e destinato a restarvi in modo permanente, e che esso sia messo in
opera fisicamente in tale territorio.

11      Dalla domanda di pronuncia pregiudiziale e dal fascicolo trasmesso
alla Corte risulta che la questione del giudice del rinvio verte, piu
precisamente, sulla conformita con gli artt. 56 TFUE e 63 TFUE della
condizione, enunciata dall'art. 152bis della LIR, che fa dipendere la
concessione dell'agevolazione fiscale oggetto della causa principale dal fatto
di mettere in opera fisicamente l'investimento di cui trattasi nel territorio
nazionale.

12      In proposito occorre sottolineare, come fanno la Tankreederei e la
Commissione europea, che le prestazioni fornite dietro corrispettivo da tale
societa stabilita esclusivamente in Lussemburgo, nell'ambito delle sue
attivita di rifornimento svolte nei porti di Anversa e di Amsterdam mediante
le due imbarcazioni per le quali ha chiesto l'abbuono d'imposta per
investimenti, costituiscono servizi ai sensi dell'art. 57 TFUE.

13      Ne consegue che le disposizioni del Trattato FUE in materia di libera
prestazione dei servizi si applicano ad una situazione come quella oggetto
della causa principale.

14      In proposito, se e pur vero che la materia delle imposte dirette
rientra nella competenza degli Stati membri, questi ultimi devono tuttavia
esercitarla nel rispetto del diritto dell'Unione (v., in particolare, sentenza
28 ottobre 2010, causa C‑72/09, Établissements Rimbaud, non ancora pubblicata
nella Raccolta, punto 23).

15      La Corte ha piu volte dichiarato che l'art. 56 TFUE osta
all'applicazione di qualsiasi normativa nazionale che produca l'effetto di
rendere la prestazione di servizi tra Stati membri piu difficile della
prestazione di servizi puramente interna ad uno Stato membro (v.,
segnatamente, sentenza 11 giugno 2009, cause riunite C‑155/08 e C‑157/08, X e
Passenheim-van Schoot, Racc. pag. I‑5093, punto 32). Costituiscono restrizioni
alla libera prestazione dei servizi le misure nazionali che vietano,
ostacolano o rendono meno attraente l'esercizio di tale liberta (v., in
particolare, sentenza 4 dicembre 2008, causa C‑330/07, Jobra, Racc. pag.
I‑9099, punto 19).

16      Inoltre, la libera prestazione dei servizi puo essere invocata da
un'impresa nei confronti dello Stato membro nel quale essa e stabilita quando
i servizi sono forniti a destinatari stabiliti in un altro Stato membro e, in
modo piu generale, in tutti i casi in cui un prestatore offra servizi nel
territorio di uno Stato membro diverso da quello nel quale e stabilito (v., in
particolare, sentenza 11 gennaio 2007, causa C‑208/05, ITC, Racc. pag. I‑181,
punto 56).

17      Nella fattispecie si deve necessariamente constatare che una
disposizione nazionale come quella di cui trattasi nella causa principale, che
assoggetta gli investimenti messi in opera nel territorio di uno Stato membro
diverso da quello nel quale e stabilita l'impresa considerata ad un
trattamento fiscale meno favorevole rispetto a quello riservato agli
investimenti messi in opera nel territorio nazionale, e atta, se non a
dissuadere le imprese nazionali dal fornire, in un altro Stato membro, servizi
che necessitano dell'impiego di beni di investimento situati in quest'ultimo
Stato membro, quanto meno a rendere tale prestazione di servizi
transfrontalieri meno attraente o piu difficile rispetto alla prestazione di
servizi nel territorio nazionale mediante beni di investimento situati in
detto territorio (v., in questo senso, sentenza Jobra, cit., punto 24).

18      Ne consegue che una disposizione siffatta costituisce una restrizione
alla libera prestazione dei servizi ai sensi dell'art. 56 TFUE.

19      Una restrizione del genere puo essere ammessa solo per ragioni
imperative di interesse generale. È tuttavia ancora necessario, in tal caso,
che l'applicazione di tale restrizione sia atta a garantire la realizzazione
dell'obiettivo perseguito e non ecceda quanto necessario per conseguire tale
obiettivo (v., in tal senso, sentenze 30 gennaio 2007, causa C‑150/04,
Commissione/Danimarca, Racc. pag. I‑1163, punto 46, e 15 aprile 2010, causa
C‑96/08, CIBA, Racc.pag. I‑2911, punto 45).

20      Orbene, nessuna eventuale giustificazione e stata invocata dal governo
lussemburghese nell'ambito della causa in esame, ne e stata ipotizzata dal
giudice del rinvio.

21      In ogni caso, in circostanze come quelle della causa principale, la
restrizione constatata non puo essere giustificata dalla necessita, giudicata
legittima dalla Corte, di una ripartizione equilibrata tra gli Stati membri
del potere impositivo (v., in particolare, sentenza 13 dicembre 2005, causa
C‑446/03, Marks & Spencer, Racc. pag. I‑10837, punti 45, 46 e 51).

22      In proposito, e infatti sufficiente rilevare, come fanno la
Tankreederei e la Commissione, che, secondo le indicazioni fornite dal giudice
del rinvio, le attivita della Tankreederei, relative ai servizi di
rifornimento prestati nei porti di Anversa e di Amsterdam mediante le
imbarcazioni per le quali e chiesto l'abbuono d'imposta per investimenti
possono essere assoggettate ad imposta esclusivamente in Lussemburgo. Pertanto
il diritto del Granducato di Lussemburgo di esercitare la propria competenza
fiscale riguardo a dette attivita non sarebbe in alcun modo compromesso
laddove non esistesse la condizione di cui al punto 11 della presente sentenza
(v., in questo senso, sentenza Jobra, cit., punti 32 e 33).

23      La restrizione di cui trattasi non puo neppure essere giustificata
dalla necessita di garantire la coerenza del regime fiscale nazionale,
riconosciuta dalla Corte come ragione imperativa d'interesse generale (v.
sentenze 28 gennaio 1992, causa C‑204/90, Bachmann, Racc. pag. I‑249, punto
28, e causa C‑300/90, Commissione/Belgio, causa C‑300/90, Racc. pag. I‑305,
punto 21).

24      Affinche possa essere accolta una giustificazione siffatta, occorre
infatti che sussista un nesso diretto tra il vantaggio fiscale di cui trattasi
e la compensazione di tale vantaggio tramite un prelievo fiscale determinato
(v., in particolare, sentenza 29 marzo 2007, causa C‑347/04, Rewe
Zentralfinanz, Racc. pag. I‑2647, punto 62 e giurisprudenza ivi citata).

25      Orbene, come sottolinea la Commissione, non risulta in alcun modo dal
fascicolo trasmesso alla Corte che sussista un nesso diretto, dal punto di
vista del regime fiscale lussemburghese, tra, da un lato, la concessione ad
un'impresa che fornisce servizi come quelli di cui alla causa principale
dell'abbuono d'imposta per beni d'investimento utilizzati a tal fine e,
d'altro lato, il finanziamento di tale agevolazione fiscale a mezzo
dell'imposta riscossa sui redditi prodotti dai destinatari dei servizi forniti
grazie a tali beni (v., in questo senso, sentenza Jobra, cit., punto 34 e
giurisprudenza ivi citata).

26      È dunque irrilevante, ai fini della concessione dell'abbuono fiscale
di cui trattasi alla causa principale, la circostanza che i destinatari di
tali servizi stabiliti in Lussemburgo siano assoggettati ad imposta in tale
Stato membro e che quelli stabiliti in un altro Stato membro non lo siano (v.,
in questo senso, sentenza 13 aprile 2000, causa C‑251/98, Baars, Racc. pag.
I‑2787, punto 40).

27      Quanto alla necessita di prevenire una riduzione del gettito fiscale
nazionale - riduzione che conseguirebbe, nella causa principale, alla
concessione dell'abbuono alla Tankreederei -, essa non compare tra le ragioni
imperative d'interesse generale atte a giustificare la restrizione di una
liberta sancita dal Trattato FUE (v., in questo senso, sentenze 3 ottobre
2002, causa C‑136/00, Danner, Racc. pag. I‑8147, punto 56, e 27 gennaio 2009,
causa C‑318/07, Persche, Racc. pag. I‑359, punto 46).

28      Per quanto riguarda la necessita di prevenire abusi, e ben vero che da
giurisprudenza costante risulta che una restrizione alla libera prestazione
dei servizi puo essere giustificata quando essa concerne specificamente le
costruzioni di puro artificio, prive di effettivita economica, il cui unico
fine e ottenere un vantaggio fiscale (v., in particolare, sentenza Jobra,
cit., punto 35 e giurisprudenza ivi citata).

29      Tuttavia, la norma nazionale di cui trattasi nella causa principale
colpisce qualsiasi impresa che metta in opera beni d'investimento nel
territorio di uno Stato membro diverso dal Granducato di Lussemburgo, e cio
malgrado l'assenza, come nella causa principale, di elementi oggettivi idonei
a dimostrare l'esistenza di una costruzione siffatta (v., in questo senso,
sentenza Jobra, cit., punti 36-38).

30      Infine, per quanto attiene alle considerazioni esposte dal governo
francese in merito alla facolta per gli Stati membri di subordinare la
concessione di un'agevolazione fiscale mirante a rispondere a necessita
specifiche dell'intera loro popolazione - o di una sua parte - alla necessita
di un certo grado di collegamento tra il beneficiario dell'agevolazione e la
societa dello Stato membro considerato, si deve rilevare che, certamente,
rientra nella competenza di uno Stato membro la scelta degli interessi della
collettivita che esso intende promuovere concedendo agevolazioni fiscali (v.,
in questo senso, sentenza 14 settembre 2006, causa C‑386/04, Centro di
Musicologia Walter Stauffer, Racc. pag. I‑8203, punto 39).

31      Inoltre, riguardo ad un certo grado di collegamento del beneficiario
di una prestazione con la societa dello Stato membro interessato, la Corte ha
gia avuto modo di statuire, in merito a prestazioni non disciplinate dal
diritto dell'Unione, che gli Stati membri dispongono di un ampio margine
discrezionale per quanto riguarda la fissazione dei criteri di valutazione di
tale collegamento (v., in tal senso, sentenza 1° ottobre 2009, causa C‑103/08,
Gottwald, Racc. pag. I‑9117, punti 32 e 34).

32      Nondimeno, in circostanze come quelle della causa principale - in cui
una disposizione nazionale nega sistematicamente un'agevolazione fiscale
quando l'investimento non e messo in opera nel territorio nazionale,
nonostante il fatto che l'investimento di cui trattasi sia estraneo a
qualsiasi finalita sociale - siffatto diniego non puo essere giustificato da
considerazioni del genere.

33      Dall'analisi che precede risulta che una disposizione nazionale come
quella di cui trattasi nella causa principale non puo essere giustificata da
ragioni imperative d'interesse generale.

34      Occorre pertanto risolvere la questione posta dichiarando che l'art.
56 TFUE deve essere interpretato nel senso che esso osta ad una disposizione
di uno Stato membro a norma della quale ad un'impresa che e stabilita
unicamente in tale Stato membro e negato un abbuono d'imposta per
investimenti, per la sola ragione che il bene d'investimento, in relazione al
quale si rivendica tale abbuono, e messo in opera fisicamente nel territorio
di un altro Stato membro.

35      Alla luce di cio non e necessario esaminare se anche le disposizioni
del Trattato FUE in materia di libera circolazione dei capitali possano ostare
a siffatta disposizione nazionale (v., in questo senso, sentenza Jobra, cit.,
punto 42).

  **Sulle spese**

36      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Terza Sezione) dichiara:

**L 'art. 56 TFUE deve essere interpretato nel senso che esso osta ad una
disposizione di uno Stato membro a norma della quale ad un'impresa che e
stabilita unicamente in tale Stato membro e negato un abbuono d'imposta per
investimenti, per la sola ragione che il bene d'investimento, in relazione al
quale si rivendica tale abbuono, e messo in opera fisicamente nel territorio
di un altro Stato membro.**

Firme

* * *

* Lingua processuale: il francese. 


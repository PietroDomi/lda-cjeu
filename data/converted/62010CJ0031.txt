

**Causa C ‑31/10**

**Minerva Kulturreisen GmbH**

**contro**

**Finanzamt Freital**

(domanda di pronuncia pregiudiziale proposta dal Bundesfinanzhof)

«Sesta direttiva IVA -- Art. 26 -- Regime particolare delle agenzie di viaggi
e degli organizzatori di giri turistici -- Ambito di applicazione -- Vendita
di biglietti d'ingresso all'Opera senza ulteriori prestazioni»

Massime della sentenza

_Disposizioni tributarie -- Armonizzazione delle legislazioni -- Imposte sulla
cifra d'affari -- Sistema comune d'imposta sul valore aggiunto -- Regime
particolare delle agenzie di viaggi_

_(Direttiva del Consiglio 77/388, art.  26)_

L'art. 26, della sesta direttiva 77/388, in materia di armonizzazione delle
legislazioni degli Stati membri relative alle imposte sulla cifra di affari,
deve essere interpretato nel senso che esso non si applica alla vendita
isolata di biglietti d'ingresso all'Opera da parte di un'agenzia di viaggi,
senza fornitura di una prestazione di viaggio.

Difatti, detta disposizione costituisce un'eccezione al regime generale
relativamente alla base imponibile per quanto riguarda talune operazioni delle
agenzie di viaggi e degli organizzatori di giri turistici e, quale eccezione
al regime normale della sesta direttiva, tale articolo dev'essere applicato
unicamente nei limiti di quanto necessario al raggiungimento del suo
obiettivo.

L'applicazione di tale regime particolare ad un'attivita in cui l'agenzia di
viaggi si limita alla vendita di biglietti di spettacoli senza fornire
prestazioni di viaggio comporterebbe una distorsione della concorrenza, tenuto
conto del fatto che una stessa attivita sarebbe assoggettata ad imposta in
maniera diversa a seconda che l'operatore economico che vende i detti
biglietti sia o meno un'agenzia di viaggi.

(v. punti 16, 24, 25 e dispositivo)

  

  
  
  
  
  
  

SENTENZA DELLA CORTE (Prima Sezione)

9 dicembre 2010 (*)

«Sesta direttiva IVA - Art. 26 - Regime particolare delle agenzie di viaggi e
degli organizzatori di giri turistici - Ambito di applicazione - Vendita di
biglietti d'ingresso all'Opera senza ulteriori prestazioni»

Nel procedimento C‑31/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Bundesfinanzhof (Germania) con decisione 10
dicembre 2009, pervenuta in cancelleria il 20 gennaio 2010, nella causa

**Minerva Kulturreisen GmbH**

contro

**Finanzamt Freital** ,

LA CORTE (Prima Sezione),

composta dal sig. A. Tizzano, presidente di sezione, dai sigg. A. Borg Barthet
(relatore), M. Ilešič, E. Levits e M. Safjan, giudici,

avvocato generale: sig. P. Mengozzi

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la Minerva Kulturreisen GmbH, dal sig. P. Frohler nonche dalle sigg.re A. Kellner e B. Juschten;

-        per il Finanzamt Freital, dal sig. V. Rummer;

-        per il governo tedesco, dai sigg. J. Moller e C. Blaschke, in qualita di agenti;

-        per il governo ellenico, dai sigg. K. Georgiadis e C. Poulakos nonche dalla sig.ra M. Tassopoulou, in qualita di agenti;

-        per il governo portoghese, dal sig. L. Inez Fernandes, in qualita di agente;

-        per la Commissione europea, dal sig. D. Triantafyllou, in qualita di agente,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 26 della sesta direttiva del Consiglio 17 maggio 1977, 77/388/CEE,
in materia di armonizzazione delle legislazioni degli Stati membri relative
alle imposte sulla cifra di affari - Sistema comune di imposta sul valore
aggiunto: base imponibile uniforme (GU L 145, pag. 1; in prosieguo: la «sesta
direttiva»).

2        Tale domanda e stata presentata nell'ambito di una controversia tra
la Minerva Kulturreisen GmbH (in prosieguo: la «Minerva») e il Finanzamt
Freital (in prosieguo: il «Finanzamt») vertente sull'applicazione del regime
particolare delle agenzie di viaggi, previsto all'art. 26 della sesta
direttiva, alla vendita isolata di biglietti d'ingresso all'Opera da parte di
un'agenzia di viaggi, senza prestazione di servizi ulteriori.

  **Contesto normativo**

  _La normativa comunitaria_

3        L'art. 26, nn. 1 e 2, intitolato «Regime particolare delle agenzie di
viaggi», della sesta direttiva, che si applica ratione temporis alla causa
principale, stabilisce quanto segue:

«1\. Gli Stati membri applicano l'imposta sul valore aggiunto alle operazioni
delle agenzie di viaggi conformemente al presente articolo, nella misura in
cui tali agenzie agiscano in nome proprio nei confronti del viaggiatore o
utilizzino, per l'esecuzione del viaggio, cessioni e prestazioni di servizi di
altri soggetti passivi. Il presente articolo non e applicabile alle agenzie di
viaggi che agiscono unicamente quali intermediari e alle quali e applicabile
l'articolo 11, parte A, paragrafo 3, lettera c). Ai sensi del presente
articolo sono considerati come agenzie di viaggi anche gli organizzatori di
giri turistici.

2.      Le operazioni effettuate dall'agenzia di viaggi per la realizzazione del viaggio sono considerate come una prestazione di servizio unica fornita dall'agenzia di viaggi al viaggiatore. Essa e assoggettata all'imposta nello Stato membro in cui l'agenzia di viaggi ha la sede della sua attivita economica o uno stabilimento permanente a partire dal quale essa ha fornito la prestazione di servizi. Per questa prestazione di servizio e considerata come base imponibile e come prezzo al netto dell'imposta, ai sensi dell'articolo 22, paragrafo 3, lettera b), il margine dell'agenzia di viaggi, cioe la differenza tra l'importo totale a carico del viaggiatore, al netto dell'imposta sul valore aggiunto, ed il costo effettivo sostenuto dall'agenzia di viaggi per le cessioni e le prestazioni di servizi di altri soggetti passivi, nella misura in cui da tali operazioni il viaggiatore tragga direttamente vantaggio». 

  _La normativa nazionale_

4        L'art. 25 della legge tedesca del 1993 relativa all'imposta sulla
cifra di affari (Umsatzsteuergesetz 1993, BGBI. 1993 I, pag. 565; in
prosieguo: l'«UStG») prevede quanto segue:

«1.      Le seguenti disposizioni si applicano alle prestazioni di viaggi di
un imprenditore non destinate all'impresa del destinatario della prestazione,
ove l'imprenditore agisca in nome proprio nei confronti del destinatario della
prestazione e utilizzi le prestazioni preliminari di viaggio. La prestazione
dell'imprenditore e considerata prestazione diversa. (…). Le prestazioni di
viaggio di terzi sono costituite da cessioni e altre prestazioni di terzi, di
cui i viaggiatori beneficiano direttamente.

2\.       (…)

3.      Il valore della prestazione diversa e calcolato sulla base della differenza tra l'importo pagato dal destinatario della prestazione a titolo di corrispettivo e l'importo che l'imprenditore versa per le prestazioni di viaggio di terzi. L'imposta sulla cifra di affari e esclusa dalla base imponibile. (…) 

(…)».

  **La causa principale e la questione pregiudiziale**

5         La Minerva gestisce un'agenzia di viaggi. Negli anni 1993‑1998 essa
ha acquistato, in particolare, biglietti di spettacoli presso il Teatro
dell'Opera di Sassonia (Semperoper) in Dresda, rivendendoli in nome e per
conto proprio ad acquirenti finali e ad agenzie di viaggi, sia unitamente ad
altri servizi da essa stessa prestati, come servizi di alloggio, visite
guidate della citta, servizio navetta, ristorazione, sia senza tali servizi.

6        La Minerva ha ritenuto che i proventi derivanti dalla vendita isolata
di detti biglietti di spettacoli fossero anch'essi assoggettati all'imposta
sui margini ai sensi dell'art. 25 dell'UStG. La Minerva e stata assoggettata
ad imposta, per la detta attivita, senza che le fosse applicato tale regime
fiscale.

7        Il Finanzamt ha respinto la domanda presentata dalla Minerva avverso
gli avvisi di accertamento fiscale del 28 settembre 2000 relativi agli anni
1993-1997 e avverso l'avviso di accertamento del 27 marzo 2001 relativo al
1998, in quanto, acquistando e rivendendo biglietti di spettacoli, la Minerva
non presterebbe il servizio di «realizzazione di un viaggio», e pertanto la
sua attivita non si differenzierebbe da quella dei rivenditori commerciali di
biglietti di spettacoli.

8        Con decisione 11 febbraio 2008 il Sachsisches Finanzgericht (Sezione
tributaria del Tribunale, Sassonia) ha confermato la posizione del Finanzamt
(Ufficio tributario) ed ha pertanto respinto il ricorso proposto dalla Minerva
avverso la decisione di rigetto di quest'ultimo.

9        Contro tale decisione la Minerva ha proposto ricorso per cassazione
(«Revision») dinanzi al giudice del rinvio. La sola questione che resta ancora
da chiarire dinanzi a tale giudice e se la vendita di biglietti ad acquirenti
finali, senza prestazione di servizi ulteriori, sia assoggettata all'imposta
sui margini ai sensi dell'art. 25 dell'UStG.

10      A sostegno della sua impugnazione la Minerva ha rilevato che la
vendita di biglietti di spettacoli da parte di un'agenzia di viaggi dev'essere
qualificata come «prestazione di viaggio» ai sensi dell'art. 25 dell'UStG, in
quanto la vendita dei suddetti biglietti costituisce, secondo la Minerva, una
prestazione rientrante nel proprio ventaglio di offerte, che comprende diverse
opportunita e servizi di viaggio.

11      Tenuto conto della sentenza della Corte 12 novembre 1992, causa
C‑163/91, Van Ginkel (Racc. pag. I‑5723), il giudice del rinvio chiede se
un'agenzia di viaggi che ha agito in nome proprio possa essere assoggettata
all'imposta sui margini, ai sensi dell'art. 26 della sesta direttiva, rispetto
ai proventi da essa realizzati in occasione della vendita di biglietti di
spettacoli o se, per poter beneficiare di tale regime fiscale, sia necessario
che la prestazione isolata consista nella fornitura di una delle prestazioni
fondamentali degli operatori economici indicati in tale disposizione.

12      Alla luce di tali circostanze, il Bundesfinanzhof ha deciso di
sospendere il procedimento e di sottoporre alla Corte la seguente questione
pregiudiziale:

«Se il "regime particolare delle agenzie di viaggi" di cui all'art. 26 della
[sesta direttiva] sia applicabile anche alla vendita isolata di biglietti
d'ingresso all'Opera tramite un'agenzia di viaggi senza prestazione di servizi
ulteriori».

  **Sulla questione pregiudiziale**

13      Con la sua questione il giudice del rinvio si chiede se ogni
prestazione fornita da un'agenzia di viaggi rientri nell'ambito del regime
particolare previsto all'art. 26 della sesta direttiva o se una prestazione
fornita da un'agenzia di viaggi possa rientrare nell'ambito di detto regime
soltanto qualora comporti una prestazione di viaggio.

14      In primo luogo, l'art. 26, n. 1, della sesta direttiva precisa che il
regime particolare previsto in tale disposizione si applica alle operazioni
delle agenzie di viaggi e degli organizzatori di giri turistici nella misura
in cui tali agenzie agiscano in nome proprio nei confronti del viaggiatore o
utilizzino, per l'esecuzione del viaggio, cessioni e prestazioni di servizi di
altri soggetti passivi.

15      Di conseguenza, risulta dallo stesso testo di tale disposizione che,
per beneficiare del regime particolare in essa definito, la prestazione di
un'agenzia di viaggi dev'essere finalizzata alla realizzazione di un viaggio.

16      In secondo luogo, si deve ricordare che l'art. 26 della sesta
direttiva costituisce un'eccezione al regime generale relativamente alla base
imponibile per quanto riguarda talune operazioni delle agenzie di viaggi e
degli organizzatori di giri turistici e che, quale eccezione al regime normale
della sesta direttiva, tale articolo dev'essere applicato unicamente nei
limiti di quanto necessario al raggiungimento del suo obiettivo (sentenze 22
ottobre 1998, cause riunite C‑308/96 e C‑94/97, Madgett e Baldwin, Racc. pag.
I‑6229, punti 5 e 34, nonche 19 giugno 2003, causa C‑149/01, First Choice
Holidays, Racc. pag. I‑6289, punti 21 e 22).

17      In terzo luogo, l'obiettivo del particolare regime istituito dall'art.
26 della sesta direttiva e di adeguare le norme in materia alla specificita
dell'attivita delle agenzie di viaggi e degli organizzatori dei giri turistici
(sentenze Madgett e Baldwin, cit., punto 18, e First Choice Holidays, cit.,
punto 23).

18      Al riguardo, risulta dalla giurisprudenza che tale attivita si
caratterizza per il fatto di essere il piu delle volte composta da prestazioni
plurime, in particolare in materia di trasporto e di alloggio, effettuate sia
all'interno sia all'esterno del territorio dello Stato membro in cui l'impresa
ha la sua sede o un centro di attivita stabile. L'applicazione delle norme di
diritto comune concernenti il luogo di imposizione, la base imponibile e la
detrazione dell'imposta pagata a monte comporterebbero, a causa della
pluralita delle prestazioni e del luogo in cui vengono fornite, difficolta
pratiche per dette imprese, che sarebbero atte ad ostacolare l'esercizio della
loro attivita (v. sentenze Madgett e Baldwin, cit., punto 18, nonche First
Choice Holidays, cit., punto 24).

19      Si deve peraltro rilevare che, contrariamente a quanto afferma il
governo ellenico, non si puo dedurre dalla sentenza Van Ginkel, citata, che
ogni prestazione isolata fornita da un'agenzia di viaggi o da un organizzatore
di giri turistici rientri nell'ambito di applicazione del regime particolare
previsto all'art. 26 della sesta direttiva.

20      Infatti, al punto 23 della sentenza Van Ginkel, citata, la Corte ha
affermato che l'esclusione dal campo di applicazione dell'art. 26 della sesta
direttiva delle prestazioni fornite da un'agenzia di viaggi per il motivo che
esse comprendono solo l'alloggio e non il trasporto del viaggiatore
produrrebbe un regime fiscale complesso in cui gli elementi che compongono le
prestazioni offerte ad ogni viaggiatore determinerebbero quali norme in
materia di imposta sul valore aggiunto vadano applicate, e che un siffatto
regime fiscale sarebbe in contrasto con le finalita della detta direttiva.

21      Risulta dunque da tale sentenza che la Corte ha dichiarato non che una
qualsivoglia prestazione fornita da un'agenzia di viaggi, senza alcun nesso
con l'organizzazione di un viaggio, rientri nell'ambito di applicazione del
regime particolare dell'art. 26 della sesta direttiva, bensi che la fornitura
dell'alloggio da parte di un'agenzia di viaggi rientra nell'ambito di
applicazione di detta disposizione, anche se oggetto di tale prestazione e
soltanto l'alloggio e non il trasporto.

22      Risulta altresi dal punto 24 della sentenza Van Ginkel, citata, che
una prestazione, qualora non sia accompagnata da prestazioni di viaggio, in
particolare da prestazioni di alloggio o di trasporto, non rientra nell'ambito
di applicazione dell'art. 26 della sesta direttiva.

23      Dalle considerazioni che precedono risulta che la vendita di biglietti
d'ingresso all'Opera, da parte di un'agenzia di viaggi, senza fornitura di una
prestazione di viaggio non rientra nell'ambito di applicazione del regime
particolare previsto all'art. 26 della sesta direttiva.

24      Si deve peraltro osservare che l'applicazione di tale regime
particolare ad un'attivita come quella di cui alla causa principale, in cui
l'agenzia di viaggi si limita alla vendita di biglietti di spettacoli senza
fornire prestazioni di viaggio, comporterebbe una distorsione della
concorrenza, tenuto conto del fatto che una stessa attivita sarebbe
assoggettata ad imposta in maniera diversa a seconda che l'operatore economico
che vende i detti biglietti sia o meno un'agenzia di viaggi.

25      Si deve pertanto rispondere alla questione sollevata che l'art. 26
della sesta direttiva deve essere interpretato nel senso che esso non si
applica alla vendita isolata di biglietti d'ingresso all'Opera da parte di
un'agenzia di viaggi, senza fornitura di una prestazione di viaggio.

  **Sulle spese**

26      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

**L 'art. 26 della sesta direttiva del Consiglio 17 maggio 1977, 77/388/CEE,
in materia di armonizzazione delle legislazioni degli Stati membri relative
alle imposte sulla cifra di affari - Sistema comune di imposta sul valore
aggiunto: base imponibile uniforme, deve essere interpretato nel senso che
esso non si applica alla vendita isolata di biglietti d'ingresso all'Opera da
parte di un'agenzia di viaggi, senza fornitura di una prestazione di
viaggio.**

Firme

* * *

* Lingua processuale: il tedesco. 


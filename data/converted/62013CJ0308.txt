

SENTENZA DELLA CORTE (Settima Sezione)

18 settembre 2014 (*)

«Impugnazioni - Marchi comunitari - Regolamento (CE) n. 40/94 - Registrazione
dei marchi figurativi contenenti gli elementi denominativi "GIUSEPPE ZANOTTI
DESIGN" e "BY GIUSEPPE ZANOTTI" - Opposizione del titolare dei marchi
denominativo e figurativo, comunitario e nazionale, contenenti l'elemento
denominativo "ZANOTTI" - Rigetto dell'opposizione da parte della commissione
di ricorso»

Nelle cause riunite C‑308/13 P e C‑309/13 P,

aventi ad oggetto due impugnazioni ai sensi dell'articolo 56 dello Statuto
della Corte di giustizia dell'Unione europea, proposte il 5 giugno 2013,

**Societ a Italiana Calzature SpA,** con sede in Milano (Italia),
rappresentata da A. Rapisardi e C. Ginevra, avvocati,

ricorrente,

procedimento in cui le altre parti sono:

**Ufficio per l 'armonizzazione nel mercato interno (marchi, disegni e
modelli) (UAMI),** rappresentato da P. Bullock, in qualita di agente,

convenuto in primo grado,

**Vicini SpA,** con sede in San Mauro Pascoli (Italia), rappresentata da M.
Franzosi e M. C. Giorgetti, avvocati,

interveniente in primo grado,

LA CORTE (Settima Sezione),

composta da J.L. da Cruz Vilaça, presidente di sezione, G. Arestis (relatore)
e J.‑C. Bonichot, giudici,

avvocato generale: M. Wathelet

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con le sue impugnazioni, la Societa Italiana Calzature SpA (in
prosieguo: l'«Italiana Calzature») chiede l'annullamento delle sentenze del
Tribunale dell'Unione europea, Italiana Calzature/UAMI - Vicini (Giuseppe
GIUSEPPE ZANOTTI DESIGN) (T‑336/11, EU:T:2013:156), e Italiana Calzature/UAMI
- Vicini (Giuseppe BY GIUSEPPE ZANOTTI) (T‑337/11, EU:T:2013:157) (in
prosieguo, congiuntamente: le «sentenze impugnate»), con le quali detto
Tribunale ha respinto i suoi ricorsi proposti avverso le decisioni della
seconda commissione di ricorso dell'Ufficio per l'armonizzazione nel mercato
interno (marchi, disegni e modelli) (UAMI) dell'8 aprile 2011,
rispettivamente, nei procedimenti R 634/2010‑2 e R 918/2010‑2 (in prosieguo:
le «decisioni controverse»), relative a un procedimento di opposizione tra
l'Italiana Calzature e la Vicini SpA (in prosieguo: la «Vicini»).

  **Contesto normativo**

2        Il regolamento (CE) n. 40/94 del Consiglio, del 20 dicembre 1993, sul
marchio comunitario (GU 1994, L 11, pag. 1), e stato abrogato e sostituito dal
regolamento (CE) n. 207/2009 del Consiglio, del 26 febbraio 2009, sul marchio
comunitario (GU L 78, pag. 1), entrato in vigore il 13 aprile 2009.

3        L'articolo 8 del regolamento n. 40/94 (divenuto articolo 8 del
regolamento n. 207/2009), rubricato «Impedimenti relativi alla registrazione»,
cosi disponeva al paragrafo 1:

«In seguito all'opposizione del titolare di un marchio anteriore il marchio
richiesto e escluso dalla registrazione:

(...)

b)      se a causa dell'identita o della somiglianza di detto marchio col
marchio anteriore e dell'identita o somiglianza dei prodotti o servizi per i
quali i due marchi sono stati richiesti, sussiste un rischio di confusione per
il pubblico del territorio nel quale il marchio anteriore e tutelato; il
rischio di confusione comprende il rischio di associazione con il marchio
anteriore».

  **Fatti all 'origine della controversia**

  _La sentenza T ‑336/11_

4        Il 13 dicembre 2007 la Vicini ha presentato una domanda di marchio
comunitario all'UAMI, ai sensi del regolamento n. 40/94, per il seguente segno
figurativo:

5        I prodotti per i quali e stata chiesta la registrazione appartengono
alle classi 18 e 25 ai sensi dell'accordo di Nizza relativo alla
classificazione internazionale dei prodotti e dei servizi ai fini della
registrazione dei marchi, del 15 giugno 1957, come riveduto e modificato (in
prosieguo: l'«accordo di Nizza»), e corrispondono, per ognuna di queste
classi, alla seguente descrizione:

-      classe 18: «Cuoio e sue imitazioni, articoli in queste materie non compresi in altre classi; pelli di animali; bauli e valigie; ombrelli, ombrelloni e bastoni da passeggio; fruste e articoli di selleria» e 

-      classe 25: «Articoli di abbigliamento, scarpe, cappelleria».

6        La domanda di marchio comunitario e stata pubblicata nel _Bollettino
dei marchi comunitari_ n. 18/2008, del 5 maggio 2008.

7        Il 30 luglio 2008 l'Italiana Calzature ha proposto, a norma
dell'articolo 42 del regolamento n. 40/94 (divenuto articolo 41 del
regolamento n. 207/2009), opposizione alla registrazione del segno figurativo
della Vicini come marchio comunitario per i prodotti indicati al punto 5 della
presente sentenza.

8        L'opposizione si basava sui seguenti diritti anteriori:

-      il marchio comunitario denominativo ZANOTTI n. 244 277, depositato il 30 aprile 1996 e registrato il 24 novembre 1998 (in prosieguo: il «marchio comunitario anteriore»), che contrassegna i prodotti della classe 25 ai sensi dell'accordo di Nizza corrispondenti alla seguente descrizione: «Articoli di abbigliamento, calzature, cappelleria», e 

-      il marchio italiano figurativo, depositato il 28 maggio 1985 e registrato il 20 ottobre 1986, che contrassegna prodotti compresi nella classe 18 ai sensi dell'accordo di Nizza («Borse, bauli, valigie ed altri prodotti in cuoio, pelli o materiali che li imitano») e nella classe 25 ai sensi di detto accordo («Calzature ed articoli di vestiario in genere, per uomo, donna, bambino, comprendenti anche l'abbigliamento sportivo»), qui di seguito riprodotto: 

9        Il 5 marzo 2010 la divisione di opposizione dell'UAMI ha accolto
l'opposizione per gli «articoli in cuoio e sue imitazioni non compresi in
altre classi; bauli e valigie» compresi nella classe 18 ai sensi dell'accordo
di Nizza e per gli «articoli di abbigliamento, scarpe, cappelleria» compresi
nella classe 25 ai sensi del citato accordo, respingendola per gli altri
prodotti.

10      Il 21 maggio 2010 la Vicini ha proposto ricorso dinanzi all'UAMI, ai
sensi degli articoli da 58 a 64 del regolamento n. 207/2009, avverso la
decisione della divisione di opposizione.

  _La sentenza T ‑337/11_

11      Il 14 marzo 2005 la Vicini ha presentato una domanda di marchio
comunitario all'UAMI, ai sensi del regolamento n. 40/94, per il seguente segno
figurativo:

12      I prodotti per i quali e stata chiesta la registrazione appartengono
alle classi 18 e 25 ai sensi dell'accordo di Nizza e corrispondono alla
descrizione fornita al punto 5 della presente sentenza.

13      La domanda di marchio comunitario e stata pubblicata nel _Bollettino
dei marchi comunitari_ n. 38/2005, del 19 settembre 2005.

14      Il 22 marzo 2006 l'Italiana Calzature ha proposto, a norma
dell'articolo 42 del regolamento n. 40/94, opposizione alla registrazione del
segno figurativo della Vicini come marchio comunitario per i prodotti indicati
al punto 5 della presente sentenza.

15      L'opposizione si basava sul marchio comunitario anteriore che
contrassegna i prodotti della classe 25 ai sensi dell'accordo di Nizza
corrispondenti alla seguente descrizione: «Articoli di abbigliamento,
calzature, cappelleria».

16      Il 30 marzo 2010 la divisione di opposizione dell'UAMI ha accolto
l'opposizione per gli «articoli di abbigliamento, calzature, cappelleria»
compresi nella citata classe 25, respingendola per i prodotti della classe 18
ai sensi dell'accordo di Nizza.

17      Il 21 maggio 2010 la Vicini ha proposto ricorso dinanzi all'UAMI, ai
sensi degli articoli da 58 a 64 del regolamento n. 207/2009, avverso la
decisione della divisione di opposizione.

  _Le decisioni controverse_

18      Occorre in limine rilevare che, con decisione della quarta commissione
di ricorso del 6 febbraio 2009 (R 1011/2008‑4), il marchio comunitario
anteriore era stato annullato per mancato uso in relazione ai prodotti
«articoli di abbigliamento e cappelleria», ma restava validamente registrato
per le «calzature» rientranti nella classe 25 ai sensi dell'accordo di Nizza.

19      Con le decisioni controverse, la seconda commissione di ricorso ha
accolto i ricorsi, ha annullato le decisioni della divisione di opposizione e
ha respinto integralmente le opposizioni proposte avverso le domande,
presentate dalla Vicini, di registrazione dei marchi.

20      In entrambi i procedimenti, infatti, la commissione di ricorso ha
ritenuto, in sostanza, che non sussistesse rischio di confusione tra i marchi
in conflitto. In particolare, essa ha considerato che detti marchi non si
somigliavano sotto il profilo visivo e fonetico, nonostante talune somiglianze
sotto il profilo concettuale dovute al fatto che tali marchi contenevano tutti
il cognome Zanotti. Ha altresi ritenuto che i marchi richiesti fossero
dominati dall'elemento grafico raffigurante una firma autografa e che il
termine «zanotti», che appare in ciascuno dei marchi controversi, non
occupasse una posizione distintiva autonoma nei marchi richiesti. Essa ne ha
tratto la conclusione che le differenze tra i marchi in conflitto erano
sufficienti ad escludere un rischio di confusione per il pubblico italiano,
nel caso del marchio italiano figurativo depositato il 28 maggio 1985 e
registrato il 20 ottobre 1986, e per il pubblico dell'Unione europea, nel caso
del marchio comunitario anteriore, e cio anche con riferimento ai prodotti
identici.

  **Procedimento dinanzi al Tribunale e sentenze impugnate**

21      Con atti introduttivi depositati nella cancelleria del Tribunale il 24
giugno 2011, l'Italiana Calzature ha proposto due ricorsi di annullamento
contro le decisioni controverse.

22      A sostegno dei suoi ricorsi, l'Italiana Calzature ha dedotto un unico
motivo, attinente alla violazione dell'articolo 8, paragrafo 1, lettera b),
del regolamento n. 207/2009.

23      Con le sentenze impugnate, il Tribunale ha respinto tale motivo e i
ricorsi nel loro insieme.

  **Conclusioni delle parti dinanzi alla Corte e procedimento dinanzi alla
    Corte**

24      L'Italiana Calzature chiede che la Corte voglia:

-        annullare le sentenze impugnate e le decisioni controverse;

-        condannare l'UAMI al rimborso delle spese e delle tasse dei due gradi di giudizio per entrambe le cause, e

-        condannare la Vicini a rimborsarle le spese dei procedimenti dinanzi alla divisione di opposizione e alla commissione di ricorso per entrambe le cause. 

25      L'UAMI chiede il rigetto delle impugnazioni e la condanna
dell'Italiana Calzature alle spese.

26      La Vicini chiede che la Corte voglia dichiarare le impugnazioni
irricevibili ovvero respingerle, e condannare l'Italiana Calzature alle spese
in entrambe le cause.

27      Con decisione del presidente della Corte del 15 ottobre 2013, le cause
C‑308/13 P e C‑309/13 P sono state riunite ai fini della fase orale e della
sentenza.

  **Sull 'impugnazione**

28      A sostegno della sua impugnazione, l'Italiana Calzature ha dedotto due
motivi attinenti a una violazione dell'articolo 8, paragrafo 1, lettera b),
del regolamento n. 207/2009. Il primo riguarda l'inosservanza, da parte del
Tribunale, dei criteri giurisprudenziali relativi alla determinazione
dell'elemento dominante in un marchio complesso, mentre il secondo verte
sull'applicazione della nozione di «posizione distintiva autonoma».

29      In via preliminare, occorre sottolineare che, poiche nella fattispecie
le domande di registrazione dei marchi comunitari controversi sono state
presentate, rispettivamente, il 14 marzo 2005 e il 13 dicembre 2007 e poiche
tali date sono determinanti ai fini dell'individuazione del diritto
sostanziale applicabile (v., in tal senso, ordinanze Shah/Three‑N‑Products
Private, C‑14/12 P, EU:C:2013:349, punto 2, e DMK/UAMI, C‑346/12 P,
EU:C:2013:397, punto 2), la presente controversia resta disciplinata dal
regolamento n. 40/94, almeno per quanto riguarda le disposizioni di natura non
strettamente procedurale.

  _Sul primo motivo_

 Argomenti delle parti

30      L'Italiana Calzature ritiene che l'affermazione del Tribunale, ai
punti 36 della sentenza Giuseppe GIUSEPPE ZANOTTI DESIGN (EU:T:2013:156) e 32
della sentenza Giuseppe BY GIUSEPPE ZANOTTI (EU:T:2013:157), secondo cui, nei
marchi di cui trattasi, l'impressione complessiva e dominata dall'elemento
grafico raffigurante la firma «giuseppe», e contraria ai principi sanciti
dalla giurisprudenza dell'Unione. Il Tribunale avrebbe dunque erroneamente
escluso il rischio di confusione nelle due cause, laddove invece l'elemento
denominativo «zanotti» sarebbe dominante rispetto all'elemento grafico e agli
altri termini «by», «giuseppe» e «design», e sussisterebbe pertanto un rischio
di confusione.

31      L'Italiana Calzature, infatti, ritiene che il carattere dominante di
un elemento che compone un marchio complesso non derivi dalla preponderanza
grafica di tale elemento rispetto agli altri elementi del segno, ma che a
dover essere prese in considerazione siano le qualita intrinseche del marchio
di cui viene chiesta la registrazione. A suo giudizio, le dimensioni, maggiori
o minori, dell'elemento grafico nei segni richiesti sono ininfluenti sulla
percezione distintiva del consumatore.

32      La ricorrente sottolinea che le parole «by», «giuseppe» e «design» non
possono essere considerate dominanti nei marchi richiesti, perche anch'esse
prive di carattere distintivo sufficiente, e che, contrariamente a quanto
rilevato dal Tribunale, solo il termine «zanotti» domina l'impressione
complessiva dei marchi di cui e chiesta la registrazione.

33      A sostegno della propria tesi, l'Italiana Calzature, richiamandosi
alla giurisprudenza del Tribunale, osserva che, quando un marchio e composto
da elementi denominativi e figurativi, i primi sono, in linea di principio,
considerati maggiormente distintivi rispetto ai secondi, poiche il consumatore
medio fa piu facilmente riferimento ai prodotti in questione citando
l'elemento denominativo che non descrivendo l'elemento figurativo del marchio.

34      L'Italiana Calzature fa valere che, nel caso dei marchi composti dalla
combinazione di un nome e di un cognome, la giurisprudenza del Tribunale ha
riconosciuto che il pubblico italiano, segnatamente, attribuisce in generale
maggior carattere distintivo al cognome che al nome [sentenze Fusco/UAMI -
Fusco International (ENZO FUSCO), T‑185/03, EU:T:2005:73, punti 52 e 53,
nonche Murua Entrena/UAMI - Bodegas Murua (Julian Murua Entrena), T‑40/03,
EU:T:2005:285, punti da 69 a 72]. A tale riguardo, la ricorrente aggiunge che
il cognome Zanotti non e particolarmente diffuso ed e pertanto dotato di
notevole carattere distintivo. Essa sostiene che l'affermazione del Tribunale,
nelle sentenze impugnate, secondo cui il cognome «Zanotti» e abbastanza
diffuso nell'Italia settentrionale e del tutto immotivata e infondata.

35      Peraltro, l'Italiana Calzature asserisce, da un lato, che tra i segni
in conflitto sussiste un'evidente somiglianza concettuale e che, secondo la
giurisprudenza dell'Unione, non e possibile escludere un rischio di confusione
per il pubblico qualora, come nella fattispecie, il marchio anteriore sia
dotato di un particolare carattere distintivo (sentenza SABEL, C‑251/95,
EU:C:1997:528, punto 24). Dall'altro, contrariamente a quanto dichiarato dal
Tribunale ai punti 40 della sentenza Giuseppe GIUSEPPE ZANOTTI DESIGN
(EU:T:2013:156) e 36 della sentenza Giuseppe BY GIUSEPPE ZANOTTI
(EU:T:2013:157), la somiglianza fonetica tra i marchi in conflitto sarebbe
elevata a causa della naturale tendenza dei consumatori ad abbreviare i segni
lunghi e a favorire il cognome. A tale proposito, secondo l'Italiana
Calzature, sussiste il rischio che il pubblico ritenga che i prodotti
contraddistinti dai marchi richiesti provengano da un'impresa economicamente
collegata ad essa.

36      Infine, l'Italiana Calzature deduce che la motivazione delle sentenze
impugnate e insufficiente e contraddittoria laddove afferma, da un lato, che
gli elementi grafici non possono essere pronunciati senza l'aiuto degli
elementi denominativi e, dall'altro, che la percezione distintiva dei
consumatori e dominata dagli elementi grafici sulla base della semplice
preponderanza di questi ultimi.

37      L'UAMI e la Vicini contestano tanto la ricevibilita quanto la
fondatezza dell'argomentazione sostenuta dall'Italiana Calzature.

 Giudizio della Corte

38      Occorre anzitutto rilevare che, con il presente motivo, l'Italiana
Calzature contesta al Tribunale di avere applicato in maniera errata principi
stabiliti dalla giurisprudenza dell'Unione in sede di applicazione
dell'articolo 8, paragrafo 1, lettera b), del regolamento n. 40/94. Dato che
il motivo ha ad oggetto una questione di diritto, a norma degli articoli 256,
paragrafo 1, secondo comma, TFUE e 58, primo comma, dello Statuto della Corte
di giustizia dell'Unione europea, esso e ricevibile e deve essere esaminato.

39      Conformemente all'articolo 8, paragrafo 1, lettera b), del regolamento
n. 40/94, in seguito all'opposizione del titolare di un marchio anteriore, il
marchio richiesto e escluso dalla registrazione se, a causa dell'identita o
della somiglianza di detto marchio col marchio anteriore e dell'identita o
somiglianza dei prodotti o servizi per i quali i due marchi sono stati
richiesti, sussiste un rischio di confusione per il pubblico del territorio
nel quale il marchio anteriore e tutelato. Un simile rischio di confusione
comprende il rischio di associazione con il marchio anteriore.

40      L'esistenza di un rischio di confusione nella mente del pubblico deve
essere oggetto di valutazione globale, che prenda in considerazione tutti i
fattori pertinenti del caso di specie (v., in tal senso, sentenze SABEL,
EU:C:1997:528, punto 22, e Lloyd Schuhfabrik Meyer, C‑342/97, EU:C:1999:323,
punto 18).

41      La valutazione globale del rischio di confusione deve fondarsi, per
quanto attiene alla somiglianza visiva, fonetica o concettuale dei segni in
conflitto, sull'impressione complessiva prodotta dagli stessi, in
considerazione, in particolare, dei loro elementi distintivi e dominanti. La
percezione dei marchi da parte del consumatore medio dei prodotti o dei
servizi in questione svolge un ruolo determinante nella valutazione globale di
detto rischio. A tale proposito, il consumatore medio percepisce di norma un
marchio come un tutt'uno e non effettua un esame dei suoi singoli elementi (v.
sentenza UAMI/Shaker, C‑334/05 P, EU:C:2007:333, punto 35 e giurisprudenza ivi
citata).

42      La valutazione della somiglianza tra due marchi non puo limitarsi a
prendere in considerazione solo una componente di un marchio complesso e a
paragonarla ad un altro marchio. Occorre invece operare il confronto
esaminando i marchi di cui trattasi considerati ciascuno nel suo complesso, il
che non esclude che l'impressione globale prodotta nella memoria del pubblico
di riferimento da un marchio complesso possa, in determinate circostanze,
essere dominata da una o piu delle sue componenti (v. sentenza UAMI/Shaker,
EU:C:2007:333, punto 41 e giurisprudenza ivi citata).

43      È unicamente quando tutti gli altri elementi del marchio siano
trascurabili che si potra valutare la somiglianza sulla sola base
dell'elemento dominante (sentenze UAMI/Shaker, EU:C:2007:333, punto 42, e
Nestle/UAMI, C‑193/06 P, EU:C:2007:539, punto 42).

44      Nella fattispecie, il Tribunale, dopo aver richiamato, ai punti 30 e
31 della sentenza Giuseppe GIUSEPPE ZANOTTI DESIGN (EU:T:2013:156) e ai punti
26 e 27 della sentenza Giuseppe BY GIUSEPPE ZANOTTI (EU:T:2013:157), la
giurisprudenza applicabile, ha proceduto a un'analisi di ciascuno degli
elementi specifici dei segni in questione e ha correttamente interpretato i
risultati ottenuti tramite una valutazione complessiva.

45      Infatti, ai punti 36 della sentenza Giuseppe GIUSEPPE ZANOTTI DESIGN
(EU:T:2013:156) e 32 della sentenza Giuseppe BY GIUSEPPE ZANOTTI
(EU:T:2013:157), il Tribunale ha, da un lato, riconosciuto che gli elementi
figurativi dei marchi richiesti erano visivamente dominanti e verrebbero
immediatamente notati dal consumatore per le loro dimensioni, per il fatto di
essere stilizzati e per essere collocati sopra gli elementi denominativi. A
tale riguardo, correttamente il Tribunale ha affermato che sono proprio la
posizione e le dimensioni di un elemento che consentono di considerarlo
dominante nell'impressione globale prodotta da un marchio complesso. D'altro
lato, il Tribunale ha rilevato che gli elementi denominativi dei marchi
richiesti erano rappresentati da caratteri piu piccoli di quelli degli
elementi figurativi e dovevano essere considerati secondari.

46      Il Tribunale ha quindi constatato che gli elementi figurativi dei
marchi complessi richiesti erano dominanti e che gli elementi denominativi,
pur non essendo del tutto trascurabili, erano tuttavia secondari
nell'impressione complessiva prodotta dai marchi richiesti. Esso ha dunque
correttamente concluso, ai punti 45 della sentenza Giuseppe GIUSEPPE ZANOTTI
DESIGN (EU:T:2013:156) e 42 della sentenza Giuseppe BY GIUSEPPE ZANOTTI
(EU:T:2013:157), che non sussisteva rischio di confusione tra i marchi di cui
e chiesta la registrazione e i marchi anteriori.

47      Occorre peraltro aggiungere che, contrariamente a quanto affermato
dall'Italiana Calzature, non esiste alcuna norma secondo la quale l'elemento
denominativo di un marchio complesso e sistematicamente piu distintivo e
dominante dell'elemento figurativo (v., in tal senso, sentenza L & D/UAMI,
C‑488/06 P, EU:C:2008:420, punti 55 e 84).

48      Quanto agli argomenti relativi al carattere distintivo del cognome
Zanotti, alla diffusione del cognome nonche alla somiglianza concettuale e
fonetica dei segni in questione, occorre rilevare che, con tali argomenti, la
ricorrente intende in realta rimettere in discussione la valutazione di fatto
operata dal Tribunale, senza lamentare un qualsivoglia snaturamento dei fatti.
Tali argomenti devono quindi essere respinti in quanto irricevibili.

49      Con riferimento, peraltro, all'asserito difetto di motivazione da
parte del Tribunale, per aver questi dichiarato, ai punti 48 della sentenza
Giuseppe GIUSEPPE ZANOTTI DESIGN (EU:T:2013:156) e 45 della sentenza Giuseppe
BY GIUSEPPE ZANOTTI (EU:T:2013:157), che il cognome Zanotti era diffuso
nell'Italia settentrionale, e sufficiente rilevare che questo argomento e
diretto contro una parte accessoria della motivazione. Orbene, censure dirette
contro una parte accessoria della motivazione di una sentenza del Tribunale
devono essere immediatamente respinte, poiche non possono comportare
l'annullamento di tale sentenza (ordinanza Cooperativa Vitivinicola
Arousana/UAMI, C‑649/11 P, punto 55 e giurisprudenza ivi citata).

50      Per quanto riguarda, poi, l'argomento con cui la ricorrente sostiene
che i suoi marchi anteriori sono dotati di carattere distintivo elevato,
occorre ricordare che la competenza della Corte in sede di impugnazione e
limitata alla soluzione giuridica fornita ai motivi discussi dinanzi ai
giudici di primo grado. Una parte non puo quindi modificare l'oggetto della
controversia sollevando per la prima volta dinanzi alla Corte un motivo che
avrebbe potuto dedurre dinanzi al Tribunale, ma che non ha dedotto, dato che
cio equivarrebbe a consentirle di sottoporre alla Corte una controversia piu
ampia di quella di cui il Tribunale e stato investito (v., in tal senso,
sentenze Commissione/Brazzelli Lualdi e a., C‑136/92 P, EU:C:1994:211, punto
59, nonche ordinanza Langguth Erben/UAMI, C‑412/13 P, EU:C:2014:269, punto
41).

51      Orbene, dalla sentenza impugnata non emerge che il suddetto argomento
sia stato discusso in primo grado. Di conseguenza, la Corte non puo,
nell'ambito della presente impugnazione, effettuare l'esame di tale argomento,
che deve essere respinto in quanto irricevibile.

52      Infine, quanto all'insufficienza e alla contraddittorieta della
motivazione delle sentenze impugnate lamentata dall'Italiana Calzature, e
sufficiente rilevare che la constatazione del Tribunale secondo cui gli
elementi figurativi sarebbero riconosciuti dal pubblico solamente con l'aiuto
degli elementi denominativi e intervenuta nel contesto del confronto fonetico
dei segni, mentre il rilievo sulla predominanza degli elementi grafici e stato
svolto nell'ambito del confronto visivo. Orbene, anche se la valutazione del
rischio di confusione dev'essere complessiva, ciascun elemento visivo,
fonetico o concettuale va analizzato singolarmente (v. sentenza Sunplus
Technology, C‑21/08 P, EU:C:2009:199, punto 41).

53      Da tutte le considerazioni che precedono emerge che il primo motivo
dev'essere respinto.

  _Sul secondo motivo_

 Argomenti delle parti

54      In via subordinata, l'Italiana Calzature ritiene che il Tribunale
abbia commesso un errore di diritto dichiarando, ai punti 52 della sentenza
Giuseppe GIUSEPPE ZANOTTI DESIGN (EU:T:2013:156) e 49 della sentenza Giuseppe
BY GIUSEPPE ZANOTTI (EU:T:2013:157), che il termine «zanotti» non possedeva
una posizione distintiva autonoma all'interno dei marchi richiesti, a causa
del fatto che, da un lato, i marchi richiesti erano dominati dagli elementi
grafici (firme) e che, dall'altro, il termine «zanotti» era strettamente
associato ai termini «giuseppe», «design» e «by».

55      La ricorrente fa valere che, per ravvisare la sussistenza di un
rischio di confusione, e sufficiente che, a causa della posizione distintiva
autonoma conservata dal marchio anteriore all'interno del marchio complesso
posteriore, il pubblico attribuisca al titolare del marchio anteriore
l'origine dei prodotti o servizi contrassegnati dal segno composto (sentenza
Medion, C‑120/04, EU:C:2005:594, punti 32 e 36).

56      A tale riguardo, essa sottolinea che il marchio anteriore non possiede
una «posizione distintiva autonoma» nel marchio composto posteriore in due
casi, vale a dire quando il segno sia scarsamente distintivo o descrittivo, e
percio inidoneo a condizionare la percezione distintiva del consumatore,
oppure quando la componente comune venga congiunta e unita a una seconda
parola in modo tale da formare un segno terzo, nuovo e diverso rispetto ai
singoli elementi che lo compongono.

57      Nella fattispecie, l'Italiana Calzature sottolinea che gli elementi
denominativi dei marchi richiesti si compongono di tre parole, ciascuna delle
quali conserva la propria autonomia, e che deve ritenersi che la parola
«zanotti» possegga una posizione distintiva autonoma, tale per cui il
consumatore puo essere indotto a credere che i prodotti contraddistinti dai
marchi di cui viene chiesta la registrazione provengano, quanto meno, da
un'impresa economicamente collegata ad essa.

58      L'UAMI e la Vicini contestano la fondatezza dell'argomentazione
dell'Italiana Calzature.

 Giudizio della Corte

59      Come emerge dal punto 42 della presente sentenza, nel verificare
l'esistenza di un rischio di confusione, la valutazione della somiglianza tra
due marchi non consiste nel prendere in considerazione solo una componente di
un marchio complesso e nel paragonarla ad un altro marchio. Occorre, invece,
operare il confronto esaminando i marchi in questione considerati ciascuno nel
suo complesso, il che non esclude che l'impressione globale prodotta nella
memoria del pubblico pertinente da un marchio complesso possa, in determinate
circostanze, essere dominata da una o piu delle sue componenti.

60      Tuttavia, al di la del caso normale in cui il consumatore medio
percepisce un marchio nella sua globalita, e nonostante il fatto che una o piu
componenti di un marchio complesso possano risultare dominanti
nell'impressione complessiva, non si puo affatto escludere che, in un caso
particolare, un marchio anteriore, utilizzato da un terzo nell'ambito di un
segno composto che comprende la denominazione dell'impresa del terzo stesso,
conservi una posizione distintiva autonoma nel segno composto, pur senza
costituirne l'elemento dominante (v. sentenza Medion, EU:C:2005:594, punto
30).

61      In siffatta ipotesi, l'impressione complessiva prodotta dal segno
composto puo indurre il pubblico a ritenere che i prodotti o i servizi in
questione provengano, quantomeno, da imprese economicamente collegate, nel
qual caso deve ammettersi l'esistenza di un rischio di confusione.

62      Tuttavia, un elemento di un segno composto non mantiene una siffatta
posizione distintiva autonoma se tale elemento forma con l'altro o gli altri
elementi del segno, considerati complessivamente, un'unita avente un senso
diverso rispetto a quello di detti elementi presi singolarmente (v. sentenza
Bimbo/UAMI, C‑591/12 P, EU:C:2014:305, punto 25 e giurisprudenza ivi citata).

63      Nel caso di specie, il Tribunale, oltre ad aver constatato,
nell'ambito di una valutazione globale del rischio di confusione, che
l'elemento figurativo dominava l'impressione complessiva, ha rilevato, ai
punti 52 della sentenza Giuseppe GIUSEPPE ZANOTTI DESIGN (EU:T:2013:156) e 49
della sentenza Giuseppe BY GIUSEPPE ZANOTTI (EU:T:2013:157), che il termine
«zanotti» era strettamente associato al nome Giuseppe e ai termini «by» e
«design». Il Tribunale ha quindi ritenuto che gli elementi denominativi dei
marchi di cui e chiesta la registrazione rappresentassero insiemi unitari. In
tal senso, il Tribunale ha dichiarato, ai punti 55 della sentenza Giuseppe
GIUSEPPE ZANOTTI DESIGN (EU:T:2013:156) e 52 della sentenza Giuseppe BY
GIUSEPPE ZANOTTI (EU:T:2013:157), che gli elementi denominativi «giuseppe
zanotti design» e «by giuseppe zanotti» potessero essere percepiti come
un'indicazione dello stilista che ha ideato i prodotti per il pubblico di
riferimento.

64      Peraltro, in un marchio composto, il cognome non mantiene in tutti i
casi una posizione distintiva autonoma per il solo fatto di essere percepito
come tale. La constatazione di una siffatta posizione puo, infatti, fondarsi
solo su un esame del complesso dei fattori pertinenti nel caso di specie
(sentenza Becker/Harman International Industries, C‑51/09 P, EU:C:2010:368,
punto 38). Il Tribunale ha in tal senso correttamente rilevato, ai punti 53
della sentenza Giuseppe GIUSEPPE ZANOTTI DESIGN (EU:T:2013:156) e 50 della
sentenza Giuseppe BY GIUSEPPE ZANOTTI (EU:T:2013:157), che il termine
«zanotti» faceva parte dell'elemento denominativo, che gioca un ruolo
informativo e chiaramente secondario nei marchi di cui e chiesta la
registrazione.

65      Pertanto, il Tribunale non ha commesso errori di diritto nella
valutazione del rischio di confusione.

66      Alla luce di quanto precede, occorre respingere il secondo motivo.

67      Dall'insieme delle suesposte considerazioni deriva che le impugnazioni
sono infondate e devono quindi essere respinte.

  **Sulle spese**

68      A norma dell'articolo 184, paragrafo 2, del suo regolamento di
procedura, quando l'impugnazione e respinta, la Corte statuisce sulle spese.
Ai sensi dell'articolo 138, paragrafo 1, di detto regolamento, applicabile al
procedimento d'impugnazione ai sensi dell'articolo 184, paragrafo 1, del
medesimo regolamento, la parte soccombente e condannata alle spese se ne e
stata fatta domanda. Poiche l'UAMI e la Vicini ne hanno fatto domanda, la
ricorrente, che e risultata soccombente, dev'essere condannata alle spese.

Per questi motivi, la Corte (Settima Sezione) dichiara e statuisce:

1)       **Le impugnazioni sono respinte.**

2)       **La Societ a Italiana Calzature SpA e condannata alle spese.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark




**Causa C ‑442/10**

**Churchill Insurance Company Limited**

**contro**

**Benjamin Wilkinson**

**e**

**Tracy Evans**

**contro**

**Equity Claims Limited**

[domanda di pronuncia pregiudiziale proposta dalla Court of Appeal (England &
Wales) (Civil Division)]

«Assicurazione obbligatoria della responsabilita civile per gli autoveicoli --
Direttiva 84/5/CEE -- Artt. 1, n. 4, e 2, n. 1 -- Terzo vittima --
Autorizzazione alla guida esplicita o implicita -- Direttiva 90/232/CEE --
Art. 1, primo comma -- Direttiva 2009/103/CE -- Artt. 10, 12, n. 1, e 13, n. 1
-- Vittima di un incidente stradale quale passeggero di un veicolo per il
quale e assicurata come conducente -- Veicolo guidato da una persona non
assicurata dalla polizza di assicurazione -- Vittima assicurata non esclusa
dal beneficio dell'assicurazione»

Massime della sentenza

_Ravvicinamento delle legislazioni -- Assicurazione responsabilita civile per
gli autoveicoli -- Portata della garanzia a favore dei terzi apprestata
dall'assicurazione obbligatoria -- Clausole di esclusione -- Incidente causato
da un conducente non assicurato_

_(Direttive del Consiglio 72/166, 84/5, art.  2, n. 1, e 90/232, art. 1, primo
comma)_

L'art. 1, primo comma, della terza direttiva 90/232 e l'art. 2, n. 1, della
seconda direttiva 84/5, concernente il ravvicinamento delle legislazioni degli
Stati membri in materia di assicurazione della responsabilita civile
risultante dalla circolazione di autoveicoli, devono essere interpretati nel
senso che ostano a una normativa nazionale che produca l'effetto di escludere
in modo automatico l'obbligo in capo all'assicuratore di risarcire la vittima
di un incidente stradale qualora tale incidente sia stato causato da un
conducente non assicurato dalla polizza assicurativa e detta vittima,
passeggero del veicolo al momento dell'incidente, fosse assicurata per la
guida di tale veicolo e avesse dato a tale conducente il permesso di guidarlo.

Tale interpretazione non e diversa a seconda che l'assicurato vittima fosse
consapevole del fatto che la persona che egli ha autorizzato a guidare il
veicolo non era assicurata a tal fine, oppure che fosse convinto che essa
fosse assicurata, oppure ancora che si sia posto o no domande a tale riguardo.

Infatti, l'assicurazione della responsabilita civile per autoveicoli prevista
dall'art. 3, n. 1, della prima direttiva 72/166, concernente il ravvicinamento
delle legislazioni degli Stati membri in materia di assicurazione della
responsabilita civile risultante dalla circolazione di autoveicoli, deve
coprire tutte le vittime diverse dal conducente del veicolo che ha causato il
danno, a meno che non ricorra una delle eccezioni espressamente previste dalla
prima, seconda o terza direttiva.

(v. punti 44, 46, 50, dispositivo 1-2)

  
  
  
  
  
  

SENTENZA DELLA CORTE (Quarta Sezione)

1° dicembre 2011 (*)

«Assicurazione obbligatoria della responsabilita civile per gli autoveicoli -
Direttiva 84/5/CEE - Artt. 1, n. 4, e 2, n. 1 - Terzo vittima - Autorizzazione
alla guida esplicita o implicita - Direttiva 90/232/CEE - Art. 1, primo comma
- Direttiva 2009/103/CE - Artt. 10, 12, n. 1, e 13, n. 1 - Vittima di un
incidente stradale quale passeggero di un veicolo per il quale e assicurata
come conducente - Veicolo guidato da una persona non assicurata dalla polizza
di assicurazione - Vittima assicurata non esclusa dal beneficio
dell'assicurazione»

Nel procedimento C‑442/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Court of Appeal (England & Wales) (Civil
Division) (Regno Unito), con decisione 26 agosto 2010, pervenuta in
cancelleria il 13 settembre 2010, nella causa

**Churchill Insurance Company Limited**

contro

**Benjamin Wilkinson,**

e

**Tracy Evans**

contro

**Equity Claims Limited,**

LA CORTE (Quarta Sezione),

composta dal sig. J.‑C. Bonichot, presidente di sezione, dalla sig.ra A.
Prechal, dal sig. L. Bay Larsen, dalla sig.ra C. Toader e dal sig. E.
Jarašiūnas (relatore), giudici,

avvocato generale: sig. P. Mengozzi

cancelliere: sig.ra R. Şereş, amministratore

vista la fase scritta del procedimento e in seguito all'udienza del 7 luglio
2011,

considerate le osservazioni presentate:

-        per la Churchill Insurance Company Limited, dai sigg. F. Randolph, barrister, e S. Worthington, QC;

-        per il sig. Wilkinson, dai sigg. C. Quigley e S. Grime, QC;

-        per la sig.ra Evans, dai sigg. G. Wood e C. Quigley, QC;

-        per la Equity Claims Limited, dal sig. W.R.O. Hunter, QC, delegato dalla sig.ra J. Herzog, solicitor;

-        per il governo del Regno Unito, dal sig. L. Seeboruth, in qualita di agente;

-        per la Commissione europea, dal sig. K.‑P. Wojcik e dalla sig.ra N. Yerrell, in qualita di agenti,

sentite le conclusioni dell'avvocato generale, presentate all'udienza del 6
settembre 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 12, n. 1, e 13, n. 1, della direttiva del Parlamento europeo e del
Consiglio 16 settembre 2009, 2009/103/CE, concernente l'assicurazione della
responsabilita civile risultante dalla circolazione di autoveicoli e il
controllo dell'obbligo di assicurare tale responsabilita (GU L 263, pag. 11).

2        Tale domanda e stata presentata nell'ambito di controversie tra, da
un lato, la Churchill Insurance Company Limited (in prosieguo: la «Churchill»)
e il sig. Wilkinson, e, dall'altro, la sig.ra Evans e la Equity Claims Limited
(in prosieguo: la «Equity») in merito all'indennizzo dei danni subiti a causa
di incidenti automobilistici.

  **Contesto normativo**

  _Il diritto dell 'Unione_

3        Ai sensi dell'art. 3, n. 1, della direttiva del Consiglio 24 aprile
1972, 72/166/CEE, concernente il ravvicinamento delle legislazioni degli Stati
membri in materia di assicurazione della responsabilita civile risultante
dalla circolazione di autoveicoli, e di controllo dell'obbligo di assicurare
tale responsabilita (GU L 103, pag. 1; in prosieguo: la «prima direttiva»):

«Ogni Stato membro adotta tutte le misure necessarie [...] affinche la
responsabilita civile relativa alla circolazione dei veicoli che stazionano
abitualmente nel suo territorio sia coperta da un'assicurazione. I danni
coperti e le modalita dell'assicurazione sono determinati nell'ambito di tali
misure».

4        La seconda direttiva del Consiglio 30 dicembre 1983, 84/5/CEE,
concernente il ravvicinamento delle legislazioni degli Stati membri in materia
di assicurazione della responsabilita civile risultante dalla circolazione di
autoveicoli (GU 1984, L 8, pag. 17; in prosieguo: la «seconda direttiva»), nei
suoi 'considerando' sesto, settimo ed ottavo, prevede quanto segue:

«considerando che e necessario prevedere che un organismo garantisca che la
vittima non resti senza indennizzo se il veicolo che ha provocato il sinistro
non e assicurato o non viene identificato; che occorre prevedere, senza
modificare le disposizioni applicate dagli Stati membri per quanto riguarda il
carattere sussidiario o no dell'intervento di tale organismo nonche le norme
applicabili in materia di surrogazione, che la vittima di un siffatto sinistro
possa rivolgersi direttamente a questo organismo quale primo punto di
contatto; che e tuttavia opportuno dare agli Stati membri la possibilita di
applicare talune esclusioni limitate per quanto riguarda l'intervento di
questo organismo e di prevedere nel caso dei danni alle cose provocati da un
veicolo non identificato, dati i rischi di frode, che l'indennizzo dei danni
possa essere limitato o escluso;

considerando che e interesse delle vittime che gli effetti di talune clausole
di esclusione siano limitati alle relazioni tra l'assicuratore ed il
responsabile del sinistro; che, tuttavia, in caso di veicoli rubati o ottenuti
con la violenza, gli Stati membri possono prevedere che il citato organismo
intervenga per indennizzare la vittima;

considerando che per alleggerire l'onere finanziario a carico di tale
organismo gli Stati membri possono prevedere l'applicazione di talune
franchigie in caso di intervento per l'indennizzo dei danni alle cose causati
da veicoli non assicurati o, eventualmente, rubati o ottenuti con la
violenza».

5        L'art. 1, n. 4, della seconda direttiva prevede che ciascuno Stato
membro crei o autorizzi un organismo con il compito di rimborsare, almeno
entro i limiti dell'obbligo di assicurazione, i danni alle cose o alle persone
causati da un veicolo non identificato o non assicurato (in prosieguo:
l'«organismo nazionale»). Tale disposizione prevede, al suo terzo comma:

«(...) [G]li Stati membri possono escludere dall'intervento di tale organismo
le persone che per loro spontanea volonta hanno preso posto nel veicolo che ha
causato il sinistro, se l'organismo puo dimostrare che esse erano al corrente
del fatto che il veicolo non era assicurato».

6        In forza del quarto comma di tale disposizione, gli Stati membri
possono parimenti limitare o escludere l'intervento di tale organismo in caso
di danni alle cose causati da un veicolo non identificato e, ai sensi del
quinto comma della citata disposizione, possono autorizzare per i danni alle
cose, causati da un veicolo non assicurato, una franchigia, opponibile alla
vittima, non superiore a EUR 500\.

7        Le norme applicabili a tali organismi nazionali sono state in seguito
precisate e completate, in particolare dalla direttiva del Parlamento europeo
e del Consiglio 11 maggio 2005, 2005/14/CE, che modifica le direttive del
Consiglio 72/166/CEE, 84/5/CEE, 88/357/CEE e 90/232/CEE e la direttiva
2000/26/CE del Parlamento europeo e del Consiglio sull'assicurazione della
responsabilita civile risultante dalla circolazione di autoveicoli (GU L 149,
pag. 14). L'art. 1, n. 4, terzo comma, della seconda direttiva e quindi
diventato, in sostanza, l'art. 1, n. 5, secondo comma, della seconda
direttiva, come modificata dalla direttiva 2005/14.

8        L'art. 2, n. 1, della seconda direttiva prevede quanto segue:

«Ciascuno Stato membro prende le misure necessarie affinche qualsiasi
disposizione legale o clausola contrattuale contenuta in un contratto di
assicurazione rilasciato conformemente all'articolo 3, paragrafo 1, della
[prima direttiva], che escluda dall'assicurazione l'utilizzo o la guida di
autoveicoli da parte:

-        di persone non aventi l'autorizzazione esplicita o implicita o 

-        di persone non titolari di una patente di guida che consenta loro di guidare l'autoveicolo in questione o

-        di persone che non si sono conformate agli obblighi di legge di ordine tecnico concernenti le condizioni e la sicurezza del veicolo in questione, 

sia considerata, per l'applicazione dell'articolo 3, paragrafo 1, della [prima
direttiva], senza effetto per quanto riguarda l'azione dei terzi vittime di un
sinistro.

Tuttavia, la clausola di cui al primo trattino puo essere opposta alle persone
che di loro spontanea volonta hanno preso posto nel veicolo che ha causato il
danno se l'assicuratore puo provare che esse erano a conoscenza del fatto che
il veicolo era rubato.

(...)».

9        Ai sensi dei 'considerando' quarto e quinto della terza direttiva del
Consiglio 14 maggio 1990, 90/232/CEE, relativa al ravvicinamento delle
legislazioni degli Stati membri in materia di assicurazione della
responsabilita civile risultante dalla circolazione di autoveicoli (GU L 129,
pag. 33; in prosieguo: la «terza direttiva»):

«considerando che occorre garantire che le vittime di sinistri della
circolazione automobilistica ricevano un trattamento comparabile
indipendentemente dal luogo della Comunita ove il sinistro e avvenuto;

considerando in particolare che in alcuni Stati membri esistono lacune nella
copertura fornita dall'assicurazione obbligatoria dei passeggeri di
autoveicoli; che, per proteggere tale categoria particolarmente vulnerabile di
vittime potenziali, e necessario colmare tali lacune».

10      L'art. 1, primo comma, della terza direttiva prevede quanto segue:

«Fatto salvo l'articolo 2, paragrafo 1, secondo comma, della [seconda
direttiva], l'assicurazione di cui all'articolo 3, paragrafo 1, della [prima
direttiva] copre la responsabilita per i danni alla persona di qualsiasi
passeggero, diverso dal conducente, derivanti dall'uso del veicolo».

11      La direttiva 2009/103 ha codificato le direttive preesistenti in
materia di assicurazione della responsabilita civile risultante dalla
circolazione di autoveicoli (in prosieguo: la «responsabilita civile per gli
autoveicoli») e ha abrogato, di conseguenza, queste ultime con effetto a
decorrere dal 27 ottobre 2009. Secondo la tavola di concordanza prevista
nell'allegato II di tale direttiva, l'art. 3, n. 1, della prima direttiva
corrisponde all'art. 3, primo e secondo comma, della direttiva 2009/103, gli
artt. 1, n. 4, terzo comma, e 2, n. 1, della seconda direttiva corrispondono
rispettivamente agli artt. 10, n. 2, secondo comma, e 13, n. 1, della
direttiva 2009/103, e l'art. 1, primo comma, della terza direttiva corrisponde
all'art. 12, n. 1, della direttiva 2009/103.

  _Il diritto nazionale_

12      L'art. 151 della legge del 1988 sulla circolazione stradale (Road
Traffic Act 1988; in prosieguo: la «legge del 1988»), relativo all'obbligo in
capo gli assicuratori di dare esecuzione ad una decisione sulla responsabilita
civile del tipo di quella coperta dalla polizza di assicurazione obbligatoria,
dispone:

«1.      Il presente articolo si applica quando, in seguito al rilascio (…) di
un certificato di assicurazione (…) al beneficiario di un contratto di
assicurazione (…) venga pronunciata una sentenza avente ad oggetto
l'applicazione del presente paragrafo.

(...)

5.      Anche qualora avesse o avesse avuto la facolta di procedere alla risoluzione o rescissione del contratto di assicurazione (…), l'assicuratore e tenuto, fatte salve le disposizioni del presente articolo, a corrispondere a coloro che traggono beneficio dalla sentenza: 

a)      per la responsabilita in caso di decesso o lesioni personali,
l'importo dovuto secondo la sentenza in relazione a detta responsabilita
(...),

(...)

(…).

8.      Qualora sia obbligato a versare un risarcimento in forza del presente articolo per responsabilita di un conducente non assicurato (…), l'assicuratore puo pretendere il rimborso dell'importo corrispondente da tale conducente o da chiunque 

a)      sia assicurato in virtu del contratto di assicurazione (…), secondo il
quale la responsabilita sarebbe assicurata se il contratto stesso fosse
applicabile a qualunque conducente (…), e

b)      abbia causato o autorizzato l'uso del veicolo che ha fatto sorgere la
responsabilita

(...)».

  **Cause principali e questioni pregiudiziali**

13      Il sig. Wilkinson era menzionato come conducente in una polizza
assicurativa sottoscritta presso la Churchill per la guida di un autoveicolo.
Il 23 novembre 2005, egli permetteva ad un amico di guidare tale autoveicolo e
prendeva posto nello stesso come passeggero. È pacifico che il sig. Wilkinson
sapeva che tale persona non era assicurata da detta polizza assicurativa. Il
conducente perdeva il controllo del citato autoveicolo, il quale andava a
scontrarsi con un veicolo proveniente in senso opposto. Il sig. Wilkinson e
stato gravemente ferito. La Churchill riconosceva l'indennizzo al sig.
Wilkinson, ma pretendeva, in forza dell'art. 151, n. 8, della legge del 1988,
che quest'ultimo, in quanto assicurato, le versasse un rimborso dell'importo
pari a quello dell'indennizzo concesso, il che veniva contestato dal sig.
Wilkinson. Poiche il giudice di primo grado ha adottato una decisione
favorevole a quest'ultimo, la Churchill impugnava tale decisione dinanzi al
giudice del rinvio.

14      La sig.ra Evans, proprietaria di un ciclomotore assicurato presso la
Equity, era assicurata come unico conducente di tale veicolo. Il 4 agosto
2004, essa consentiva ad un amico di guidare tale ciclomotore e prendeva posto
come passeggero nella parte posteriore dello stesso. Per negligenza, il
conducente tamponava un camion. La sig.ra Evans veniva gravemente ferita. Il
giudice di primo grado considerava che, dando a tale conducente il permesso di
guidare il suo ciclomotore, la sig.ra Evans non si era posta la questione di
sapere se quest'ultimo fosse assicurato a tal fine. Esso decideva dunque che
la Equity era legittimata, in forza dell'art. 151, n. 8, della legge del 1988,
ad ottenere un rimborso pari alle somme che avrebbe dovuto versare alla sig.ra
Evans, dal momento che quest'ultima aveva autorizzato una persona non
assicurata a guidare il ciclomotore. La sig.ra Evans impugnava tale decisione
dinanzi al giudice del rinvio.

15      La Churchill e la Equity fanno valere dinanzi a quest'ultimo che
l'art. 151, n. 8, della legge del 1988 non costituisce una disposizione «che
escluda dall'assicurazione», ai sensi dell'art. 13, n. 1, della direttiva
2009/103, e che ciascuno dei conducenti di cui trattasi disponeva
dell'autorizzazione richiesta per utilizzare o guidare il rispettivo veicolo.
Per contro, il sig. Wilkinson e la sig.ra Evans fanno valere, da un lato, che
tale disposizione, se applicata ad un assicurato vittima di modo che
quest'ultimo non possa ricevere alcun versamento da parte del suo
assicuratore, esclude tale vittima dall'assicurazione, ai sensi del citato
art. 13, n. 1, e, dall'altro, che l'autorizzazione cui fa riferimento tale
disposizione e quella dell'assicuratore e non dell'assicurato.

16      Il giudice del rinvio indica che, nel diritto inglese, la portata
dell'art. 151, n. 8, della legge del 1988 produce l'effetto di escludere in
modo automatico dal beneficio dell'assicurazione l'assicurato il quale, avendo
preso posto come passeggero nel veicolo per la guida del quale e assicurato,
abbia dato il permesso di guidarlo ad un conducente non assicurato. Esso si
chiede se il diritto dell'Unione osti ad una siffatta esclusione e se,
eventualmente, tale disposizione possa essere oggetto di un'interpretazione
conforme al diritto dell'Unione.

17      Il giudice del rinvio ritiene che, secondo la giurisprudenza, l'art.
12, n. 1, della direttiva 2009/103 deve essere interpretato estensivamente.
Esso rileva tuttavia che, in circostanze come quelle di cui e investito, una
siffatta interpretazione implicherebbe una disparita di trattamento rispetto
alla situazione disciplinata dall'art. 10, n. 2, della citata direttiva. Esso
sottolinea parimenti che la situazione in cui si trova il passeggero di un
veicolo, il quale sia l'assicurato e che consenta ad un conducente non
assicurato di guidarlo, puo variare a seconda che tale passeggero sia o meno
al corrente del fatto che tale conducente non e assicurato ovvero a seconda
che il citato passeggero si sia posto o meno la questione se detto conducente
sia assicurato.

18      Pertanto, la Court of Appeal (England & Wales) (Civil Division) ha
deciso di sospendere il procedimento e di sottoporre alla Corte le seguenti
questioni pregiudiziali:

«1)      Se gli artt. 12, n. 1, e 13, n. 1, della direttiva [2009/103] debbano
essere interpretati nel senso che ostano a disposizioni nazionali secondo cui,
conformemente al diritto nazionale applicabile, la vittima di un incidente
stradale deve essere esclusa dal beneficio dell'assicurazione qualora:

-        l'incidente sia stato causato da un conducente non assicurato; 

-        detto conducente non assicurato sia stato autorizzato dalla vittima a guidare il veicolo; 

-        la vittima viaggiasse come passeggero sul veicolo al momento dell'incidente; e 

-        la vittima fosse assicurata quale conducente del veicolo in questione.

In particolare:

-        se una disposizione nazionale di tal tipo sia una disposizione che "esclud[e] dall'assicurazione" ai sensi dell'art. 13, n. 1, della direttiva [2009/103]; 

-        se, in circostanze come quelle oggetto della presente causa, l'autorizzazione data [dall'assicurato] al non assicurato sia un'"autorizzazione esplicita o implicita" ai sensi dell'art. 13, n. 1, lett. a), della direttiva [2009/103]; 

-        se sulla soluzione della prima questione incida il fatto che, ai sensi dell'art. 10 della direttiva [2009/103], gli organismi nazionali incaricati del risarcimento in caso di danni causati da un veicolo non identificato o non assicurato possono escludere il pagamento dell'indennizzo per le persone che di loro spontanea volonta hanno preso posto nel veicolo che ha causato il danno se l'organismo puo dimostrare che esse erano al corrente del fatto che il veicolo non era assicurato. 

2)      Se la soluzione della prima questione dipenda dalla circostanza che
l'autorizzazione di cui trattasi sia stata data [...] con effettiva
consapevolezza del fatto che il conducente in questione non era assicurato,
oppure [...] in base alla convinzione che il conducente fosse assicurato,
ovvero [...] senza che l'assicurato si sia posto tale domanda».

  **Sulle questioni pregiudiziali**

  _Sulla prima questione_

19      Occorre rilevare in via preliminare che la direttiva 2009/103 non era
in vigore al momento del verificarsi dei fatti della causa principale. Si deve
pertanto intendere la questione sottoposta nel senso che essa si riferisce non
alle disposizioni della direttiva 2009/103, bensi a quelle corrispondenti
della seconda e della terza direttiva, le quali sono applicabili ratione
temporis a tali fatti e sono state poi riprese nella direttiva 2009/103.

20      Ne consegue che, con la sua prima questione, il giudice del rinvio
chiede, sostanzialmente, se gli artt. 1, primo comma, della terza direttiva, e
2, n. 1, della seconda direttiva debbano essere interpretati nel senso che
essi ostano a una normativa nazionale la quale produce l'effetto di escludere
in modo automatico dal beneficio dell'assicurazione la vittima di un incidente
stradale qualora tale incidente sia stato causato da un conducente non
assicurato e laddove tale vittima, passeggero del veicolo al momento
dell'incidente, fosse assicurata per la guida di tale veicolo e avesse dato a
detto conducente il permesso di guidarlo.

21      A tale proposito, la Churchill e la Equity fanno anzitutto valere che
le disposizioni della direttiva 2009/103 corrispondenti all'art. 2, n. 1,
della seconda direttiva non sono applicabili al caso di specie. L'art. 151, n.
8, della legge del 1988 non costituirebbe un'esclusione dalla copertura
assicurativa obbligatoria. Quest'ultima disposizione, a loro parere, produce
semplicemente l'effetto di autorizzare un assicuratore, il quale sia tenuto a
versare un indennizzo a causa della responsabilita di un conducente non
coperto dall'assicurazione, ad esercitare un'azione di regresso nei confronti
dell'assicurato al fine di recuperare tale indennizzo qualora quest'ultimo
abbia indotto o permesso l'utilizzo del veicolo da parte di tale conducente.

22      Tuttavia, secondo una giurisprudenza costante, nell'ambito del
procedimento istituito dall'art. 267 TFUE, le funzioni della Corte e quelle
del giudice del rinvio sono chiaramente separate, ed e esclusivamente al
secondo che spetta interpretare il suo diritto nazionale e valutarne gli
effetti (v. sentenze 3 febbraio 1977, causa 52/76, Benedetti, Racc. pag. 163,
punto 25; 21 settembre 1999, causa C‑397/96, Kordel e a., Racc. pag. I‑5959,
punto 25, nonche 17 luglio 2008, causa C‑500/06, Corporacion Dermoestetica,
Racc. pag. I‑5785, punto 21).

23      Orbene, emerge dalla decisione di rinvio che il giudice adito in via
principale interpreta l'art. 151, n. 8, della legge del 1988, in circostanze
come quelle descritte nella prima questione pregiudiziale, non nel senso che
quest'ultimo prevede il versamento di un indennizzo da parte dell'assicuratore
all'assicurato vittima, seguito da un rimborso di tale indennizzo da parte
dell'assicurato all'assicuratore, bensi nel senso che esso produce l'effetto
di escludere automaticamente dal beneficio dell'assicurazione un passeggero
vittima di un incidente stradale che era assicurato e che ha dato il permesso
di guidare ad un conducente non assicurato.

24      Ne consegue che le questioni di cui e investita la Corte nel caso di
specie non vertono sulla compatibilita con il diritto dell'Unione di una norma
che disciplina la responsabilita civile, bensi sono attinenti alla
compatibilita con tale diritto di una disposizione la quale, secondo
l'interpretazione del giudice del rinvio, poiche esclude in modo automatico il
beneficio dell'indennizzo eventualmente dovuto all'assicurato, limita la
portata della copertura della responsabilita civile. Le questioni sottoposte
rientrano dunque sicuramente nell'ambito di applicazione della normativa
dell'Unione in tale materia.

25      La Churchill, la Equity nonche il governo del Regno Unito fanno
valere, inoltre, che la prima questione dev'essere risolta in senso negativo.
Infatti, coloro che si trovano in una situazione analoga a quella del sig.
Wilkinson e della sig.ra Evans non potrebbero essere qualificati come terzi
vittime ai sensi dell'art. 2, n. 1, della seconda direttiva.

26      Il sig. Wilkinson, la sig.ra Evans e la Commissione europea
considerano, invece, che la normativa dell'Unione in materia di assicurazione
obbligatoria della responsabilita civile per gli autoveicoli osta ad una
disposizione nazionale come quella descritta nella prima questione. La
Commissione ritiene, in particolare, che la vittima di un incidente stradale
non possa essere esclusa dalla qualifica di passeggero per il semplice motivo
che essa e nel contempo la persona assicurata. Di conseguenza, secondo la
Commissione, una vittima che sia nel contempo l'assicurato deve essere
assimilata ad un terzo vittima ai sensi dell'art. 2, n. 1, della seconda
direttiva.

27      A tale proposito, occorre ricordare che la normativa dell'Unione in
materia di assicurazione obbligatoria della responsabilita civile per gli
autoveicoli e diretta a garantire la libera circolazione sia dei veicoli che
stazionano abitualmente nel territorio dell'Unione sia delle persone che si
trovano a bordo dei medesimi, nonche a garantire che le vittime degli
incidenti causati da tali veicoli beneficino di un trattamento comparabile
indipendentemente dal luogo dell'Unione dove il sinistro e avvenuto (v., in
particolare, sentenze 28 marzo 1996, causa C‑129/94, Ruiz Bernaldez, Racc.
pag. I‑1829, punto 13, e 30 giugno 2005, causa C‑537/03, Candolin e a., Racc.
pag. I‑5745, punto 17). Tale normativa ha parimenti per obiettivo, a tenore
del quinto 'considerando' della terza direttiva, quello di proteggere la
categoria particolarmente vulnerabile di vittime potenziali costituita dai
passeggeri degli autoveicoli, colmando le lacune nella copertura assicurativa
obbligatoria di tali passeggeri in taluni Stati membri (sentenza 19 aprile
2007, causa C‑356/05, Farrell, Racc. pag. I‑3067, punto 24).

28      A tal fine, l'art. 3, n. 1, della prima direttiva, come precisato e
integrato dalla seconda e dalla terza direttiva, impone agli Stati membri di
garantire che la responsabilita civile relativa alla circolazione dei veicoli
che stazionano abitualmente sul loro territorio sia coperta da
un'assicurazione e precisa, in particolare, i tipi di danni e i terzi vittime
che tale assicurazione deve coprire (v., in tal senso, sentenze 14 settembre
2000, causa C‑348/98, Mendes Ferreira e Delgado Correia Ferreira, Racc. pag.
I‑6711, punti 25‑27, nonche 17 marzo 2011, causa C‑484/09, Carvalho Ferreira
Santos, Racc. pag. I‑1821, punti 25‑27).

29      A tal ultimo proposito, la Corte ha gia avuto modo di rilevare che
l'obiettivo degli artt. 3, n. 1, della prima direttiva, 2, n. 1, della seconda
direttiva e 1 della terza direttiva consiste nel garantire che l'assicurazione
obbligatoria per gli autoveicoli consenta a tutti i passeggeri vittime di un
incidente causato da un veicolo di essere risarciti dei danni dai medesimi
subiti (v., in tal senso, sentenza Candolin e a., cit., punto 27). Essa ha
anche considerato che, nel prevedere che l'assicurazione obbligatoria della
responsabilita civile degli autoveicoli copra la responsabilita per i danni
alla persona di tutti i passeggeri ad eccezione del conducente, l'art. 1 della
terza direttiva si limita a fissare una distinzione tra il detto conducente e
gli altri passeggeri e riconosce incontestabilmente una copertura assicurativa
a tutti i passeggeri (citate sentenze Candolin e a., punto 32, e Farrell,
punto 23).

30      Alla luce di tale elemento, la Corte ha stabilito che l'obiettivo di
tutela delle vittime, perseguito dalla prima, seconda e terza direttiva, e
rammentato al punto 27 della presente sentenza, impone che la posizione
giuridica del proprietario del veicolo che si trovava a bordo del medesimo al
momento del sinistro, non come conducente, bensi come passeggero, sia
assimilata a quella di qualsiasi altro passeggero vittima dell'incidente
(sentenza Candolin e a., cit., punto 33). Analogamente, essa ha deciso che
tale obiettivo osta anche al fatto che una normativa nazionale restringa
indebitamente la nozione di passeggero coperto dall'assicurazione obbligatoria
della responsabilita civile per gli autoveicoli, escludendo da tale nozione
coloro che abbiano viaggiato in una parte dell'autoveicolo che non era ne
progettata ne equipaggiata per il trasporto di passeggeri (v., in tal senso,
sentenza Farrell, cit., punti 28‑30).

31      Atteso che l'unica distinzione ammessa dalla normativa dell'Unione in
materia di assicurazione obbligatoria della responsabilita civile per gli
autoveicoli e, quindi, come rilevato al punto 29 della presente sentenza e
sottolineato dall'avvocato generale al paragrafo 28 delle sue conclusioni,
quella tra conducente e passeggero, il medesimo obiettivo di tutela delle
vittime impone anche che la situazione giuridica della persona che era
assicurata per la guida del veicolo, ma che era passeggero di tale veicolo al
momento dell'incidente, sia assimilata a quella di qualsivoglia altro
passeggero vittima di tale incidente.

32      Ne consegue che la circostanza che una persona fosse assicurata per
guidare il veicolo all'origine dell'incidente non consente di escludere tale
persona dalla nozione di terzo vittima ai sensi dell'art. 2, n. 1, della
seconda direttiva, qualora essa fosse passeggero, e non conducente, di tale
veicolo.

33      Relativamente ai diritti riconosciuti a siffatti terzi vittime,
occorre rammentare che la Corte ha giudicato che l'art. 3, n. 1, della prima
direttiva osta a che l'assicuratore della responsabilita civile per
autoveicoli possa valersi di disposizioni legali o di clausole contrattuali
allo scopo di negare a detti terzi il risarcimento di un sinistro causato dal
veicolo assicurato (v., in tal senso, citate sentenze Ruiz Bernaldez, punto
20; Candolin e a., punto 18, nonche Carvalho Ferreira Santos, punto 29).

34      La Corte ha parimenti rilevato che l'art. 2, n. 1, primo comma, della
seconda direttiva si limita a ricordare tale obbligo quanto alle disposizioni
o alle clausole di una polizza assicurativa previste dal citato articolo che
escludano dalla copertura da parte dell'assicurazione della responsabilita
civile per autoveicoli i danni causati ai terzi vittime a causa dell'utilizzo
o della guida del veicolo assicurato da parte di persone non autorizzate a
guidarlo, non titolari di una patente di guida o persone che non si sono
conformate agli obblighi di legge di ordine tecnico concernenti le condizioni
e la sicurezza del veicolo (citate sentenze Ruiz Bernaldez, punto 21; Candolin
e a., punto 19, nonche Carvalho Ferreira Santos, punto 30).

35      Certamente, in deroga a tale obbligo, l'art. 2, n. 1, secondo comma,
della seconda direttiva prevede che talune vittime potranno non essere
risarcite dall'assicuratore, tenuto conto della situazione da esse stesse
creata, vale a dire le persone che hanno preso posto nel veicolo che ha
causato il danno qualora l'assicuratore possa provare che esse erano a
conoscenza del fatto che il veicolo era stato rubato (citate sentenze Ruiz
Bernaldez, punto 21, nonche Candolin e a., punto 20). Tuttavia, e come gia
constatato dalla Corte, non si puo derogare all'art. 2, n. 1, primo comma,
della seconda direttiva se non in questo solo caso particolare (v., in tal
senso, sentenza Candolin e a., cit., punto 23).

36      Emerge da quanto suesposto che gli artt. 1, primo comma, della terza
direttiva, e 2, n. 1, della seconda direttiva devono essere interpretati nel
senso che essi ostano a una normativa nazionale la quale produca l'effetto di
escludere in modo automatico l'obbligo in capo all'assicuratore di
indennizzare un passeggero, vittima di un incidente stradale, per il fatto che
tale passeggero era assicurato per la guida del veicolo che gli ha causato il
danno e che il conducente non lo era.

37      In tale contesto il giudice del rinvio chiede parimenti alla Corte di
chiarire se l'autorizzazione alla guida data dall'assicurato ad un conducente
non assicurato costituisca, in circostanze come quelle delle cause in via
principale, un'«autorizzazione esplicita o implicita» ai sensi dell'art. 2, n.
1, primo trattino, della seconda direttiva. Come ha sottolineato l'avvocato
generale al paragrafo 42 delle sue conclusioni, esso sottopone tale questione
per sapere se possano essere opposte alla vittima disposizioni normative o
clausole contrattuali che escludano la copertura assicurativa in caso di guida
da parte di una persona non autorizzata esplicitamente o implicitamente
dall'assicuratore a tal fine.

38      Tale questione non puo essere risolta in senso affermativo. Anche a
voler supporre che i termini «autorizzazione esplicita o implicita» riguardino
unicamente l'autorizzazione data dall'assicurato, non si potrebbe, in ogni
caso, dedurne che una clausola di esclusione della copertura in caso di guida
da parte di una persona che non abbia ricevuto l'autorizzazione
dell'assicuratore sarebbe valida e opponibile ad un terzo vittima di un
sinistro. Infatti, l'unico caso in cui un terzo vittima puo essere escluso
dalla copertura e quello contemplato dall'art. 2, n. 1, secondo comma, della
seconda direttiva. Orbene, e pacifico che, nel caso di specie, tale ipotesi
non ricorre.

39      Cio posto, il giudice del rinvio si chiede parimenti se possa
influenzare la soluzione che occorre fornire alla prima questione la
circostanza che, in forza dell'art. 1, n. 4, terzo comma, della seconda
direttiva, gli Stati membri possono escludere l'intervento dell'organismo
nazionale per quanto riguarda le persone che per loro spontanea volonta hanno
preso posto nel veicolo che ha causato il sinistro, se detto organismo puo
dimostrare che esse erano al corrente del fatto che ne il conducente, ne il
veicolo erano assicurati.

40      A tale proposito rileva, in primo luogo, sottolineare che la
situazione nella quale il veicolo che ha causato il danno era guidato da una
persona non assicurata a tal fine, laddove un altro conducente era peraltro
assicurato per la guida di tale veicolo, e quella prevista dall'art. 1, n. 4,
terza comma, della seconda direttiva, nella quale il veicolo che ha causato
l'incidente non era oggetto di nessuna polizza assicurativa, non sono
situazioni ne simili ne paragonabili. Infatti, la circostanza che un veicolo
sia guidato da una persona non indicata in una polizza assicurativa ad esso
relativa non puo consentire di considerare, tenuto conto, in particolare,
dell'obiettivo di tutela delle vittime di incidenti stradali perseguito dalla
prima, seconda e terza direttiva, che un siffatto veicolo non sia assicurato
ai sensi della citata disposizione.

41      In secondo luogo, come rilevato dalla Commissione, l'intervento
dell'organismo nazionale e concepito come ultima ratio, prevista unicamente
nel caso in cui i danni siano stati causati da un veicolo non identificato o
da un veicolo per il quale non sia stato adempiuto l'obbligo di assicurazione
previsto dall'art. 3, n. 1, della prima direttiva.

42      Cio spiega perche, nonostante l'obiettivo generale di tutela delle
vittime perseguito dalla normativa dell'Unione in materia di assicurazione
obbligatoria della responsabilita civile per gli autoveicoli, il legislatore
dell'Unione abbia consentito agli Stati membri di escludere l'intervento di
tale organismo in alcuni casi limitati, e in particolare per quanto riguarda
le persone che per loro spontanea volonta hanno preso posto nel veicolo che ha
causato il danno, se l'organismo puo dimostrare che esse erano al corrente del
fatto che ne il conducente ne il veicolo erano assicurati.

43      Di conseguenza, la circostanza che, in forza dell'art. 1, n. 4, terzo
comma, della seconda direttiva, gli Stati membri possono escludere
l'intervento dell'organismo nazionale per quanto riguarda le persone che per
loro spontanea volonta hanno preso posto nel veicolo che ha causato il danno,
se l'organismo puo dimostrare che esse erano al corrente del fatto che ne il
conducente ne il veicolo erano assicurati, non incide, nel caso di specie,
sull'interpretazione degli artt. 1, primo comma, della terza direttiva, e 2,
n. 1, della seconda direttiva.

44      Alla luce di tutte le considerazioni che precedono si deve risolvere
la prima questione dichiarando che gli artt. 1, primo comma, della terza
direttiva e 2, n. 1, della seconda direttiva devono essere interpretati nel
senso che essi ostano a una normativa nazionale la quale produca l'effetto di
escludere in modo automatico l'obbligo in capo all'assicuratore di risarcire
la vittima di un incidente stradale qualora tale incidente sia stato causato
da un conducente non assicurato dalla polizza assicurativa e detta vittima,
passeggero del veicolo al momento dell'incidente, fosse assicurata per la
guida di tale veicolo e avesse dato a tale conducente il permesso di guidarlo.

  _Sulla seconda questione_

45      Con la sua seconda questione il giudice del rinvio chiede,
sostanzialmente, se la soluzione della prima questione possa variare a seconda
che l'assicurato vittima sia stato consapevole del fatto che la persona che
egli ha autorizzato a guidare il veicolo non era assicurata a tal fine, oppure
sia stato convinto che lo fosse, ovvero non si sia posto domande a tale
riguardo.

46      A tale proposito occorre rammentare, come rilevato dall'avvocato
generale al paragrafo 50 delle sue conclusioni, che l'assicurazione della
responsabilita civile per gli autoveicoli di cui all'art. 3, n. 1, della prima
direttiva deve coprire tutte le vittime diverse dal conducente del veicolo che
ha causato il danno, a meno che non ricorra una delle eccezioni espressamente
previste dalla prima, seconda o terza direttiva.

47      Pertanto, e priva di pertinenza per la soluzione della prima questione
la circostanza che l'assicurato vittima sia stato al corrente del fatto che la
persona che egli ha autorizzato a guidare il veicolo non era assicurata a tal
fine, oppure sia stato convinto che lo fosse, ovvero non si sia posto domande
a tale riguardo.

48      Cio non esclude tuttavia la possibilita per gli Stati membri di tenere
conto di tale elemento nell'ambito delle loro norme relative alla
responsabilita civile, purche, tuttavia, le loro competenze in tale settore
siano esercitate nel rispetto del diritto dell'Unione, e, in particolare,
dell'art. 3, n. 1, della prima direttiva, dell'art. 2, n. 1, della seconda
direttiva e dell'art. 1 della terza direttiva, e le citate norme nazionali non
devono produrre l'effetto di privare tali direttive della loro efficacia
pratica (citate sentenze Ruiz Bernaldez, punto 19; Candolin e a., punti 27 e
28; Farrell, punto 34, e Carvalho Ferreira Santos, punti 35 e 36, nonche
sentenza 9 giugno 2011, causa C‑409/09, Ambrosio Lavrador e Olival Ferreira
Bonifacio, Racc. pag. I‑4955, punto 28).

49      Quindi, una normativa nazionale, definita in base a criteri generali
ed astratti, non puo negare o limitare in misura sproporzionata il
risarcimento di un passeggero da parte dell'assicurazione obbligatoria della
responsabilita civile per gli autoveicoli esclusivamente sulla base della
corresponsabilita di quest'ultimo nella realizzazione del danno. Soltanto al
verificarsi di circostanze eccezionali, in base ad una valutazione caso per
caso, l'ampiezza del risarcimento della vittima puo essere limitata (citate
sentenze Candolin e a., punti 29, 30 e 35; Farrell, punto 35; Carvalho
Ferreira Santos, punto 38, nonche Ambrosio Lavrador e Olival Ferreira
Bonifacio, punto 29).

50      Emerge da quanto precede che si deve risolvere la seconda questione
dichiarando che la soluzione della prima questione sottoposta non varia a
seconda che l'assicurato vittima fosse consapevole del fatto che la persona
che egli ha autorizzato a guidare il veicolo non era assicurata a tal fine,
oppure che fosse convinto che essa fosse assicurata, oppure ancora che si sia
posto o non si sia posto domande a tale riguardo.

  **Sulle spese**

51      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **L 'art. 1, primo comma, della terza direttiva del Consiglio 14
maggio 1990, 90/232/CEE, relativa al ravvicinamento delle legislazioni degli
Stati membri in materia di assicurazione della responsabilita civile
risultante dalla circolazione di autoveicoli, e l'art. 2, n. 1, della seconda
direttiva del Consiglio 30 dicembre 1983, 84/5/CEE, concernente il
ravvicinamento delle legislazioni degli Stati membri in materia di
assicurazione della responsabilita civile risultante dalla circolazione di
autoveicoli, devono essere interpretati nel senso che essi ostano a una
normativa nazionale la quale produca l'effetto di escludere in modo automatico
l'obbligo in capo all'assicuratore di risarcire la vittima di un incidente
stradale qualora tale incidente sia stato causato da un conducente non
assicurato dalla polizza assicurativa e detta vittima, passeggero del veicolo
al momento dell'incidente, fosse assicurata per la guida di tale veicolo e
avesse dato a tale conducente il permesso di guidarlo.**

2)       **La soluzione della prima questione sottoposta non varia a seconda
che l 'assicurato vittima fosse consapevole del fatto che la persona che egli
ha autorizzato a guidare il veicolo non era assicurata a tal fine, oppure che
fosse convinto che essa fosse assicurata, oppure ancora che si sia posto o non
si sia posto domande a tale riguardo.**

Firme

* * *

* Lingua processuale: l'inglese. 
  *[""]: Double quotes
  *[*]: Asterisk
  *[?]: Question mark


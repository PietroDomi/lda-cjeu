**Causa C ‑2/10**

**Azienda Agro-Zootecnica Franchini Sarl**

**e**

**Eolica di Altamura Srl**

**contro**

**Regione Puglia**

(domanda di pronuncia pregiudiziale proposta dal Tribunale amministrativo
regionale per la Puglia)

«Ambiente -- Direttiva 92/43/CEE -- Conservazione degli habitat naturali e
della flora e della fauna selvatiche -- Direttiva 79/409/CEE -- Conservazione
degli uccelli selvatici -- Zone speciali di conservazione appartenenti alla
rete ecologica europea Natura 2000 -- Direttive 2009/28/CE e 2001/77/CE --
Fonti energetiche rinnovabili -- Norme nazionali -- Divieto di installare
aerogeneratori non finalizzati all'autoconsumo -- Mancata valutazione
dell'incidenza del progetto sull'ambiente»

Massime della sentenza

_Ambiente -- Conservazione degli habitat naturali e della flora e della fauna
selvatiche -- Direttiva 92/43 -- Conservazione degli uccelli selvatici --
Direttiva 79/409 -- Zone speciali di conservazione appartenenti alla rete
Natura 2000 -- Normativa nazionale che vieta in tali siti l'installazione di
aerogeneratori non finalizzati all'autoconsumo_

_(Artt.  193 TFUE e 194, n. 1, TFUE; direttive del Parlamento europeo e del
Consiglio 2001/77 e 2009/28; direttive del Consiglio 79/409, art. 14, e 92/43,
art. 6, n. 3)_

La direttiva 92/43, relativa alla conservazione degli habitat naturali e
seminaturali e della flora e della fauna selvatiche, la direttiva 79/409,
concernente la conservazione degli uccelli selvatici, la direttiva 2001/77,
sulla promozione dell'energia elettrica prodotta da fonti energetiche
rinnovabili nel mercato interno dell'elettricita, e la direttiva 2009/28,
sulla promozione dell'uso dell'energia da fonti rinnovabili, recante modifica
e successiva abrogazione delle direttive 2001/77/CE e 2003/30/CE, devono
essere interpretate nel senso che esse non ostano a una normativa che vieta
l'installazione di aerogeneratori non finalizzati all'autoconsumo su siti
appartenenti alla rete ecologica europea Natura 2000, senza alcuna previa
valutazione dell'incidenza ambientale del progetto sul sito specificamente
interessato, a condizione che i principi di non discriminazione e di
proporzionalita siano rispettati.

(v. punto 75 e dispositivo)

  
  
  
  
  
  

SENTENZA DELLA CORTE (Prima Sezione)

21 luglio 2011 (*)

«Ambiente - Direttiva 92/43/CEE - Conservazione degli habitat naturali e della
flora e della fauna selvatiche - Direttiva 79/409/CEE - Conservazione degli
uccelli selvatici - Zone speciali di conservazione appartenenti alla rete
ecologica europea Natura 2000 - Direttive 2009/28/CE e 2001/77/CE - Fonti
energetiche rinnovabili - Norme nazionali - Divieto di installare
aerogeneratori non finalizzati all'autoconsumo - Mancata valutazione
dell'incidenza del progetto sull'ambiente»

Nel procedimento C‑2/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Tribunale Amministrativo Regionale per la
Puglia, con decisione 23 settembre 2009, pervenuta in cancelleria il 4 gennaio
2010, nella causa

**Azienda Agro-Zootecnica Franchini Sarl,**

**Eolica di Altamura Srl**

contro

**Regione Puglia,**

LA CORTE (Prima Sezione),

composta dal sig. A. Tizzano, presidente di sezione, dai sigg. J.‑J. Kasel, A.
Borg Barthet, M. Ilešič (relatore) e E. Levits, giudici,

avvocato generale: sig. J. Mazak

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza del 10
febbraio 2011,

considerate le osservazioni presentate:

-        per l'Azienda Agro-Zootecnica Franchini Sarl e l'Eolica di Altamura Srl, dagli avv.ti S. Profeta e C. Rucireta;

-        per la Regione Puglia, dagli avv.ti L.A. Clarizio, L. Francesconi e M. Liberti;

-        per la Commissione europea, dalle sigg.re K. Herrmann e D. Recchia, in qualita di agenti,

sentite le conclusioni dell'avvocato generale, presentate all'udienza del 14
aprile 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della direttiva del Parlamento europeo e del Consiglio 23 aprile 2009,
2009/28/CE, sulla promozione dell'uso dell'energia da fonti rinnovabili,
recante modifica e successiva abrogazione delle direttive 2001/77/CE e
2003/30/CE (GU L 140, pag. 16), della direttiva del Parlamento europeo e del
Consiglio 27 settembre 2001, 2001/77/CE, sulla promozione dell'energia
elettrica prodotta da fonti energetiche rinnovabili nel mercato interno
dell'elettricita (GU L 283, pag. 33), della direttiva del Consiglio 21 maggio
1992, 92/43/CEE, relativa alla conservazione degli habitat naturali e
seminaturali e della flora e della fauna selvatiche (GU L 206, pag. 7; in
prosieguo: la «direttiva "habitat"»), nonche della direttiva del Consiglio 2
aprile 1979, 79/409/CEE, concernente la conservazione degli uccelli selvatici
(GU L 103, pag. 1; in prosieguo la «direttiva "uccelli"»).

2        Tale domanda e stata presentata nell'ambito di una controversia tra
l'Azienda Agro-Zootecnica Franchini Sarl (in prosieguo: l'«Azienda Agro-
Zootecnica Franchini»), e l'Eolica di Altamura Srl (in prosieguo: l'«Eolica di
Altamura»), da un lato, e la Regione Puglia, dall'altro, concernente il
diniego di autorizzazione all'installazione di aerogeneratori, non finalizzati
all'autoconsumo, su suoli inclusi nel perimetro del Parco nazionale dell'Alta
Murgia, area protetta classificata come sito di importanza comunitaria (in
prosieguo: il «SIC») e zona di protezione speciale (in prosieguo: la «ZPS»),
appartenente alla rete ecologica europea Natura 2000 (in prosieguo: la «rete
Natura 2000»), laddove non era stata realizzata nessuna previa valutazione
dell'incidenza ambientale del progetto sul sito specificamente interessato.

  **Contesto normativo**

  _La normativa dell 'Unione_

 La direttiva «uccelli»

3        L'art. 4, nn. 1 e 2, della direttiva «uccelli» impone agli Stati
membri di classificare come zone di protezione speciale i territori piu idonei
rispetto ai criteri ornitologici fissati in tali disposizioni.

4        L'art. 4, n. 4, di detta direttiva prevede quanto segue:

«Gli Stati membri adottano misure idonee a prevenire, nelle zone di protezione
di cui ai paragrafi 1 e 2, l'inquinamento o il deterioramento degli habitat,
nonche le perturbazioni dannose agli uccelli che abbiano conseguenze
significative tenuto conto degli obiettivi del presente articolo. Gli Stati
membri cercheranno inoltre di prevenire l'inquinamento o il deterioramento
degli habitat al di fuori di tali zone di protezione».

5        L'art. 14 della direttiva «uccelli» stabilisce che «[g]li Stati
membri possono prendere misure di protezione piu rigorose di quelle previste
dalla presente direttiva».

 La direttiva «habitat»

6        Il terzo 'considerando' della direttiva «habitat» cosi prevede:

«Considerando che la presente direttiva, il cui scopo principale e promuovere
il mantenimento della biodiversita, tenendo conto al tempo stesso delle
esigenze economiche, sociali, culturali e regionali, contribuisce
all'obiettivo generale di uno sviluppo durevole; che il mantenimento di detta
biodiversita puo in taluni casi richiedere il mantenimento e la promozione di
attivita umane».

7        L'art. 2 della direttiva «habitat» dispone quanto segue:

«1\. Scopo della presente direttiva e contribuire a salvaguardare la
biodiversita mediante la conservazione degli habitat naturali, nonche della
flora e della fauna selvatiche nel territorio europeo degli Stati membri al
quale si applica il trattato.

2\. Le misure adottate a norma della presente direttiva sono intese ad
assicurare il mantenimento o il ripristino, in uno stato di conservazione
soddisfacente, degli habitat naturali e delle specie di fauna e flora
selvatiche di interesse comunitario.

3\. Le misure adottate a norma della presente direttiva tengono conto delle
esigenze economiche, sociali e culturali, nonche delle particolarita regionali
e locali».

8        L'art. 3, n. 1, di detta direttiva cosi recita:

«È costituita una rete ecologica europea coerente di zone speciali di
conservazione, denominata Natura 2000. Questa rete (...) deve garantire il
mantenimento ovvero, all'occorrenza, il ripristino, in uno stato di
conservazione soddisfacente, dei tipi di habitat naturali e degli habitat
delle specie interessati nella loro area di ripartizione naturale.

La rete "Natura 2000" comprende anche le zone di protezione speciale
classificate dagli Stati membri a norma della direttiva ["uccelli"]».

9        L'art. 4 della direttiva «habitat» disciplina il procedimento per la
costituzione della rete Natura 2000, nonche per la designazione delle zone
speciali di conservazione da parte degli Stati membri.

10      L'art. 6 della direttiva «habitat», che stabilisce le misure di
conservazione per tali zone, prevede quanto segue:

«(…)

2\. Gli Stati membri adottano le opportune misure per evitare nelle zone
speciali di conservazione il degrado degli habitat naturali e degli habitat di
specie nonche la perturbazione delle specie per cui le zone sono state
designate, nella misura in cui tale perturbazione potrebbe avere conseguenze
significative per quanto riguarda gli obiettivi della presente direttiva.

3\. Qualsiasi piano o progetto non direttamente connesso e necessario alla
gestione del sito ma che possa avere incidenze significative su tale sito,
singolarmente o congiuntamente ad altri piani e progetti, forma oggetto di una
opportuna valutazione dell'incidenza che ha sul sito, tenendo conto degli
obiettivi di conservazione del medesimo. Alla luce delle conclusioni della
valutazione dell'incidenza sul sito e fatto salvo il paragrafo 4, le autorita
nazionali competenti danno il loro accordo su tale piano o progetto soltanto
dopo aver avuto la certezza che esso non pregiudichera l'integrita del sito in
causa e, se del caso, previo parere dell'opinione pubblica.

4\. Qualora, nonostante conclusioni negative della valutazione dell'incidenza
sul sito e in mancanza di soluzioni alternative, un piano o progetto debba
essere realizzato per motivi imperativi di rilevante interesse pubblico,
inclusi motivi di natura sociale o economica, lo Stato membro adotta ogni
misura compensativa necessaria per garantire che la coerenza globale di Natura
2000 sia tutelata. Lo Stato membro informa la Commissione delle misure
compensative adottate.

(...)».

11      L'art. 7 della direttiva «habitat» e del seguente tenore:

«Gli obblighi derivanti dall'articolo 6, paragrafi 2, 3 e 4 della presente
direttiva sostituiscono gli obblighi derivanti dall'articolo 4, paragrafo 4,
prima frase, della direttiva ["uccelli"], per quanto riguarda le zone
classificate a norma dell'articolo 4, paragrafo 1, o analogamente riconosciute
a norma dell'articolo 4, paragrafo 2, di detta direttiva a decorrere dalla
data di entrata in vigore della presente direttiva o dalla data di
classificazione o di riconoscimento da parte di uno Stato membro a norma della
direttiva ["uccelli"], qualora essa sia posteriore».

 La direttiva 2001/77

12      Il secondo 'considerando' della direttiva 2001/77/CE enuncia quanto
segue:

«La promozione dell'elettricita prodotta da fonti energetiche rinnovabili e un
obiettivo altamente prioritario a livello [dell'Unione], (...) per motivi di
sicurezza e diversificazione dell'approvvigionamento energetico, protezione
dell'ambiente e coesione economica e sociale. (…)».

13      Ai sensi dell'art. 1 della direttiva 2001/77, essa «mira a promuovere
un maggior contributo delle fonti energetiche rinnovabili alla produzione di
elettricita nel relativo mercato interno e a creare le basi per un futuro
quadro comunitario in materia».

14      L'art. 6 della direttiva in parola, intitolato «Procedure
amministrative», al n. 1 cosi dispone:

«Gli Stati membri o gli organismi competenti designati dagli Stati membri
valutano l'attuale quadro legislativo e regolamentare esistente delle
procedure di autorizzazione o delle altre procedure di cui all'articolo 4
della direttiva 96/92/CE applicabili agli impianti per la produzione di
elettricita da fonti energetiche rinnovabili allo scopo di:

-        ridurre gli ostacoli normativi e di altro tipo all'aumento della produzione di elettricita da fonti energetiche rinnovabili,

-        razionalizzare e accelerare le procedure all'opportuno livello amministrativo, 

-        garantire che le norme siano oggettive, trasparenti e non discriminatorie e tengano pienamente conto delle particolarita delle varie tecnologie per le fonti energetiche rinnovabili». 

 La direttiva 2009/28

15      L'art. 13 della direttiva 2009/28, intitolato «Procedure
amministrative, regolamentazioni e codici», al suo n. 1 cosi recita:

«1\. Gli Stati membri assicurano che le norme nazionali in materia di
procedure di autorizzazione, certificazione e concessione di licenze
applicabili agli impianti e alle connesse infrastrutture della rete di
trasmissione e distribuzione per la produzione di elettricita, di calore o di
freddo a partire da fonti energetiche rinnovabili e al processo di
trasformazione della biomassa in biocarburanti o altri prodotti energetici
siano proporzionate e necessarie.

Gli Stati membri prendono in particolare le misure appropriate per assicurare
che:

(…)

c) le procedure amministrative siano semplificate e accelerate al livello
amministrativo adeguato;

d) le norme in materia di autorizzazione, certificazione e concessione di
licenze siano oggettive, trasparenti, proporzionate, non contengano
discriminazioni tra partecipanti e tengano pienamente conto delle specificita
di ogni singola tecnologia per le energie rinnovabili;

(…)

f) siano previste procedure di autorizzazione semplificate e meno gravose,
anche attraverso semplice notifica se consentito dal quadro regolamentare
applicabile, per i progetti di piccole dimensioni ed eventualmente per
dispositivi decentrati per la produzione di energia da fonti rinnovabili».

16      Conformemente al suo art. 26, la direttiva 2009/28 ha abrogato, a
decorrere dal 1° aprile 2010, gli artt. 2, 3, n. 2, e 4‑8 della direttiva
2001/77. Quest'ultima sara interamente abrogata a decorrere dal 1° gennaio
2012.

17      L'art. 27, n. 1, della direttiva 2009/28 dispone quanto segue:

«1\. Fatto salvo l'articolo 4, paragrafi 1, 2 e 3, gli Stati membri mettono in
vigore le disposizioni legislative, regolamentari e amministrative necessarie
per conformarsi alla presente direttiva entro il 5 dicembre 2010.

(…)».

  _La normativa nazionale_

18      La direttiva 2001/77 e stata recepita nell'ordinamento giuridico
italiano con il decreto legislativo 29 dicembre 2003, n. 387 (GURI n. 25 del
31 gennaio 2004, Supplemento ordinario alla GURI n. 17), come modificato dalla
legge 24 dicembre 2007, n. 244 (GURI n. 300 del 28 dicembre 2007, Supplemento
ordinario alla GURI n. 285), il cui art. 12 recepisce il contenuto dell'art. 6
della citata direttiva, relativo alle procedure di autorizzazione applicabili
agli impianti per la produzione di energia da fonti rinnovabili.

19      Detto art. 12, dal titolo «Razionalizzazione e semplificazione delle
procedure autorizzative», enuncia quanto segue:

«(…)

La costruzione e l'esercizio degli impianti di produzione di energia elettrica
alimentati da fonti rinnovabili (...) sono soggetti ad una autorizzazione
unica, rilasciata dalla regione o dalle province delegate dalla regione, nel
rispetto delle normative vigenti in materia di tutela dell'ambiente, di tutela
del paesaggio e del patrimonio storico-artistico, che costituisce, ove
occorra, variante allo strumento urbanistico. (…)

(…)

(…) In attuazione [delle] linee guida [per lo svolgimento del procedimento di
cui al n. 3], le regioni possono procedere alla indicazione di aree e siti non
idonei alla installazione di specifiche tipologie di impianti. (…)».

20      L'art. 1, comma 1226, della legge 27 dicembre 2006, n. 296 (legge
finanziaria 2007) (GURI n. 299 del 27 dicembre 2006, Supplemento ordinario
alla GURI n. 244) ha disposto una delega al Ministro dell'Ambiente e della
Tutela del Territorio e del Mare affinche quest'ultimo stabilisca, con
decreto, criteri minimi uniformi per l'adozione, ad opera delle Regioni, di
misure di conservazione.

21      Con decreto del Ministero dell'Ambiente e della Tutela del territorio
e del mare 17 ottobre 2007, intitolato «Criteri minimi uniformi per la
definizione di misure di conservazione relative a Zone speciali di
conservazione (ZSC) e a Zone di protezione speciale (ZPS)» (GURI n. 258 del 6
novembre 2007; in prosieguo: il «decreto 17 ottobre 2007»), e stato stabilito
l'obbligo, per le Regioni e le Province autonome, di vietare la realizzazione
di nuovi impianti eolici non finalizzati all'autoconsumo in tutte le ZPS.

22      L'art. 5, comma 1, del decreto 17 ottobre 2007, dal titolo «Criteri
minimi uniformi per la definizione delle misure di conservazione per tutte le
ZPS», recita quanto segue:

«Per tutte le ZPS, le regioni e le province autonome, con l'atto di cui
all'art. 3, comma 1, del presente decreto, provvedono a porre i seguenti
divieti:

(…)

l) realizzazione di nuovi impianti eolici, fatti salvi gli impianti per i
quali, alla data di emanazione del presente atto, sia stato avviato il
procedimento di autorizzazione mediante deposito del progetto. Gli enti
competenti dovranno valutare l'incidenza del progetto, tenuto conto del ciclo
biologico delle specie per le quali il sito e stato designato, sentito l'INFS
(Istituto nazionale per la fauna selvatica). Sono inoltre fatti salvi gli
interventi di sostituzione e ammodernamento, anche tecnologico, che non
comportino un aumento dell'impatto sul sito in relazione agli obiettivi di
conservazione della ZPS, nonche gli impianti per autoproduzione con potenza
complessiva non superiore a 20 kW (...)».

  _Normativa della Regione Puglia_

23      L'art. 2 della legge regionale 21 ottobre 2008, n. 31, relativa alle
norme in materia di produzione di energia da fonti rinnovabili e per la
riduzione di immissioni inquinanti e in materia ambientale (in prosieguo: la
«legge regionale n. 31»), dispone quanto segue:

«(…)

(6)      In applicazione degli articoli 6 e 7 della direttiva ["habitat"],
nonche degli articoli 4 e 6 del relativo regolamento attuativo di cui al
decreto del Presidente della Repubblica 8 settembre 1997, n. 357, come
rispettivamente modificati (...), non e consentito localizzare aerogeneratori
non finalizzati all'autoconsumo nei SIC e nelle ZPS, costituenti la rete (...)
"NATURA 2000" (...).

(8)      Il divieto di cui ai commi 6 e 7 si estende ad un'area buffer di
duecento metri».

  **Causa principale e questione pregiudiziale**

24      L'Eolica di Altamura espone di aver acquisito dalla Alburni srl i
diritti relativi ad un progetto per la realizzazione di un parco eolico, non
finalizzato all'autoconsumo, su suoli di proprieta della Azienda Agro-
Zootecnica Franchini, inclusi nel perimetro del Parco nazionale dell'Alta
Murgia, area protetta classificata come SIC (sito di importanza comunitaria) e
ZPS «pSIC / ZPS IT 9120007 Murgia Alta».

25      Sia la richiesta del nulla-osta preventivo all'ente di gestione del
parco (Ente Parco) che l'istanza di compatibilita ambientale presentata alla
Regione Puglia sono state respinte con provvedimenti, rispettivamente,
dell'Ente Parco del 1° settembre 2006 e della Regione Puglia del 4 luglio
2007.

26      Il diniego opposto da quest'ultima e stato motivato con il richiamo
delle pertinenti disposizioni regionali, in base alle quali, da un lato, nella
scelta dell'ubicazione degli aerogeneratori le aree SIC e ZPS di cui alle
direttive «habitat» e «uccelli» sono ritenute in via assoluta «non idonee» e,
dall'altro, in assenza del piano regolatore degli impianti eolici, le
summenzionate aree SIC e ZPS sono considerate «non idonee».

27      L'Azienda Agro-Zootecnica Franchini e l'Eolica di Altamura hanno
depositato un ricorso avverso i provvedimenti di diniego e le pertinenti norme
regolamentari della Regione Puglia dinanzi al Tribunale Amministrativo
Regionale per la Puglia.

28      Con sentenza 17 settembre 2008, tale giudice ha accolto il citato
ricorso ed ha conseguentemente annullato le menzionate norme regolamentari,
con le quali la Regione Puglia aveva stabilito il divieto assoluto di
realizzazione di impianti eolici nelle aree SIC e ZPS di cui alle direttive
«habitat» e «uccelli».

29      Tuttavia, nelle more del giudizio conclusosi con la citata sentenza,
la Regione Puglia ha approvato il regolamento regionale 18 luglio 2008, n. 15,
avente anch'esso ad oggetto misure di conservazione ai sensi di dette
direttive e del decreto n. 357\.

30      Nella causa principale pendente dinanzi al giudice del rinvio,
l'Azienda Agro-Zootecnica Franchini e l'Eolica di Altamura chiedono pertanto
l'annullamento dei commi 1, lett. n), nonche 4 e 4 bis, dell'art. 5 del
regolamento regionale n. 15, ai sensi dei quali, in sostanza, e vietato, in
tutte le ZPS che formano la rete Natura 2000, realizzare nuovi impianti
eolici, fino ad un'area di sicurezza di 500 metri. Dette societa denunciano,
in particolare, la violazione dei principi previsti dalla direttiva 2001/77.

31      La Regione Puglia ha chiesto che il ricorso sia dichiarato
inammissibile o infondato.

32      In pendenza della causa principale e entrata in vigore la legge
regionale n. 31\. L'art. 2, comma 6, di quest'ultima introduce il divieto di
costruire nuovi aerogeneratori non finalizzati all'autoconsumo per tutti i
siti della rete Natura 2000, ossia anche per i siti di importanza comunitaria
individuati conformemente alla direttiva «habitat».

33      Il giudice del rinvio considera che l'art. 2, comma 6, di detta legge
regionale e immediatamente applicabile al progetto di parco eolico presentato
dall'Azienda Agro-Zootecnica Franchini e dall'Eolica di Altamura. Infatti tale
disposizione si applica alla domanda di autorizzazione e di compatibilita
ambientale presentata da tali societa a decorrere dall'entrata in vigore della
legge regionale n. 31 (vale a dire dall'8 novembre 2008), prescindendo da
qualsivoglia specifica valutazione di impatto o incidenza ambientale.

34      In tale contesto, il Tribunale Amministrativo Regionale per la Puglia
ha deciso di sospendere il procedimento e di sottoporre alla Corte la seguente
questione pregiudiziale:

«Se sia compatibile con il diritto [dell'Unione], ed in particolare con i
principi desumibili dalle direttive 2001/77(...) e 2009/28(...) e dalle
direttive ["uccelli"] e ["habitat"], il combinato disposto dell'art. 1, comma
1226, della legge n. 296/2006 (...), dell'art. 5, primo comma, del decreto
(...) 17 ottobre 2007, e dell'art. 2, sesto comma, della legge [regionale] n.
31, nella parte in cui vietano in modo assoluto ed indifferenziato di
localizzare aerogeneratori non finalizzati all'autoconsumo nei SIC e nelle ZPS
costituenti la rete [Natura 2000], in luogo dell'effettuazione di apposita
valutazione di incidenza ambientale che analizzi l'impatto del singolo
progetto sul sito specifico interessato dall'intervento».

  **Sulla questione pregiudiziale**

35      In via preliminare, occorre ricordare che, nell'ambito di un rinvio
pregiudiziale, pur se non spetta alla Corte pronunciarsi sulla compatibilita
di una misura nazionale con il diritto dell'Unione, essa e tuttavia competente
a fornire al giudice nazionale tutti gli elementi di interpretazione, che
rientrano nel diritto dell'Unione, atti a consentirgli di valutare tale
compatibilita per pronunciarsi nella causa per la quale e stato adito (v., in
particolare, sentenze 21 settembre 2000, causa C‑124/99, Borawitz, Racc. pag.
I‑7293, punto 17; 8 giugno 2006, causa C‑60/05, WWF Italia e a., Racc. pag.
I‑5083, punto 18, nonche 22 maggio 2008, causa C‑439/06, citiworks, Racc. pag.
I‑3913, punto 21).

36      In tale prospettiva, occorre considerare che il giudice del rinvio
chiede, in sostanza, alla Corte se le direttive «habitat», «uccelli», 2001/77
e 2009/28 debbano essere interpretate nel senso che esse ostano ad una
normativa che vieti l'installazione di aerogeneratori non finalizzati
all'autoconsumo in siti appartenenti alla rete Natura 2000, senza alcuna
previa valutazione di incidenza ambientale del singolo progetto sul sito
specificamente interessato.

  _Sull 'interpretazione delle direttive «habitat» e «uccelli»_

37      Per risolvere la questione sollevata, occorre esaminare se le
direttive «uccelli» e «habitat», ed in particolare l'art. 6, n. 3, di
quest'ultima, ostino ad una normativa quale quella controversa nella causa
principale.

38      Secondo le societa ricorrenti nella causa principale, una siffatta
normativa viola il sistema introdotto dalle direttive «habitat» e «uccelli».
Esse rilevano al riguardo che il regime di tutela instaurato da tali direttive
non vieta ogni attivita all'interno delle zone appartenenti alla rete Natura
2000, ma si limita a subordinare l'autorizzazione delle citate attivita alla
realizzazione di una previa valutazione di incidenza ambientale ai sensi
dell'art. 6, n. 3, della direttiva «habitat». Una normativa come quella
controversa nella causa principale, che vieta in maniera assoluta
l'installazione di nuovi aerogeneratori nei siti appartenenti a detta rete
senza alcuna previa valutazione dell'incidenza del piano o del progetto su un
sito specifico, avrebbe quindi la conseguenza di svuotare di ogni contenuto il
sistema previsto dalle direttive «habitat» e «uccelli».

39      La Commissione e la Regione Puglia contestano tale argomentazione.
Esse sostengono che l'art. 6, n. 3, della direttiva «habitat» non e
applicabile quando un piano o un progetto e vietato in una zona appartenente
alla rete Natura 2000. Esse osservano al riguardo che il fatto che talune
attivita possano essere autorizzate all'interno dei siti appartenenti a detta
rete non comporta tuttavia che tali interventi debbano sempre avere luogo. La
Commissione ricorda che, peraltro, l'art. 193 TFUE autorizza gli Stati membri
a mantenere o a stabilire, a determinate condizioni, misure rafforzate di
tutela dell'ambiente.

40      Occorre rilevare, anzitutto, che, come e stato osservato dalle parti
della causa principale, il regime di tutela che le direttive «habitat» e
«uccelli» prevedono per i siti appartenenti alla rete Natura 2000 non vieta
qualsivoglia attivita umana all'interno di tali siti, ma si limita a
subordinare l'autorizzazione di dette attivita ad una valutazione previa di
incidenza ambientale del progetto interessato. Infatti, ai sensi dell'art. 6,
n. 3, prima frase, della direttiva «habitat» - applicabile, ai sensi dell'art.
7 di detta direttiva, alle zone classificate a norma dell'art. 4, n. 1, della
direttiva «uccelli», o analogamente riconosciute a norma dell'art. 4, n. 2, di
quest'ultima - qualsiasi piano o progetto non direttamente connesso e
necessario alla gestione del sito ma che possa avere incidenze significative
su tale sito, singolarmente o congiuntamente ad altri piani e progetti, forma
oggetto di una opportuna valutazione dell'incidenza che ha sul sito, tenendo
conto degli obiettivi di conservazione del medesimo.

41      Risulta inoltre da una giurisprudenza costante che l'applicazione del
meccanismo di tutela ambientale previsto all'art. 6, n. 3, della direttiva
«habitat» esige l'esistenza di una probabilita o di un rischio che un piano o
un progetto pregiudichi significativamente il sito interessato (v., in
particolare, sentenze 7 settembre 2004, causa C‑127/02, Waddenvereniging e
Vogelbeschermingsvereniging, Racc. pag. I‑7405, punti 40 e 43, nonche 4
ottobre 2007, causa C‑179/06, Commissione/Italia, Racc. pag. I‑8131, punto
33).

42      Sembra quindi che il legislatore dell'Unione abbia inteso creare un
meccanismo di tutela che si attiva soltanto qualora un piano o un progetto
rappresenti un rischio per un sito appartenente alla rete Natura 2000.

43      È alla luce delle suesposte considerazioni che occorre valutare se le
direttive «habitat» e «uccelli» ostino a una normativa nazionale e regionale
come quella controversa nella causa principale.

44      Orbene, dal fascicolo sottoposto alla Corte risulta che una siffatta
normativa comporta il divieto di costruire nuovi aerogeneratori non
finalizzati all'autoconsumo nelle aree SIC e ZPS appartenenti alla rete Natura
2000. Tale divieto si estende ad un'area di sicurezza di 200 metri.

45      Questa normativa comporta il rigetto automatico di qualsiasi piano o
progetto che preveda l'installazione di un nuovo impianto eolico in una di
tali aree, e cio senza che venga realizzata alcuna valutazione di incidenza
ambientale del piano o del progetto specifico sul sito concretamente
individuato.

46      Si deve quindi constatare che una siffatta normativa stabilisce un
regime di tutela dei siti appartenenti alla rete Natura 2000 piu restrittivo
di quello introdotto dalle direttive «habitat» e «uccelli».

47      Di conseguenza, come ha considerato l'avvocato generale al paragrafo
33 delle sue conclusioni, per rispondere al giudice del rinvio occorre
determinare se, e a quali condizioni, il diritto dell'Unione consenta agli
Stati membri di introdurre misure nazionali di protezione piu rigorose di
quelle previste dalle menzionate direttive.

48      Al riguardo occorre rilevare che la normativa dell'Unione, in ambito
ambientale, non prevede un'armonizzazione completa (v., in particolare,
sentenze 22 giugno 2000, causa C‑318/98, Fornasar e a., Racc. pag.I‑4785,
punto 46, nonche 14 aprile 2005, causa C‑6/03, Deponiezweckverband Eiterkopfe,
Racc. pag. I‑2753, punto 27).

49      Ai sensi dell'art. 14 della direttiva «uccelli», gli Stati membri
possono adottare misure di protezione piu rigorose di quelle previste da tale
direttiva.

50      La direttiva «habitat» non contiene una disposizione analoga all'art.
14 della direttiva «uccelli». Tuttavia, poiche tale direttiva e stata adottata
sul fondamento dell'art. 192 TFUE, si deve rilevare che l'art. 193 TFUE
prevede la possibilita per gli Stati membri di adottare misure di protezione
rafforzata. Questo articolo subordina tali misure alle sole condizioni che
esse siano compatibili con il Trattato FUE e che siano notificate alla
Commissione. La Corte ha pertanto dichiarato che, «nell'ambito della politica
comunitaria dell'ambiente, qualora una misura nazionale persegua gli stessi
obiettivi di una direttiva, il superamento dei requisiti minimi stabiliti da
tale direttiva e previsto e autorizzato dall'art. 176 CE, alle condizioni
stabilite da quest'ultimo» (v. sentenza Deponiezweckverband Eiterkopfe, cit.,
punto 58).

51      Orbene, risulta sia dal fascicolo sottoposto alla Corte, sia dagli
interventi delle parti in udienza, che la normativa nazionale e regionale
controversa nella causa principale ha essenzialmente ad oggetto la
conservazione delle zone appartenenti alla rete Natura 2000, in particolare la
protezione degli habitat degli uccelli selvatici dai pericoli che gli
aerogeneratori possono rappresentare per questi ultimi.

52      Ne risulta che una normativa come quella controversa nella causa
principale, che, al fine di proteggere le popolazioni di uccelli selvatici che
abitano le zone protette appartenenti alla rete Natura 2000, vieta in maniera
assoluta la costruzione di nuovi aerogeneratori in dette zone, persegue gli
stessi obiettivi della direttiva «habitat». Dal momento che stabilisce un
regime piu rigoroso di quello introdotto dall'art. 6 di questa direttiva, essa
costituisce una misura di protezione rafforzata ai sensi dell'art. 193 TFUE.

53      Certamente, dal fascicolo sottoposto alla Corte non risulta che il
governo italiano abbia comunicato tali misure alla Commissione, in conformita
all'art. 193 TFUE. Tuttavia, occorre rilevare che pur se detto articolo impone
agli Stati membri l'obbligo di comunicare alla Commissione i provvedimenti di
protezione rafforzata che essi intendono mantenere o adottare in materia
ambientale, esso non subordina l'esecuzione dei provvedimenti previsti
all'assenso o alla mancata opposizione della Commissione. In tale contesto,
come rilevato dall'avvocato generale al paragrafo 38 delle sue conclusioni, ne
il testo, ne la finalita della disposizione esaminata consentono quindi di
ritenere che l'inosservanza dell'obbligo di notifica che incombe agli Stati
membri ai sensi dell'art. 193 TFUE comporti, di per se, l'illegittimita dei
provvedimenti di protezione rafforzata cosi adottati (v., per analogia,
sentenze 13 luglio 1989, causa 380/87, Enichem Base e a., Racc. pag. 2491,
punti 20‑23; 23 maggio 2000, causa C‑209/98, Sydhavnens Sten & Grus, Racc.
pag. I‑3743, punto 100, nonche 6 giugno 2002, causa C‑159/00, Sapod Audic,
Racc. pag. I‑5031, punti 60‑63).

54      Resta nondimeno il fatto che i provvedimenti di protezione rafforzata
previsti dalla normativa nazionale e regionale controversa nella causa
principale devono altresi rispettare le altre disposizioni del Trattato FUE.

55      Le ricorrenti nella causa principale hanno al riguardo rilevato che
l'obiettivo di sviluppo delle energie nuove e rinnovabili, quale stabilito per
la politica dell'Unione dall'art. 194, n. 1, lett. c), TFUE, dovrebbe
prevalere sugli obiettivi di protezione dell'ambiente perseguiti dalle
direttive «habitat» e «uccelli».

56      Al riguardo, e sufficiente ricordare che l'art. 194 TFUE enuncia, al
n. 1, che la politica energetica dell'Unione deve tenere conto dell'esigenza
di preservare e migliorare l'ambiente.

57      Peraltro, una misura come quella controversa nella causa principale,
che si limita a vietare l'installazione di nuovi aerogeneratori non
finalizzati all'autoconsumo nei siti appartenenti alla rete Natura 2000,
laddove possono essere esclusi dal divieto gli aerogeneratori finalizzati
all'autoconsumo con una potenza pari o inferiore a 20 kW, non puo, per la sua
portata limitata, mettere in pericolo l'obiettivo dell'Unione consistente
nello sviluppo di energie nuove e rinnovabili.

58      Di conseguenza, si deve concludere che le direttive «uccelli» e
«habitat», e in particolare l'art. 6, n. 3, di quest'ultima, non ostano ad una
misura nazionale di protezione rafforzata che prevede il divieto assoluto di
realizzare impianti eolici non finalizzati all'autoconsumo all'interno delle
zone appartenenti alla rete Natura 2000 senza alcuna valutazione di incidenza
ambientale del progetto o del piano specifico sul sito interessato
appartenente a detta rete.

  _Sull 'interpretazione delle direttive 2001/77 e 2009/28_

59      Occorre esaminare se le direttive 2001/77 e 2009/28 debbano essere
interpretate nel senso che esse ostano a una normativa quale quella
controversa nella causa principale.

60      Per quanto riguarda, da un lato, la direttiva 2001/77, il suo art. 1
enuncia che quest'ultima mira a promuovere un maggior contributo delle fonti
energetiche rinnovabili alla produzione di elettricita nel relativo mercato
interno e a creare le basi per un futuro quadro comunitario in materia.

61      A tal fine, l'art. 6, n. 1, della direttiva 2001/77 obbliga gli Stati
membri a valutare il quadro legislativo e regolamentare delle procedure
amministrative, in particolare di autorizzazione, applicabili agli impianti
per la produzione di elettricita da fonti energetiche rinnovabili. Tale
procedura di valutazione mira ad obiettivi di razionalizzazione e di riduzione
di ostacoli amministrativi, ed e inoltre volta a verificare che le norme
applicabili a questo tipo di impianti siano oggettive, trasparenti e non
discriminatorie.

62      Orbene, risulta che il giudice del rinvio formula dubbi relativamente
alla conformita della normativa nazionale e regionale controversa nella causa
principale a detti criteri. In udienza, le ricorrenti nella causa principale
hanno sostenuto, peraltro, che una siffatta normativa discriminava gli
impianti eolici rispetto ad altre attivita industriali sottoposte al regime di
previa valutazione introdotto dall'art. 6, n. 3, della direttiva «habitat».

63      Al riguardo si deve segnalare, anzitutto, che un divieto totale di
costruire nuovi aerogeneratori in zone appartenenti alla rete Natura 2000,
risultante da una disposizione normativa, non e contrario agli obiettivi di
razionalizzazione e di riduzione di ostacoli amministrativi e costituisce, per
principio, una procedura sufficientemente trasparente e oggettiva.

64      Con riferimento, in seguito, al carattere discriminatorio della
misura, si deve ricordare che il divieto di discriminazione sancito dall'art.
6, n. 1, della direttiva 2001/77 non rappresenta altro che l'espressione
specifica del principio generale di uguaglianza, che appartiene ai principi
fondamentali del diritto dell'Unione e che vieta che situazioni analoghe siano
trattate in maniera diversa o che situazioni diverse siano trattate in maniera
uguale, a meno che tale trattamento non sia obiettivamente giustificato (v.,
in particolare, sentenze 5 ottobre 1994, causa C‑280/93, Germania/Consiglio,
Racc. pag. I‑4973, punto 67; 3 maggio 2007, causa C‑303/05, Advocaten voor de
Wereld, Racc. pag. I‑3633, punto 56, nonche 16 dicembre 2008, causa C‑127/07,
Arcelor Atlantique et Lorraine e a., Racc. pag. I‑9895, punto 23).

65      Orbene, nel caso di specie, spetta al giudice del rinvio verificare se
la differenza di trattamento tra i progetti di costruzione degli
aerogeneratori e i progetti riguardanti altre attivita industriali proposte su
siti appartenenti alla rete Natura 2000 possa fondarsi su differenze oggettive
esistenti tra questi due tipi di progetti.

66      In questo contesto, tale giudice deve tener conto delle specificita
degli impianti eolici, relative in particolare ai pericoli che questi ultimi
possono rappresentare per gli uccelli, quali i rischi di collisione, le
perturbazioni e gli spostamenti, l'effetto «barriera» che costringe gli
uccelli a cambiare direzione o la perdita o la degradazione degli habitat.

67      Per quanto riguarda, d'altro lato, la direttiva 2009/28, occorre
rilevare che ai sensi dell'art. 13, n. 1, di quest'ultima, «[g]li Stati membri
assicurano che le norme nazionali in materia di procedure di autorizzazione,
certificazione e concessione di licenze applicabili agli impianti e alle
connesse infrastrutture della rete di trasmissione e distribuzione per la
produzione di elettricita, di calore o di freddo a partire da fonti
energetiche rinnovabili (...) siano proporzionate e necessarie». In
particolare gli Stati membri devono adottare le misure appropriate per
assicurare che dette norme siano «oggettive, trasparenti, proporzionate, non
contengano discriminazioni tra partecipanti e tengano pienamente conto delle
specificita di ogni singola tecnologia per le energie rinnovabili».

68      Certamente, come la Commissione ha sottolineato nelle sue
osservazioni, il termine di recepimento della direttiva 2009/28, fissato al 5
dicembre 2010, non era ancora decorso alla data in cui l'ordinanza di rinvio e
stata emanata, vale a dire il 23 settembre 2009.

69      Tuttavia, come la Corte ha gia dichiarato, e dal momento che la
direttiva 2009/28 era gia entrata in vigore all'epoca dei fatti della causa
principale, l'interpretazione di quest'ultima chiesta dal giudice del rinvio
va ritenuta utile (v., in tal senso, sentenza 23 aprile 2009, cause riunite
C‑261/07 e C‑299/07, VTB-VAB e Galatea, Racc. pag. I‑2949, punti 29‑41).

70      Infatti, da una parte, dalla giurisprudenza risulta che possono essere
considerate rientranti nell'ambito di applicazione di una direttiva non solo
le disposizioni nazionali aventi espressamente ad oggetto l'attuazione della
stessa, ma altresi, a decorrere dalla data di entrata in vigore di detta
direttiva, le disposizioni nazionali preesistenti idonee a garantire la
conformita del diritto nazionale a quest'ultima (v., in tal senso, sentenza 7
settembre 2006, causa C‑81/05, Cordero Alonso, Racc. pag. I‑7569, punto 29).

71      D'altra parte, risulta in ogni caso da una giurisprudenza costante
che, in pendenza del termine per il recepimento di una direttiva, gli Stati
membri, destinatari di quest'ultima, devono astenersi dall'adottare
disposizioni che possano compromettere gravemente il risultato prescritto
dalla direttiva stessa (sentenze 18 dicembre 1997, causa C‑129/96, Inter-
Environnement Wallonie, Racc. pag. I‑7411, punto 45; 8 maggio 2003, causa
C‑14/02, ATRAL, Racc. pag. I‑4431, punto 58, e 22 novembre 2005, causa
C‑144/04, Mangold, Racc. pag. I‑9981, punto 67).

72      Per tali ragioni, contrariamente a quanto sostiene la Commissione, si
deve rispondere alla parte della questione posta dal giudice del rinvio
riguardante l'interpretazione della direttiva 2009/28, con particolare
riguardo al principio di proporzionalita che l'art. 13 di quest'ultima ha
introdotto rispetto alle procedure amministrative di autorizzazione degli
impianti di produzione di energia rinnovabile.

73      Al riguardo, occorre ricordare che il principio di proporzionalita
enunciato all'art. 13 della direttiva 2009/28, che appartiene ai principi
generali del diritto dell'Unione, richiede che le misure adottate dagli Stati
membri in tale ambito non superino i limiti di cio che e appropriato e
necessario per il conseguimento degli scopi legittimamente perseguiti dalla
normativa di cui trattasi, fermo restando che, qualora sia possibile una
scelta tra piu misure appropriate, si deve ricorrere alla misura meno
restrittiva e che gli inconvenienti causati non devono essere sproporzionati
rispetto agli scopi perseguiti (v., in particolare, sentenze 13 novembre 1990,
causa C‑331/88, Fedesa e a., Racc. pag. I‑4023, punto 13, nonche 5 ottobre
1994, cause riunite C‑133/93, C‑300/93 e C‑362/93, Crispoltoni e a., Racc.
pag. I‑4863, punto 41).

74      Spetta al giudice del rinvio verificare la proporzionalita della
misura nazionale controversa. Tale giudice deve in particolare tener conto del
fatto che la normativa controversa nella causa principale si limita ai soli
aerogeneratori, ad esclusione di altre forme di produzione di energie
rinnovabili quali gli impianti fotovoltaici. Inoltre il divieto si
applicherebbe esclusivamente ai nuovi impianti eolici a fini commerciali,
laddove gli aerogeneratori finalizzati all'autoconsumo con potenza pari o
inferiore a 20 kW sono esclusi dall'ambito di applicazione di tale divieto.

75      Dall'insieme delle considerazioni che precedono consegue che le
direttive «habitat», «uccelli», 2001/77 e 2009/28 devono essere interpretate
nel senso che esse non ostano a una normativa che vieta l'installazione di
aerogeneratori non finalizzati all'autoconsumo su siti appartenenti alla rete
Natura 2000, senza alcuna previa valutazione dell'incidenza ambientale del
progetto sul sito specificamente interessato, a condizione che i principi di
non discriminazione e di proporzionalita siano rispettati.

  **Sulle spese**

76      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

**La direttiva del Consiglio 21 maggio 1992, 92/43/CEE, relativa alla
conservazione degli habitat naturali e seminaturali e della flora e della
fauna selvatiche, la direttiva del Consiglio 2 aprile 1979, 79/409/CEE,
concernente la conservazione degli uccelli selvatici, la direttiva del
Parlamento europeo e del Consiglio 27 settembre 2001, 2001/77/CE, sulla
promozione dell 'energia elettrica prodotta da fonti energetiche rinnovabili
nel mercato interno dell'elettricita, e la direttiva del Parlamento europeo e
del Consiglio 23 aprile 2009, 2009/28/CE, sulla promozione dell'uso
dell'energia da fonti rinnovabili, recante modifica e successiva abrogazione
delle direttive 2001/77/CE e 2003/30/CE, devono essere interpretate nel senso
che esse non ostano a una normativa che vieta l'installazione di
aerogeneratori non finalizzati all'autoconsumo su siti appartenenti alla rete
ecologica europea Natura 2000, senza alcuna previa valutazione dell'incidenza
ambientale del progetto sul sito specificamente interessato, a condizione che
i principi di non discriminazione e di proporzionalita siano rispettati.**

Firme

* * *

* Lingua processuale: l'italiano. 


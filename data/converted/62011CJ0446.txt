  
  
SENTENZA DELLA CORTE (Seconda Sezione)

5 dicembre 2013 (*)

«Impugnazione - Intese - Mercato europeo del perossido di idrogeno e del
perborato di sodio - Decisione che accerta un'infrazione all'articolo 81 CE -
Imputabilita del comportamento illecito - Obbligo di motivazione»

Nella causa C‑446/11 P,

avente ad oggetto l'impugnazione, ai sensi dell'articolo 56 dello Statuto
della Corte di giustizia dell'Unione europea, proposta il 29 agosto 2011,

**Commissione europea** , rappresentata da V. Di Bucci e V. Bottka, in qualita
di agenti, con domicilio eletto in Lussemburgo,

ricorrente,

procedimento in cui l'altra parte e:

**Edison SpA** , con sede in Milano (Italia), rappresentata da M. Siragusa, R.
Casati, M. Beretta, P. Merlino, F. Cannizzaro e E. Bruti Liberati, avvocati,

convenuta in primo grado,

LA CORTE (Seconda Sezione),

composta da R. Silva de Lapuerta, presidente di sezione, J.L. da Cruz Vilaça,
G. Arestis (relatore), J.‑C. Bonichot e A. Arabadjiev, giudici,

avvocato generale: M. Wathelet

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con la sua impugnazione, la Commissione europea chiede l'annullamento
della sentenza del Tribunale dell'Unione europea del 16 giugno 2011,
Edison/Commissione (T‑196/06, Racc. pag. II_3149; in prosieguo: la «sentenza
impugnata»), con la quale quest'ultimo ha accolto il ricorso diretto
all'annullamento della decisione C (2006) 1766 def. della Commissione, del 3
maggio 2006, relativa a un procedimento ai sensi dell'articolo 81 [CE] e
dell'articolo 53 dell'Accordo SEE nei confronti di Akzo Nobel NV, Akzo Nobel
Chemicals Holding AB, EKA Chemicals AB, Degussa AG, Edison SpA, FMC
Corporation, FMC Foret SA, Kemira Oyi, L'Air Liquide SA, Chemoxal SA, Snia
SpA, Caffaro Srl, Solvay SA/NV, Solvay Solexis SpA, Total SA, Elf Aquitaine SA
e Arkema SA (Caso COMP/F/C.38.620 - Perossido di idrogeno e perborato), una
sintesi della quale e stata pubblicata nella _Gazzetta ufficiale dell 'Unione
europea _(GU 2006, L 353, pag. 54; in prosieguo: la «decisione controversa»),
nella parte concernente la Edison SpA (in prosieguo: la «Edison»).

  **Fatti**

2        L'Edison, gia Montedison SpA, e una societa di diritto italiano la
quale, per il tramite della Montecatini SpA, controllava, sino al 20 dicembre
2000, il 100% del capitale della Ausimont SpA (in prosieguo: la «Ausimont»),
fabbricante di perossido di idrogeno e di perborato di sodio.

3        Tra i mesi di dicembre 2000 e maggio 2002, la Edison deteneva il
pacchetto di maggioranza della Ausimont. Nel maggio 2002, la Ausimont e stata
venduta al gruppo della Solvay SA e, a partire dal 1° gennaio 2003, e divenuta
la Solvay Solexis SpA (in prosieguo: la «Solvay Solexis»).

4        Nel novembre del 2002, la Degussa AG ha informato la Commissione
dell'esistenza di un'intesa nel mercato del perossido d'idrogeno e del
perborato di sodio e ha chiesto l'applicazione della comunicazione della
Commissione, relativa alla non imposizione di ammende e alla riduzione del
loro importo nei casi di cartelli tra imprese (GU 2002, C 45, pag. 3). La
Degussa AG ha fornito inoltre alla Commissione le prove materiali che le hanno
consentito di effettuare, il 25 e il 26 marzo 2003, talune verifiche negli
uffici di determinate imprese.

5        In data 26 gennaio 2005, la Commissione ha inviato alla Edison e alle
altre imprese interessate una comunicazione degli addebiti.

6        Con lettera dell'8 maggio 2006, alla Edison e stata notificata la
decisione controversa, in cui si affermava che essa aveva partecipato, nel
periodo compreso tra il 12 maggio 1995 e il 31 dicembre 2000, a una infrazione
unica e continuata dell'articolo 81 CE e dell'articolo 53 dell'Accordo sullo
Spazio economico europeo, del 2 maggio 1992 (GU 1994, L 1, pag. 3), nel
settore del perossido di idrogeno e del prodotto derivato, ossia il perborato
di sodio. L'infrazione accertata e consistita prevalentemente nello scambio
tra concorrenti di informazioni importanti in termini commerciali e di
informazioni riservate concernenti il mercato e le imprese, nella limitazione
e nel controllo della produzione e delle capacita potenziali ed effettive di
quest'ultima, nell'assegnazione di quote di mercato e di clienti e nella
fissazione e monitoraggio dell'osservanza di obiettivi di prezzo.

7        L'articolo 1 della decisione controversa enuncia che la Edison e
considerata responsabile di detta infrazione «in solido» con la Solvay Solexis
per detto periodo. Nell'articolo 2 della medesima decisione, la Commissione ha
inflitto alla Edison un'ammenda pari a EUR 58,125 milioni, per il pagamento
della quale la Solvay Solexis e responsabile «in solido» per un importo pari a
EUR 25,619 milioni.

  **Procedimento dinanzi al Tribunale e sentenza impugnata**

8        Con atto introduttivo depositato presso la cancelleria del Tribunale
il 19 luglio 2006, l'Edison proponeva un ricorso volto all'annullamento della
decisione controversa, per la parte ad essa relativa.

9        A sostegno del suo ricorso, l'Edison ha dedotto tre motivi relativi,
in primo luogo, a una violazione dei suoi diritti della difesa, in secondo
luogo, a una violazione dell'obbligo di motivazione e, in terzo luogo, a una
violazione dell'articolo 81 CE.

10      Il Tribunale ha accolto il secondo motivo, relativo a una violazione
dell'obbligo di motivazione, e, senza pronunciarsi sugli altri motivi, ha
accolto la domanda di annullamento della decisione controversa per la parte
relativa alla Edison.

  **Procedimento dinanzi alla Corte e conclusioni delle parti**

11      La Commissione chiede che la Corte voglia:

-        annullare la sentenza impugnata; 

-        rinviare la causa dinanzi al Tribunale ai fini di un nuovo esame;

-        riservare la decisione sulle spese nei due gradi di giudizio; e

-        ove la Corte ritenesse di poter giudicare nel merito, respingere il ricorso presentato in primo grado e condannare la Edison alle spese dei due gradi di giudizio. 

12      La Edison chiede che la Corte voglia:

-        respingere l'impugnazione, e

-        condannare la Commissione alle spese.

  **Sull 'impugnazione**

  _Sul primo motivo, relativo a una presunta violazione dell 'articolo 253 CE,
in combinato disposto con l'articolo 81 CE_

  

 Argomenti delle parti

13      La Commissione sostiene che il Tribunale avrebbe commesso una
violazione dell'articolo 253 CE, in combinato disposto con l'articolo 81 CE,
nel senso che, nei punti da 56 a 88 della sentenza impugnata, esso ha imposto
alla Commissione l'obbligo di fornire, nella decisione controversa, una
motivazione specifica nei confronti degli argomenti dell'Edison che non
sarebbero tali da inficiare la presunzione di responsabilita della societa
controllante al 100%.

14      A questo proposito, la Commissione sostiene segnatamente, da un lato,
che detta presunzione non sarebbe inficiata dal fatto che la societa in
questione costituisca una societa holding posizionata al vertice del gruppo,
il cui ruolo consiste nel gestire le partecipazioni azionarie in altre societa
e, dall'altro, che gli argomenti dell'Edison relativi all'asserita autonomia
dei dirigenti dell'Ausimont nella determinazione ed esecuzione della sua
politica commerciale potevano risultare convincenti solo qualora dimostrassero
che l'Ausimont non costituiva, all'epoca dell'infrazione, un'unita economica
insieme alla Edison.

15      La Commissione sostiene che, benche essa sia obbligata, in forza
dell'articolo 253 CE, a menzionare i dati di fatto e di diritto dai quali
dipende la giustificazione della decisione e le considerazioni giuridiche che
l'hanno indotta ad adottarla, tale disposizione non prescriverebbe che essa
discuta tutti i punti di fatto e di diritto eventualmente trattati durante il
procedimento amministrativo. Il Tribunale avrebbe pertanto deformato l'oggetto
e la portata dell'obbligo di motivazione e il senso stesso del controllo
esercitato dal giudice sul rispetto di questo requisito di forma. In
particolare, il Tribunale non avrebbe tenuto conto del contesto e delle norme
giuridiche previste in materia, come imposto invece dalla giurisprudenza
sviluppatasi a seguito della sentenza del 2 aprile 1998, Commission/Sytraval e
Brink's France (C‑367/95 P, Racc. pag. I‑1719).

16      La Commissione ritiene che il Tribunale non fosse chiamato a
verificare l'esistenza di una motivazione adeguata a sostegno di una scelta
discrezionale, per la correttezza della quale e importante che l'autore
dell'atto abbia preso in considerazione tutte le circostanze in grado di
influire sul contenuto della disposizione in questione. Nel caso di specie si
trattava, al contrario, di dimostrare che i fatti esaminati corrispondessero a
una fattispecie giuridicamente definita, consentendo, nel caso concreto, di
imputare all'Edison la responsabilita di una violazione dell'articolo 81 CE.
La valutazione riguardava non l'esistenza di una motivazione sufficiente a
dimostrare che la Commissione avesse accertato i fatti in modo soddisfacente,
bensi la qualificazione giuridica dei fatti.

17      La Commissione sostiene che l'obbligo di motivazione incombe ad essa
solo qualora gli elementi dedotti dall'Edison siano «decisivi ai fini del
risultato dell'esame», ossia quando l'Edison ha soddisfatto l'onere probatorio
ad essa incombente, e non in presenza di una qualsivoglia argomentazione. A
questo riguardo, la Commissione rileva che, benche spetti all'Edison di
inficiare la presunzione di responsabilita in questione, occorre chiedersi per
quale ragione il Tribunale possa imporre viceversa alla Commissione l'onere di
una motivazione specifica.

18      Inoltre, la Commissione sottolinea che la mera circostanza che gli
argomenti che abbiano un rapporto con l'oggetto della controversia siano
presentati con un certo livello di precisione, e suffragati da una
documentazione adeguata, non significa che essi siano idonei a inficiare la
presunzione di responsabilita e non e pertanto sufficiente ad imporle un
obbligo di motivazione specifica. In questo senso, essa critica il Tribunale
per aver affermato che gli elementi in questione, se fondati in fatto, hanno
consentito di inficiare questa presunzione e di essersi accontentato di
affermare, nel punto 72 della sentenza impugnata, che essi «non possono essere
considerati privi di significato».

19      L'Edison si oppone a questi argomenti della Commissione.

 Giudizio della Corte

20      Occorre innanzi tutto ricordare che l'obbligo di motivazione previsto
dall'articolo 253 CE costituisce una formalita sostanziale che dev'essere
distinta dalla questione della fondatezza della motivazione, la quale attiene
alla legittimita nel merito dell'atto controverso (v. sentenze
Commissione/Sytraval e Brink's France, cit., punto 67, nonche del 29 settembre
2011, Elf Aquitaine/Commissione, C‑521/09 P, Racc. pag. I‑8947, punto 146).

21      Sotto questo profilo la motivazione prescritta dall'articolo 253 CE
dev'essere adeguata alla natura dell'atto in questione e deve far apparire in
forma chiara e inequivocabile l'iter logico seguito dall'istituzione da cui
esso promana, in modo da consentire agli interessati di conoscere le ragioni
del provvedimento adottato e permettere al giudice competente di esercitare il
proprio controllo (v. sentenze del 22 marzo 2001, Francia/Commissione,
C‑17/99, Racc. pag. I‑2481, punto 35, e Elf Aquitaine/Commissione, cit., punto
147).

22      Pertanto, nel contesto delle decisioni individuali, da una
giurisprudenza costante emerge che l'obbligo di motivare una decisione
individuale ha lo scopo, oltre che di consentire un controllo giurisdizionale,
di fornire all'interessato un'indicazione sufficiente per sapere se la
decisione sia eventualmente affetta da un vizio che consenta di contestarne la
validita (sentenza Elf Aquitaine/Commissione, cit., punto 148 e giurisprudenza
ivi citata).

23      Emerge da una giurisprudenza parimenti costante che l'obbligo di
motivazione dev'essere valutato in funzione delle circostanze del caso di
specie, in particolare del contenuto dell'atto, della natura dei motivi
esposti e dell'interesse che i destinatari dell'atto o qualsiasi altra
persona, che detto atto riguardi direttamente e individualmente, possano avere
a ricevere spiegazioni. La motivazione non deve necessariamente specificare
tutti gli elementi di fatto e di diritto rilevanti, in quanto la questione se
la motivazione di un atto soddisfi i requisiti di cui all'articolo 253 CE
dev'essere valutata alla luce non solo del suo tenore, ma anche del suo
contesto e del complesso delle norme giuridiche che disciplinano la materia
(v., in particolare, citate sentenze Commissione/Sytraval e Brink's France,
punto 63, nonche Elf Aquitaine/Commissione, punto 150 e giurisprudenza ivi
citata).

24      Quando, come nella fattispecie, una decisione in applicazione delle
norme dell'Unione sulla concorrenza riguarda piu destinatari e pone un
problema d'imputabilita dell'infrazione, essa deve contenere una motivazione
sufficiente nei confronti di ciascuno dei destinatari, specie di quelli che,
secondo il tenore della stessa decisione, devono sopportare l'onere
conseguente all'infrazione. Pertanto, nei confronti di una societa
controllante ritenuta responsabile del comportamento illecito della sua
controllata, una simile decisione, in linea di principio, deve contenere
un'esposizione esauriente dei motivi atti a giustificare l'imputabilita
dell'infrazione a tale societa (Elf Aquitaine/Commissione, cit., punto 152 e
giurisprudenza ivi citata).

25      In particolare, nel caso di una decisione della Commissione che, come
nella presente fattispecie, si fondi esclusivamente, nei confronti di taluni
destinatari, sulla presunzione dell'esercizio effettivo di un'influenza
determinante, occorre constatare che la Commissione e in ogni caso tenuta -
sotto pena di rendere detta presunzione, di fatto, assoluta - ad esporre in
modo adeguato a tali destinatari i motivi per i quali gli elementi di fatto e
di diritto invocati non sono stati sufficienti a confutare tale presunzione.
Il dovere della Commissione di motivare le sue decisioni sotto questo profilo
risulta, segnatamente, dal carattere relativo di detta presunzione, il cui
superamento imporrebbe che gli interessati producano una prova vertente sui
vincoli economici, organizzativi e giuridici che intercorrono tra le societa
interessate (Elf Aquitaine/Commissione, cit., punto 153).

26      Cio premesso, occorre ricordare che la Commissione non e pero tenuta,
in tale cornice, a prendere posizione su elementi manifestamente fuor di
luogo, privi di significato o chiaramente secondari (Elf
Aquitaine/Commissione, cit., punto 154 e giurisprudenza ivi citata).

27      Nel caso di specie, nella sentenza impugnata occorre rilevare che il
Tribunale ha ricordato anzitutto la giurisprudenza rilevante, menzionata nei
punti precedenti, relativa alla portata dell'obbligo di motivazione che
incombe alla Commissione quando quest'ultima adotta una decisione in
applicazione dell'articolo 81 CE nei confronti di una societa controllante,
ritenuta responsabile del comportamento illecito di una sua controllata.

28      Inoltre, tenendo conto del contesto in fatto e in diritto in cui si
inserisce la decisione controversa, il Tribunale ha rilevato che da
quest'ultima si ricavava che l'imputazione alla Edison del comportamento
illecito si fondava sulla constatazione dell'effettivo esercizio di una sua
influenza determinante sulla sua controllata Ausimont, derivante da una
presunzione di responsabilita collegata al suo controllo totale di detta
societa realizzato tramite un'altra societa.

29      Il Tribunale ha osservato inoltre che, per confutare tale presunzione,
l'Edison aveva menzionato, nella sua risposta alla comunicazione degli
addebiti, alcuni elementi specifici diretti a dimostrare l'autonomia di detta
controllata ed esso ha giudicato che questi elementi non potevano essere
considerati privi di significato in sede di valutazione dell'autonomia di
questa stessa controllata.

30      In particolare, nei punti da 73 a 75 della sentenza impugnata il
Tribunale ha rilevato che l'Edison aveva menzionato, in particolare, un
complesso di circostanze specifiche che contraddistinguevano i legami tra le
societa interessate all'epoca dell'infrazione in questione ed ha argomentato,
in modo circostanziato, che la nuova direzione della societa holding, che ha
assunto la guida del gruppo in seguito alla sua crisi finanziaria nel 1993,
aveva adottato alcune misure di riorganizzazione che implicavano la scelta di
concedere alle societa del gruppo un'autonomia di azione tenuto conto, da un
lato, degli obiettivi della societa holding di fronte alla crisi e,
dall'altro, della grande diversita delle attivita del gruppo. Gli elementi
dedotti dalla Edison, secondo il Tribunale, non si limitavano del resto ad
affermazioni, ma contenevano informazioni dettagliate sul funzionamento della
societa holding, accompagnate da dichiarazioni dei dirigenti delle societa
interessate, da scambi di corrispondenza con terzi nonche da un certo numero
di documenti interni alle societa interessate e contemporanei dell'epoca
dell'infrazione.

31      Alla luce di cio e in considerazione della giurisprudenza illustrata
nei punti da 20 a 26 della presente sentenza, non si puo censurare il
Tribunale per aver imposto alla Commissione, nei punti da 56 a 88 della
sentenza impugnata, di prendere una posizione circostanziata sugli elementi di
prova controdedotti dall'Edison al fine di inficiare la presunzione di
responsabilita in questione, esaminando se, alla luce del complesso degli
elementi rilevanti relativi ai legami economici, organizzativi e giuridici tra
le societa interessate, l'Edison avesse dimostrato che la sua controllata
agiva sul mercato in modo autonomo. Ne consegue che, giudicando in tal modo,
il Tribunale non ha determinato in modo errato l'oggetto e la portata
dell'obbligo di motivazione che incombeva alla Commissione in sede di adozione
della decisione controversa, per cui detto giudice non ha commesso violazioni
dell'articolo 253 CE, in combinato disposto con l'articolo 81 CE.

32      Di conseguenza, il primo motivo di impugnazione dev'essere respinto in
quanto infondato.

  _Sul secondo motivo, relativo a una presunta violazione degli articoli 230
CE e 253 CE, che vizierebbe la conclusione del Tribunale secondo la quale la
decisione controversa contiene una motivazione insufficiente_

 Argomenti delle parti

33      In via subordinata, in primo luogo, la Commissione accusa il Tribunale
di aver effettuato «una lettura parziale e distorta» della decisione
controversa e di aver cosi concluso che i suoi motivi erano insufficienti.
Essa sostiene che, per giudicare insufficiente la motivazione contenuta nella
decisione controversa, il Tribunale si e limitato a esaminarne i punti 420 e
421, citando unicamente il punto 422 nel punto 70 della sentenza impugnata,
senza mai esaminarne il contenuto. Il Tribunale avrebbe anche ignorato il
punto 423, dove la Commissione ha esposto la sua conclusione, secondo la quale
l'Edison doveva essere considerata responsabile dell'infrazione commessa
dall'Ausimont, a causa del rapporto di controllo al 100%.

34      Secondo la Commissione, compito del Tribunale non era pretendere una
motivazione supplementare riguardante elementi irrilevanti, bensi verificare
la fondatezza di tale conclusione.

35      In secondo luogo, nei punti da 78 a 85 della sentenza impugnata il
Tribunale avrebbe commesso un errore di diritto ulteriore, che vizierebbe la
sua conclusione sul carattere sufficiente della motivazione, ignorando la
distinzione tra le questioni di motivazione e le questioni di merito,
consacrata dalla Corte nella sua citata sentenza Commission/Sytraval e Brink's
France, sul fondamento degli articoli 230 CE e 253 CE.

36      La Commissione ritiene che il Tribunale, in detti punti da 78 a 85,
abbia accolto il motivo dedotto dall'Edison, relativo a una presunta
violazione dell'obbligo di motivazione, per motivi di merito che non sarebbero
pertinenti quando si tratta di stabilire se l'atto sia suffragato da una
motivazione sufficiente. In particolare, il Tribunale avrebbe esaminato nel
merito il valore probatorio della motivazione adottata dalla Commissione, per
concludere che questa motivazione non era rilevante in relazione all'epoca
dell'infrazione. La Commissione asserisce che sarebbe agevole constatare che
la decisione controversa conteneva una vera motivazione (questione di forma),
ma che quest'ultima non era stata giudicata convincente (questione di merito).
Questa decisione conterrebbe pertanto una motivazione e il Tribunale avrebbe
dovuto tenerne conto quando ha esaminato se essa fosse sufficiente.

37      L'Edison si oppone a questi argomenti della Commissione.

 Giudizio della Corte

38      In primo luogo, per quanto concerne l'argomento della Commissione con
cui si accusa il Tribunale di avere effettuato, nei punti da 56 a 85 della
sentenza impugnata, «una lettura parziale e distorta» della decisione
controversa e di aver cosi concluso che i suoi motivi erano insufficienti, e
giocoforza constatare che il Tribunale ha giustamente rilevato, nei punti 70 e
71 di detta sentenza, che l'affermazione contenuta nel punto 422 della
motivazione di detta decisione non affronta gli elementi menzionati
dall'Edison per confutare la presunzione di responsabilita in questione e,
pertanto, non illustra le ragioni per le quali la Commissione ritiene che
questi elementi non siano sufficienti a confutare detta presunzione. Di
conseguenza, il Tribunale ha effettivamente esaminato il contenuto di questo
punto 422 e non lo si puo accusare di non averlo fatto.

39      Inoltre, non si puo nemmeno accusare il Tribunale di avere ignorato il
punto 423 della motivazione della decisione controversa, che spiega
semplicemente la conclusione della Commissione secondo la quale l'Edison
doveva essere considerata responsabile dell'infrazione commessa dall'Ausimont,
a causa del rapporto di controllo del 100%. Infatti, un'affermazione siffatta
non puo validamente porre rimedio all'insufficienza di motivazione di tale
decisione, constatata dal Tribunale nella sentenza impugnata, riguardo agli
elementi menzionati dall'Edison per confutare la presunzione in questione.

40      Ad ogni modo il Tribunale, il quale ha esaminato anche i punti 420 e
421 della decisione controversa, non ha omesso di prendere in considerazione i
passi rilevanti di questa decisione per giudicare, nel punto 87 della sentenza
impugnata, che la Commissione non aveva motivato in modo giuridicamente valido
la sua conclusione relativa all'imputazione delle infrazioni in questione alla
Edison. Di conseguenza, contrariamente a quanto asserito dalla Commissione, il
Tribunale non ha assolutamente effettuato, nella sentenza impugnata, «una
lettura parziale e distorta» di detta decisione.

41      In secondo luogo, per quanto concerne l'argomento della Commissione
secondo il quale il Tribunale, nei punti da 78 a 85 della sentenza impugnata,
avrebbe commesso un errore di diritto che vizierebbe la sua conclusione sul
carattere sufficiente della motivazione, in quanto avrebbe ignorato la
distinzione tra le questioni di motivazione e le questioni di merito, occorre
ricordare che, come si evince dal punto 31 della presente sentenza, la
Commissione era tenuta, nel caso di specie, ad esporre in modo circostanziato
le ragioni per le quali essa riteneva che gli elementi di prova controdedotti
dall'Edison non fossero sufficienti a confutare la presunzione applicata nella
decisione controversa.

42      Alla luce di cio e in considerazione della giurisprudenza illustrata
nei punti da 20 a 26 della presente sentenza, spettava al Tribunale esaminare,
in funzione del complesso delle circostanze del caso di specie, se la
decisione controversa contenesse una siffatta esposizione circostanziata.
Infatti, solo un esame del genere avrebbe consentito al Tribunale di giungere
alla conclusione secondo la quale la motivazione fornita in questa decisione
fosse sufficiente o meno e, pertanto, di controllare che la Commissione avesse
correttamente soddisfatto i requisiti di motivazione che essa e tenuta a
rispettare. Di conseguenza, non si puo censurare il Tribunale per aver
proceduto a questo esame, che lo ha condotto a constatare un vizio di
motivazione e che non ha avuto assolutamente ad oggetto la legittimita nel
merito di detta decisione.

43      Da cio deriva che, agendo in tal modo nei punti da 78 a 85 della
sentenza impugnata, il Tribunale, contrariamente a quanto asserito dalla
Commissione, non ha ignorato la distinzione tra le questioni di motivazione e
le questioni di merito e, pertanto, non ha commesso nessun errore di diritto a
tale riguardo.

44      Di conseguenza, poiche nessun argomento sollevato a sostegno del
secondo motivo di impugnazione e stato accolto, occorre respingere detto
motivo in quanto infondato.

  _Sul terzo motivo, relativo a una presunta violazione degli articoli 230  CE
e 253 CE, in combinato disposto con i principi del diritto dell'Unione
relativi al diritto della difesa e al diritto di essere sentiti dinanzi ai
giudici dell'Unione_

 Argomenti delle parti

45      In ulteriore subordine, la Commissione ritiene che il Tribunale abbia
commesso un errore di diritto nella valutazione della motivazione ai sensi
degli articoli 230 CE e 253 CE, in quanto esso avrebbe violato i principi del
diritto dell'Unione relativi al diritto della difesa e al diritto di essere
sentiti dinanzi ai giudici dell'Unione, quali risultano dalla giurisprudenza
della Corte e del Tribunale, decidendo a torto di non esaminare alcuni
elementi della motivazione esposti nella decisione controversa.

46      A questo proposito, la Commissione ricorda che, nel punto 83 della
sentenza impugnata, il Tribunale ha respinto, come inopponibile all'Edison, un
elemento richiamato nella decisione controversa in risposta ai tentativi di
questa impresa di confutare la presunzione di responsabilita, concernente
l'identita di un membro del consiglio dell'Ausimont, in quanto tale elemento
non figurava nella comunicazione degli addebiti e l'Edison non aveva potuto
prendere posizione su tale punto nel corso del procedimento amministrativo.

47      Parimenti, la Commissione rileva che, quanto al suo argomento relativo
all'esistenza di altri indizi dell'influenza esercitata dall'Edison
sull'Ausimont, nel punto 86 di questa sentenza il Tribunale ha deciso che il
fatto che il presidente e un membro del consiglio d'amministrazione
dell'Edison siano stati membri del consiglio d'amministrazione dell'Ausimont
per una parte del periodo di durata dell'infrazione, nonche il coinvolgimento
dell'Edison in un progetto dell'Ausimont relativo a una joint venture negli
Stati Uniti, non potevano porre rimedio all'insufficienza di motivazione della
decisione controversa, in quanto questi elementi non erano stati riportati in
detta decisione.

48      Nel criticare un'analisi siffatta, la Commissione ritiene anzitutto
che sia fuor di luogo invocare a tale proposito la sentenza del 30 settembre
2003, Atlantic Container Line e a./Commissione (T‑191/98 e da T‑212/98 a
T‑214/98, Racc. pag. II‑3275, punto 162), la quale, nel passo citato dal
Tribunale, nel punto 83 della sentenza impugnata, riguarda i documenti
probatori sui quali sarebbe basato l'accertamento dell'infrazione, questione
la cui prova incombe interamente alla Commissione.

49      Nel caso di specie, la Commissione precisa che si tratterebbe, al
contrario, di elementi di fatto che la Commissione avrebbe richiamato in
risposta alle obiezioni della Edison miranti a confutare la presunzione di
responsabilita della societa controllante. In una situazione del genere,
secondo una giurisprudenza consolidata, incomberebbe alla societa controllante
sottoporre alla valutazione del Tribunale ogni elemento relativo ai vincoli
organizzativi, economici e giuridici intercorrenti tra essa e la propria
controllata, tali da dimostrare che esse non costituiscono un'entita economica
unica. Secondo la Commissione, il giudice dell'Unione avrebbe poi come compito
quello di effettuare una valutazione globale degli elementi illustrati,
tenendo conto del diritto della Commissione di integrare la descrizione
rispondendo agli argomenti dedotti da questa societa o in fase amministrativa,
in risposta alla comunicazione degli addebiti, o negli atti depositati in
corso di causa.

50      La Commissione sostiene poi che sarebbe inerente all'esistenza di un
procedimento amministrativo e di un successivo contraddittorio in giudizio il
fatto che, riguardo ai punti per i quali l'onere della prova incombe alle
imprese, possa e debba verificarsi un confronto fra le diverse tesi. La
posizione del Tribunale disconoscerebbe l'esistenza stessa di tale confronto e
la sua funzione, volendo ridurre al contrario la valutazione ai soli elementi
menzionati nella comunicazione degli addebiti, ancor prima che le imprese
abbiano tentato di confutare la presunzione di responsabilita o, comunque,
prima dell'adozione della decisione. La Commissione spiega che essa deve tener
conto dell'esito del procedimento amministrativo, tanto per rinunciare alle
censure che si siano rivelate infondate, quanto per rivedere e integrare, in
fatto e in diritto, i propri argomenti a sostegno delle censure da essa
formulate, senza con cio violare necessariamente i diritti della difesa.

51      Nel caso di specie, la Commissione rileva che, benche non ricordati
nella comunicazione degli addebiti, gli elementi discussi nei punti 83 e 86
della sentenza impugnata erano noti alla Edison, e addirittura documentati da
essa per determinati fatti. Conformemente alla giurisprudenza, segnatamente al
punto 171 della citata sentenza Atlantic Container Line e a./Commissione, il
Tribunale avrebbe dovuto tener conto di questi elementi.

52      La Edison si oppone a questi argomenti della Commissione.

 Giudizio della Corte

53      Occorre ricordare che, in base a una giurisprudenza consolidata, il
rispetto dei diritti della difesa in materia di concorrenza impone che le
imprese interessate siano in grado, durante il procedimento amministrativo, di
illustrare utilmente la propria posizione in merito all'effettiva esistenza e
alla rilevanza dei fatti e delle circostanze dedotti, nonche sui documenti su
cui si basa la Commissione per suffragare la sua denuncia dell'esistenza di
una violazione del trattato CE (v., segnatamente, sentenza del 9 luglio 2009,
Archer Daniels Midland/Commissione, C‑511/06 P, Racc. pag. I‑5843, punto 85 e
giurisprudenza ivi citata). E' proprio la comunicazione degli addebiti che
consente alle imprese oggetto di un'indagine di acquisire conoscenza degli
elementi di prova a disposizione della Commissione e di conferire ai diritti
della difesa la loro piena efficacia (v. sentenza Archer Daniels
Midland/Commissione, cit., punto 86 e giurisprudenza ivi citata).

54      Da cio deriva che, nel caso di specie, posto che il Tribunale ha
rilevato che l'elemento menzionato nel punto 421 della motivazione della
decisione controversa era un elemento che, come ammesso dalla Commissione nel
controricorso da essa depositato dinanzi a detto giudice, non era stato
illustrato nella comunicazione degli addebiti e sul quale l'Edison non aveva
avuto modo di chiarire la sua posizione durante il procedimento
amministrativo, non si puo pertanto censurare detto giudice per aver
dichiarato inopponibile detto elemento alla citata societa, nel punto 83 della
sentenza impugnata (v., per analogia, sentenza del 3 settembre 2009,
Papierfabrik August Koehler e a./Commissione, C‑322/07 P, C‑327/07 P e
C‑338/07 P, Racc. pag. I‑7191, punti da 34 a 37).

55      Inoltre, da una giurisprudenza consolidata, ricordata nel punto 22
della presente sentenza, discende che l'obbligo di motivare una decisione
individuale ha come scopo, oltre a consentire il sindacato del giudice, di
fornire all'interessato un'indicazione sufficiente per sapere se la decisione
contenga eventualmente un vizio che ne consenta di contestarne la validita. La
motivazione quindi, in linea di principio, dev'essere comunicata
all'interessato contemporaneamente alla decisione che gli arreca pregiudizio.
La mancanza di motivazione non puo essere sanata dal fatto che l'interessato
apprenda i motivi della decisione nel corso del procedimento dinanzi agli
organi giurisdizionali dell'Unione (v., in particolare, sentenza Elf
Aquitaine/Commissione, cit., punti 148 e 149 nonche giurisprudenza ivi
citata).

56      Pertanto, quanto al fatto di aver osservato, nel punto 86 della
sentenza impugnata, che altri indizi richiamati dalla Commissione per
corroborare l'influenza esercitata dall'Edison sull'Ausimont, ossia il fatto
che il presidente e un membro del consiglio d'amministrazione dell'Edison sono
stati membri del consiglio d'amministrazione dell'Ausimont durante una parte
del periodo di durata dell'infrazione, nonche il coinvolgimento della Edison
in un progetto dell'Ausimont riguardante una joint-venture negli Stati Uniti,
non erano stati esposti nella decisione controversa, il Tribunale non puo
nemmeno essere censurato per aver giudicato, in detto punto, che questi
elementi non potevano porre rimedio all'insufficienza della motivazione di
detta decisione.

57      Di conseguenza, decidendo, nei punti 83 e 86 della sentenza impugnata,
di non esaminare alcuni elementi della motivazione sui quali l'Edison non
aveva avuto occasione di chiarire la propria posizione, presentati nella
decisione controversa o richiamati dalla Commissione nel corso del giudizio,
il Tribunale non ha commesso errori di diritto integranti una violazione dei
principi del diritto dell'Unione relativi al diritto della difesa e al diritto
di essere sentiti dinanzi ai giudici dell'Unione.

58      Conseguentemente, il terzo motivo dev'essere respinto in quanto
infondato.

  _Sul quarto motivo, relativo alla presunta violazione degli articoli 230
CE, 231 CE e 253 CE in merito alle conseguenze di un vizio di motivazione_

 Argomenti delle parti

59      In assoluto subordine, la Commissione intende criticare la decisione
del Tribunale, contenuta nei punti da 91 a 93 della sentenza impugnata, di far
discendere dalla violazione dell'obbligo di motivazione l'annullamento della
decisione controversa, negando l'applicazione al caso di specie dei principi
enucleati nella sentenza del Tribunale del 13 dicembre 2006, FNCBV/Commissione
(T‑217/03 e T‑245/03, Racc. pag. II‑4987).

60      Secondo la Commissione, questa posizione sarebbe manifestamente errata
in diritto, come dimostrerebbe la lettura del punto 363 della citata sentenza
FNCBV/Commissione, dove il Tribunale osserverebbe espressamente che un vizio
di motivazione da esso rilevato non deve comportare ne l'annullamento della
decisione controversa, espressione del controllo di legittimita, poiche
quest'ultima non potrebbe portare all'adozione di una nuova decisione,
identica, nel merito, alla decisione annullata, ne una modifica dell'importo
delle ammende, espressione della competenza estesa anche al merito
riconosciuta al Tribunale in materia di sanzioni pecuniarie.

61      Peraltro, la Commissione rileva che sarebbe evidente che la questione
si pone principalmente nella cornice del controllo di legittimita e molto meno
quando il Tribunale dispone di una competenza estesa anche al merito, che gli
consente di modificare l'importo delle ammende indipendentemente dalla
fondatezza della motivazione fornita.

62      L'Edison si oppone a questi argomenti della Commissione.

 Giudizio della Corte

63      Si evince dalla giurisprudenza della Corte che un vizio o
un'insufficienza di motivazione rientra fra le violazioni delle forme
sostanziali, ai sensi dell'articolo 230 CE. Vizi di motivazione di tal genere,
se constatati in un atto controverso, bastano da soli a giustificare
l'annullamento di tale atto (v., segnatamente, sentenza Commission/Sytraval e
Brink's France, cit., punti 67 e 78).

64      La Corte ha applicato parimenti questo principio nei punti da 178 a
180 della sua citata sentenza Elf Aquitaine/Commissione, dove essa ha
giudicato sostanzialmente che l'insufficienza di motivazione di una decisione
adottata ai sensi dell'articolo 81 CE, per quanto concerne proprio gli
elementi di prova controdedotti dalla societa controllante per confutare la
presunzione di responsabilita derivante dal controllo del 98% da essa detenuto
sulla sua controllata, doveva implicare l'annullamento di questa decisione in
quanto quest'ultima le imputava la responsabilita del comportamento illecito
della sua controllata sul solo fondamento della quota di capitale di
quest'ultima da essa detenuta, senza altre adeguate spiegazioni.

65      Di conseguenza, il Tribunale ha giustamente deciso, nel punto 94 della
sentenza impugnata, di accogliere la domanda di annullamento della decisione
controversa, per la parte concernente l'Edison, in quanto detta decisione era
viziata per violazione dell'obbligo di motivazione.

66      Ad ogni modo, il Tribunale non ha commesso errori di diritto, nei
punti da 91 a 93 della sentenza impugnata, negando l'applicazione alla
presente causa della valutazione condotta da detto giudice nei punti 362 e 363
della citata sentenza FNCBV/Commissione poiche, come correttamente rilevato
nei menzionati punti da 91 a 93, questa valutazione si inseriva in un contesto
particolare e diverso da quello del caso di specie, contrassegnato
dall'esercizio della competenza estesa al merito di cui dispone il Tribunale
quando procede alla valutazione del carattere adeguato dell'importo delle
ammende (sentenza del 16 novembre 2000, SCA Holding/Commissione, C‑297/98 P,
Racc. pag. I‑10101, punto 55).

67      Di conseguenza, il quarto motivo va respinto in quanto infondato.

68      Posto che nessuno dei motivi dedotti dalla Commissione a sostegno
della sua impugnazione merita di essere accolto, quest'ultima dev'essere
respinta.

  **Sulle spese**

69      Ai sensi dell'articolo 138, paragrafo 1, del regolamento di procedura,
reso applicabile al procedimento d'impugnazione in forza dell'articolo 184,
paragrafo 1, dello stesso regolamento, la parte soccombente e condannata alle
spese se ne e stata fatta domanda. Poiche l'Edison ne ha fatto domanda, la
Commissione, rimasta soccombente, va condannata alle spese.

Per questi motivi, la Corte (Seconda Sezione) dichiara e statuisce:

1)       **L 'impugnazione e respinta.**

2)       **La Commissione europea e condannata alle spese.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark




**Causa C ‑271/10**

**Vereniging van Educatieve en Wetenschappelijke Auteurs (VEWA)**

**contro**

**Belgische Staat**

(domanda di pronuncia pregiudiziale proposta dal Raad van State)

«Direttiva 92/100/CEE -- Diritti d'autore e diritti connessi -- Prestito da
parte di istituzioni pubbliche -- Remunerazione degli autori -- Reddito
adeguato»

Massime della sentenza

_Ravvicinamento delle legislazioni -- Diritto d'autore e diritti connessi --
Diritto di noleggio e di prestito di opere tutelate -- Direttiva 92/100 --
Remunerazione degli autori in caso di prestito pubblico_

_(Direttiva del Consiglio 92/100, art.  5, n. 1)_

L'art. 5, n. 1, della direttiva 92/100, concernente il diritto di noleggio, il
diritto di prestito e taluni diritti connessi al diritto di autore in materia
di proprieta intellettuale, osta ad una normativa che pone in essere un
sistema secondo cui la remunerazione spettante agli autori, in caso di
prestito da parte di istituzioni pubbliche, viene calcolata esclusivamente in
funzione del numero di persone che fruiscono di prestiti iscritte presso le
istituzioni pubbliche, sulla base di una somma forfettaria annua fissata per
ogni persona che fruisce di un prestito.

Posto che la remunerazione costituisce il corrispettivo del pregiudizio
arrecato agli autori dall'utilizzo delle loro opere senza la loro
autorizzazione, la determinazione dell'importo di tale remunerazione non puo
essere completamente dissociata dagli elementi costitutivi di un siffatto
pregiudizio. Poiche quest'ultimo deriva dal prestito pubblico, vale a dire
dalla cessione in uso di oggetti protetti da parte di istituzioni aperte al
pubblico, l'importo della remunerazione dovuta dovrebbe tenere conto
dell'ampiezza di tale cessione in uso, sia dal punto di vista del numero di
persone che fruiscono di prestiti iscritte, che dal punto di vista del numero
di oggetti protetti ceduti in uso da un'istituzione di prestito pubblico.

(v. punti 37-39, 43 e dispositivo)

  

  
  
  
  
  
  

SENTENZA DELLA CORTE (Terza Sezione)

30 giugno 2011 (*)

«Direttiva 92/100/CEE - Diritti d'autore e diritti connessi - Prestito da
parte di istituzioni pubbliche - Remunerazione degli autori - Reddito
adeguato»

Nel procedimento C‑271/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Raad van State (Belgio) con decisione 17
maggio 2010, pervenuta in cancelleria il 31 maggio 2010, nella causa

**Vereniging van Educatieve en Wetenschappelijke Auteurs (VEWA)**

contro

**Belgische Staat,**

LA CORTE (Terza Sezione),

composta dal sig. D. Švaby, presidente della Settima Sezione, facente funzione
di presidente della Terza Sezione, dalla sig.ra R. Silva de Lapuerta, dai
sigg. E. Juhasz, J. Malenovský (relatore) e T. von Danwitz, giudici,

avvocato generale: sig.ra V. Trstenjak

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 24 marzo
2011,

considerate le osservazioni presentate:

-        per la Vereniging van Educatieve en Wetenschappelijke Auteurs (VEWA), dagli avv.ti Y. Nelissen Grade e S. Verbeke, advocaten;

-        per il governo belga, dai sigg. T. Materne e J.-C. Halleux, in qualita di agenti, assistiti dagli avv.ti C. Doutrelepont e K. Lemmens, avocats; 

-        per il governo spagnolo, dalla sig.ra N. Diaz Abad, in qualita di agente;

-        per la Commissione europea, dal sig. M. van Beek e dalla sig.ra J. Samnadda, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della nozione di «remunerazione» corrisposta ai titolari dei diritti d'autore
per il prestito da parte di istituzioni pubbliche, di cui all'art. 5, n. 1,
della direttiva del Consiglio 19 novembre 1992, 92/100/CEE, concernente il
diritto di noleggio, il diritto di prestito e taluni diritti connessi al
diritto di autore in materia di proprieta intellettuale (GU L 346, pag. 61),
divenuto art. 6, n. 1, della direttiva del Parlamento europeo e del Consiglio
12 dicembre 2006, 2006/115/CE, concernente il diritto di noleggio, il diritto
di prestito e taluni diritti connessi al diritto di autore in materia di
proprieta intellettuale (GU L 376, pag. 28).

2        Tale domanda e stata presentata nell'ambito di un ricorso di
annullamento proposto dalla Vereniging van Educatieve en Wetenschappelijke
Auteurs (VEWA), contrapposta al Belgische Staat (Stato belga), in merito al
regio decreto 25 aprile 2004, relativo ai diritti di remunerazione per il
prestito da parte di istituzioni pubbliche degli autori, degli artisti
interpreti o esecutori, dei produttori di fonogrammi e dei produttori delle
prime fissazioni di pellicole (in prosieguo: il «regio decreto»).

  **Contesto normativo**

  _Il diritto dell 'Unione _

3        I 'considerando' settimo, quattordicesimo, quindicesimo e
diciottesimo della direttiva 92/100 sono redatti come segue:

«considerando che le opere creative e artistiche degli autori e degli artisti
interpreti o esecutori richiedono la percezione di un reddito adeguato quale
base per l'ulteriore attivita creativa ed artistica e che gli investimenti
occorrenti, segnatamente quelli richiesti per la produzione di fonogrammi e
pellicole, sono particolarmente rischiosi ed elevati; che per garantire
livelli di reddito adeguati e per recuperare l'investimento l'unico mezzo
efficace e un'adeguata tutela giuridica dei titolari dei diritti;

(…)

considerando che, quando un prestito effettuato da un'istituzione aperta al
pubblico da luogo a un pagamento il cui importo non supera il corrispettivo
necessario a coprire le spese di funzionamento dell'istituzione, non vi sono
vantaggi economici o commerciali diretti o indiretti ai sensi della presente
direttiva;

considerando che e necessario introdurre un regime che assicuri che gli autori
e gli artisti interpreti o esecutori ricevano un'irrinunciabile equa
remunerazione (…);

(…)

considerando che e anche necessario proteggere almeno i diritti degli autori,
per quanto riguarda il prestito pubblico, prevedendo un regime specifico; che
tuttavia ogni misura basata sull'articolo 5 della presente direttiva deve
essere conforme alla normativa comunitaria, in particolare all'articolo 7 del
Trattato».

4        L'art. 1, nn. 1‑3, della direttiva 92/100 precisa quanto segue:

«1.      Nell'osservanza delle disposizioni del presente capo, gli Stati
membri riconoscono, fatto salvo l'articolo 5, il diritto di autorizzare o
proibire il noleggio ed il prestito degli originali e delle copie di opere
protette dal diritto d'autore e di altre realizzazioni indicate all'articolo
2, paragrafo 1.

2.      Ai sensi della presente direttiva per "noleggio" si intende la cessione in uso per un periodo limitato di tempo ai fini di un beneficio economico o commerciale diretto o indiretto. 

3.      Ai sensi della presente direttiva, per "prestito" si intende la cessione in uso, per un periodo limitato di tempo ma non ai fini di un beneficio economico o commerciale diretto o indiretto, quando il prestito viene effettuato da istituzioni aperte al pubblico». 

5        Ai sensi dell'art. 4, n. 1, della direttiva 92/100:

«Qualora un autore o un artista interprete o esecutore abbia trasferito o
ceduto il diritto di noleggio, per quanto attiene a un fonogramma o
all'originale o copia di una pellicola, a un produttore di fonogrammi o di
pellicole, detto autore o artista interprete o esecutore conserva il diritto
di ottenere un'equa remunerazione per il noleggio».

6        L'art. 5, nn. 1‑3, della direttiva 92/100 enuncia quanto segue:

«1.      Gli Stati membri possono derogare al diritto esclusivo previsto
all'articolo 1 per il prestito da parte di istituzioni pubbliche, a condizione
che almeno gli autori ricevano una remunerazione per tale prestito. Gli Stati
membri hanno la facolta di stabilire tale remunerazione tenendo conto dei loro
obiettivi di promozione culturale.

2.      Qualora gli Stati membri non applichino il diritto esclusivo di prestito di cui all'articolo 1 per quanto riguarda i fonogrammi, le pellicole ed i programmi per elaboratore, essi introducono, almeno per quanto riguarda gli autori, una remunerazione. 

3.      Gli Stati membri possono esonerare alcune categorie di istituzioni dal pagamento della remunerazione di cui ai paragrafi 1 e 2». 

7        A norma dell'art. 8, n. 2, della direttiva 92/100:

«Gli Stati membri prevedono un diritto per garantire che una remunerazione
equa e unica sia versata dall'utente allorche un fonogramma pubblicato a scopi
commerciali, o una riproduzione del medesimo, e utilizzato per una
radiodiffusione via etere o per una qualsiasi comunicazione al pubblico, e che
detta remunerazione sia suddivisa tra gli artisti interpreti o esecutori e i
produttori del fonogramma in questione (…)».

  _La normativa nazionale_

 La legge 30 giugno 1994

8        La legge 30 giugno 1994, relativa al diritto d'autore e ai diritti
connessi ( _Moniteur belge_ del 27 luglio 1994, pag. 19297), nella sua
versione in vigore dal 2005 (in prosieguo: la «legge 30 giugno 1994»),
recepisce la direttiva 92/100.

9        L'art. 23, n. 1, di tale legge e formulato nei seguenti termini:

«L'autore non puo vietare il prestito di opere letterarie, di banche dati, di
opere fotografiche, di partiture di opere musicali, di opere sonore e
audiovisive qualora tale prestito sia organizzato con uno scopo educativo e
culturale da parte di istituzioni riconosciute o organizzate ufficialmente a
tal fine dai pubblici poteri».

10      L'art. 47, n. 1, della suddetta legge stabilisce quanto segue:

«L'artista interprete o esecutore e il produttore non possono vietare il
prestito di fonogrammi o di prime fissazioni di pellicole qualora tale
prestito sia organizzato con uno scopo educativo e culturale da istituzioni
riconosciute o organizzate ufficialmente a tal fine dai pubblici poteri».

11      Ai termini dell'art. 62, nn. 1 e 2, della legge 30 giugno 1994:

«1.      In caso di prestito di opere letterarie, di banche dati, di opere
fotografiche o di partiture di opere musicali, alle condizioni di cui all'art.
23, l'autore e l'editore hanno diritto ad una remunerazione.

2.      In caso di prestito di opere sonore o audiovisive, alle condizioni di cui agli artt. 23 e 47, l'autore, l'artista interprete o l'esecutore e il produttore hanno diritto ad una remunerazione». 

12      L'art. 63, primo e terzo comma, della predetta legge dispone quanto
segue:

«Previa consultazione delle istituzioni e delle societa di gestione dei
diritti, il Re fissa l'importo delle remunerazioni di cui all'art. 62\. (…)

(...)

Previa consultazione delle Comunita e, se del caso, su loro iniziativa, il Re
stabilisce per talune categorie di istituzioni riconosciute o organizzate dai
pubblici poteri un'esenzione o un prezzo forfettario per ogni prestito al fine
di determinare la remunerazione prevista dall'art. 62».

 Il regio decreto

13      Il regio decreto recepisce l'art. 5 della direttiva 92/100.

14      L'art. 4, primo e terzo comma, del regio decreto e del seguente
tenore:

«L'importo delle remunerazioni di cui all'art. 62 della legge [30 giugno 1994]
e fissato forfettariamente ad 1 [euro] all'anno per ogni maggiorenne iscritto
nelle istituzioni di prestito di cui all'art. 2, sempreche nel periodo di
riferimento la persona in questione abbia usufruito di almeno un prestito.

L'importo delle remunerazioni di cui all'art. 62 della legge [30 giugno 1994]
e fissato forfettariamente a 0,50 [euro] all'anno per ogni minorenne iscritto
nelle istituzioni di prestito di cui all'art. 2, sempreche nel periodo di
riferimento la persona in questione abbia usufruito di almeno un prestito.

Allorche una persona e iscritta presso piu di un'istituzione di prestito,
l'importo della remunerazione per detta persona e dovuto una sola volta».

  **Causa principale e questione pregiudiziale**

15      La VEWA e una societa belga di gestione di diritti d'autore.

16      Il 7 luglio 2004, la VEWA ha proposto un ricorso di annullamento
avverso il regio decreto dinanzi al Raad van State (Consiglio di Stato belga).

17      A sostegno del suo ricorso, la VEWA afferma in particolare che l'art.
4 del regio decreto, stabilendo una remunerazione forfettaria di 1 euro
all'anno e per persona, viola le disposizioni della direttiva 92/100 che
richiedono il versamento di un'«equa remunerazione» per un prestito o un
noleggio.

18      Il giudice del rinvio evidenzia che gli artt. 4, n. 1, e 8, n. 2,
della direttiva 92/100 fanno riferimento ad un'«equa remunerazione», mentre
l'art. 5, n. 1, della medesima direttiva menziona soltanto una
«remunerazione». Esso aggiunge che, sebbene la Corte abbia gia avuto modo di
interpretare la nozione di «equa remunerazione», di cui all'art. 8, n. 2,
della suddetta direttiva (sentenza 6 febbraio 2003, causa C‑245/00, SENA,
Racc. pag. I‑1251), e di statuire sull'art. 5, n. 3, della direttiva 92/100,
relativo alla possibilita di esonerare talune categorie di istituzioni
dall'obbligo di versare una remunerazione (sentenza 26 ottobre 2006, causa
C‑36/05, Commissione/Spagna, Racc. pag. I‑10313), tuttavia essa non si e
ancora mai pronunciata sulla nozione di «remunerazione» contenuta nell'art. 5,
n. 1, della direttiva in parola.

19      Cio posto, il Raad van State ha deciso di sospendere il giudizio e di
sottoporre alla Corte la seguente questione pregiudiziale:

«Se l'art. 5, n. 1, della direttiva [92/100], divenuto art. 6, n. 1, della
direttiva [2006/115], osti ad una disposizione nazionale che stabilisce a
titolo di remunerazione un importo forfettario di 1 [euro] all'anno per ogni
maggiorenne e di 0,50 [euro] all'anno per ogni minorenne».

  **Sulla questione pregiudiziale**

20      Con la sua questione, il giudice del rinvio chiede sostanzialmente se
l'art. 5, n. 1, della direttiva 92/100 osti ad una normativa, come quella di
cui trattasi nella causa principale, che istituisce un sistema secondo cui la
remunerazione dovuta agli autori, in caso di prestito da parte di istituzioni
pubbliche, viene calcolata esclusivamente in funzione del numero di persone
che fruiscono di un prestito iscritte in dette istituzioni, sulla base di una
somma forfettaria annua fissata per ogni persona che fruisce di un prestito.

21      Va anzitutto ricordato che, in forza dell'art. 1, n. 1, della
direttiva 92/100, gli autori godono di un diritto esclusivo di autorizzare o
di vietare il prestito. Tuttavia, per quanto riguarda piu specificamente il
prestito da parte di istituzioni pubbliche, l'art. 5, n. 1, della direttiva
92/100 consente agli Stati membri di derogare a siffatto diritto esclusivo.

22      Poiche l'attuazione di tale deroga facoltativa lede il diritto
esclusivo degli autori in quanto questi si vedono privati del loro diritto di
autorizzare o di vietare una forma precisa di prestito, tale facolta e
subordinata all'ottenimento di una remunerazione da parte degli autori per
siffatto prestito.

23      Al fine di precisare, anzitutto, su quali soggetti incomba versare la
remunerazione spettante agli autori in caso di prestito da parte di
istituzioni pubbliche, va sottolineato che il prestito e definito dall'art. 1,
n. 3, della direttiva 92/100 come la cessione in uso di oggetti, per un
periodo limitato di tempo ma non ai fini di un beneficio economico o
commerciale, quando il prestito viene effettuato da istituzioni aperte al
pubblico. Da tale definizione nonche dall'obiettivo della direttiva in parola
si puo dedurre che l'attivita che fa sorgere l'obbligo di versare la
remunerazione spettante agli autori e la cessione in uso di oggetti da parte
di istituzioni pubbliche che rendono possibile il loro prestito e non il
prestito effettivo di taluni oggetti da parte delle persone iscritte presso
tali istituzioni. Pertanto, in linea di principio, spetta agli organismi che
operano tale cessione in uso versare la remunerazione dovuta agli autori.

24      Tale conclusione e implicitamente avvalorata dall'art. 5, n. 3, della
direttiva 92/100, che consente agli Stati membri di esonerare talune categorie
di istituzioni di prestito dal pagamento della remunerazione.

25      Per quanto riguarda, poi, la nozione di remunerazione, la Corte ha gia
statuito che tanto l'applicazione uniforme del diritto comunitario quanto il
principio di uguaglianza esigono che una disposizione di diritto comunitario
che non contenga alcun espresso richiamo al diritto degli Stati membri per
quanto riguarda la determinazione del suo senso e della sua portata deve
normalmente dar luogo, nell'intera Comunita, ad un'interpretazione autonoma e
uniforme da effettuarsi tenendo conto del contesto della disposizione stessa e
dello scopo perseguito dalla normativa di cui trattasi (v., in particolare,
sentenze 9 novembre 2000, causa C‑357/98, Yiadom, Racc. pag. I‑9265, punto 26,
e SENA, cit., punto 23).

26      Lo stesso vale per la nozione di «remunerazione» di cui all'art. 5, n.
1, della direttiva 92/100, che non viene definita da quest'ultima (per quanto
riguarda la nozione di «equa remunerazione», v., per analogia, sentenza SENA,
cit., punto 24).

27      Per quanto riguarda il contesto in cui rientra la nozione di
remunerazione, va rilevato che la direttiva 92/100 non costituisce l'unico
atto in materia di proprieta intellettuale e che, tenuto conto dei requisiti
inerenti all'unita e alla coerenza dell'ordinamento giuridico dell'Unione,
tale nozione di remunerazione deve essere interpretata alla luce delle norme e
dei principi sanciti da tutte le direttive relative alla proprieta
intellettuale, quali interpretati dalla Corte.

28      A tal riguardo, in occasione dell'interpretazione della nozione di
«equo compenso» in materia di riproduzione di copie private di cui all'art. 5,
n. 2, lett. b), della direttiva del Parlamento europeo e del Consiglio 22
maggio 2001, 2001/29/CE, sull'armonizzazione di taluni aspetti del diritto
d'autore e dei diritti connessi nella societa dell'informazione (GU L 167,
pag. 10), la Corte ha gia dichiarato che tale compenso e volto ad indennizzare
adeguatamente gli autori per l'uso delle loro opere protette effettuato senza
autorizzazione, sicche esso dev'essere considerato come corrispettivo del
pregiudizio subito dall'autore per effetto dell'atto di riproduzione (v., in
tal senso, sentenza 21 ottobre 2010, causa C‑467/08, Padawan, Racc. pag.
I-10055, punti 39 e 40).

29      È vero che, nell'ambito della direttiva 92/100, in caso di deroga al
diritto esclusivo degli autori, il legislatore comunitario ha impiegato il
termine «remunerazione» anziche quello di «compensazione» previsto dalla
direttiva 2001/29. Tuttavia, tale nozione di «remunerazione» ha altresi lo
scopo di introdurre un indennizzo per gli autori, in quanto interviene in una
situazione analoga, essendo le opere utilizzate nell'ambito del prestito da
parte di istituzioni pubbliche senza l'autorizzazione degli autori, causando
cosi un pregiudizio a questi ultimi.

30      Inoltre, va rilevato che l'art. 5, n. 1, della direttiva 92/100
contempla soltanto una «remunerazione», mentre l'art. 4, n. 1, di questa
stessa direttiva, relativa al noleggio, fa sistematicamente riferimento ad
un'«equa remunerazione». La nozione di «equa remunerazione» compare altresi
all'art. 8, n. 2, di tale direttiva, relativo alla radiodiffusione e alla
comunicazione al pubblico. Gia questa differenza nella redazione implica che
le due nozioni citate non debbano essere interpretate in modo identico.

31      Dal diciottesimo 'considerando' della direttiva 92/100 emerge
parimenti che e necessario prevedere un regime specifico per il prestito
pubblico al fine di proteggere i diritti degli autori. Di conseguenza, si
ritiene che il regime del prestito pubblico si distingua dagli altri regimi
definiti nella direttiva in parola. Lo stesso deve valere per quanto riguarda
i vari elementi di detti regimi, compresi quelli attinenti all'indennizzo
degli autori.

32      Per quanto riguarda, infine, l'importo della remunerazione, va
rilevato che la Corte ha gia statuito, in merito alla nozione di «equa
remunerazione», di cui all'art. 8, n. 2, della direttiva 92/100, che tale
remunerazione implica che il suo carattere equo sia, segnatamente, analizzato
alla luce del valore dell'uso di un oggetto protetto negli scambi economici
(v., in tal senso, sentenza SENA, cit., punto 37).

33      Orbene, come ricordato al punto 23 della presente sentenza,
conformemente all'art. 1, n. 3, della direttiva 92/100, il prestito non ha un
carattere economico o commerciale diretto o indiretto. Cio posto, l'uso di un
oggetto protetto, in caso di prestito da parte di istituzione pubbliche, non
puo essere analizzato alla luce del suo valore negli scambi economici. Di
conseguenza, l'importo della remunerazione sara necessariamente inferiore a
quello corrispondente ad un'equa remunerazione o potra persino essere fissato
forfettariamente per compensare la cessione in uso di tutti gli oggetti
protetti di cui trattasi.

34      Cio premesso, la remunerazione da fissare deve poter permettere agli
autori, conformemente a quanto previsto dal settimo 'considerando' della
direttiva 92/100, di percepire un reddito adeguato. Il suo importo non puo
pertanto essere puramente simbolico.

35      Per quanto riguarda, piu in particolare, i criteri di determinazione
dell'importo della remunerazione spettante agli autori in caso di prestito da
parte di istituzioni pubbliche, va ricordato che non esiste alcuna ragione
obiettiva che giustifichi la fissazione da parte del giudice comunitario di
precise modalita per la determinazione di una remunerazione uniforme che
indurrebbe necessariamente la Corte a sostituirsi agli Stati membri, ai quali
la direttiva 92/100 non impone alcun particolare criterio. Spetta quindi ai
soli Stati membri determinare, nell'ambito del loro territorio, i criteri piu
pertinenti per assicurare, entro i limiti imposti dal diritto comunitario, e
segnatamente della direttiva 92/100, il rispetto di tale nozione comunitaria
(v., per analogia, sentenza SENA, cit., punto 34).

36      A tale proposito, la formulazione dell'art. 5, n. 1, della direttiva
92/100 riserva un ampio potere discrezionale agli Stati membri. Infatti,
questi ultimi possono fissare l'importo della remunerazione spettante agli
autori, in caso di prestito da parte di istituzioni pubbliche, in funzione dei
propri obiettivi di promozione culturale.

37      Tuttavia, posto che la remunerazione costituisce, come constatato ai
punti 28 e 29 della presente sentenza, il corrispettivo del pregiudizio
arrecato agli autori dall'utilizzo delle loro opere senza la loro
autorizzazione, la determinazione dell'importo di tale remunerazione non puo
essere completamente dissociata dagli elementi costitutivi di un siffatto
pregiudizio. Poiche quest'ultimo deriva dal prestito pubblico, vale a dire la
cessione in uso di oggetti protetti da parte di istituzioni aperte al
pubblico, l'importo della remunerazione dovuta dovrebbe tenere conto
dell'ampiezza di tale cessione in uso.

38      Di conseguenza, quanto piu elevato sara il numero di oggetti protetti
ceduti in uso da un'istituzione di prestito pubblico, tanto piu ampia sara la
lesione dei diritti d'autore. Ne consegue che l'importo della remunerazione da
versare da parte di una siffatta istituzione dovrebbe prendere in
considerazione il numero di oggetti ceduti in uso al pubblico e che, pertanto,
le grandi istituzioni di prestito pubblico dovrebbero versare una
remunerazione maggiore rispetto alle istituzioni piu piccole.

39      Inoltre, il pubblico interessato, ossia il numero di persone che
fruiscono di prestiti, iscritte presso un'istituzione di prestito, risulta
altrettanto rilevante. Infatti, quanto piu elevato sara il numero di persone
aventi accesso agli oggetti protetti, tanto piu grande sara la lesione dei
diritti degli autori. Ne consegue che l'importo della remunerazione da pagare
agli autori dovrebbe essere determinata prendendo in considerazione anche il
numero di persone che fruiscono di prestiti, iscritte in tale istituto.

40      Nella causa principale e pacifico che il sistema posto in essere dal
regio decreto prende in considerazione il numero delle persone che fruiscono
di prestiti, iscritte nelle istituzioni di prestito pubblico, ma non il numero
di oggetti ceduti in uso al pubblico. Pertanto, una siffatta presa in
considerazione non tiene sufficientemente conto dell'ampiezza del pregiudizio
subito dagli autori, ne del principio secondo cui questi ultimi devono
ricevere una remunerazione equivalente ad un reddito adeguato, quale
menzionato al settimo 'considerando' della direttiva 92/100.

41      Inoltre, l'art. 4, n. 3, del decreto in esame prevede che, qualora una
persona sia iscritta presso piu istituzioni, la remunerazione sia dovuta una
sola volta per questa persona. A tal riguardo, la VEWA ha sostenuto,
all'udienza pubblica, che l'80% delle istituzioni nella Comunita francese del
Belgio fanno valere che gran parte dei loro lettori sono iscritti anche presso
altre istituzioni di prestito e che, conseguentemente, tali lettori non sono
presi in considerazione nel pagamento della remunerazione dell'autore
interessato.

42      Atteso quanto precede, detto sistema puo condurre, in concreto, ad una
quasi esenzione dall'obbligo di versare qualsiasi remunerazione di numerose
istituzioni. Orbene, una tale esenzione di fatto non e conforme all'art. 5, n.
3, della direttiva 92/100, quale interpretato dalla Corte, secondo cui
soltanto un numero limitato di categorie di istituzioni potenzialmente tenute
a versare una remunerazione in applicazione dell'art. 5, n. 1, della direttiva
92/100 puo essere esonerato da tale pagamento (v. sentenza
Commissione/Espagne, cit., punto 32).

43      Di conseguenza, alla luce di quanto precede, la questione posta va
risolta nel senso che l'art. 5, n. 1, della direttiva 92/100 osta ad una
normativa, come quella in esame nella causa principale, che pone in essere un
sistema secondo cui la remunerazione spettante agli autori, in caso di
prestito da parte di istituzioni pubbliche, viene calcolata esclusivamente in
funzione del numero di persone che fruiscono di prestiti iscritte presso le
istituzioni pubbliche, sulla base di una somma forfettaria annua fissata per
ogni persona che fruisce di un prestito.

  **Sulle spese**

44      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**L 'art. 5, n. 1, della direttiva del Consiglio 19 novembre 1992, 92/100/CEE,
concernente il diritto di noleggio, il diritto di prestito e taluni diritti
connessi al diritto di autore in materia di proprieta intellettuale, osta ad
una normativa, come quella in esame nella causa principale, che pone in essere
un sistema secondo cui la remunerazione spettante agli autori, in caso di
prestito da parte di istituzioni pubbliche, viene calcolata esclusivamente in
funzione del numero di persone che fruiscono di prestiti iscritte presso le
istituzioni pubbliche, sulla base di una somma forfettaria annua fissata per
ogni persona che fruisce di un prestito.**

Firme

* * *

* Lingua processuale: l'olandese. 


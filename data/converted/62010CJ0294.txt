

**Causa C ‑294/10**

**Andrejs Egl ītis**

**e**

**Edvards Ratnieks**

**contro**

**Latvijas Republikas Ekonomikas ministrija**

(domanda di pronuncia pregiudiziale proposta dall'Augstākās Tiesas Senāts)

«Trasporto aereo -- Regolamento (CE) n. 261/2004 -- Art. 5, n. 3 --
Compensazione pecuniaria dei passeggeri in caso di annullamento del volo --
Esonero dall'obbligo di compensazione pecuniaria in caso di circostanze
eccezionali -- Attuazione, da parte del vettore aereo, di tutte le misure del
caso per ovviare a circostanze eccezionali -- Pianificazione di risorse, in
tempo utile, al fine di poter garantire il volo dopo che sono venute meno
siffatte circostanze»

Massime della sentenza

_Trasporti -- Trasporti aerei -- Regolamento n. 261/2004 -- Compensazione ed
assistenza ai passeggeri in caso di cancellazione del volo -- Esonero
dall'obbligo di compensazione pecuniaria in caso di circostanze eccezionali --
Attuazione, da parte del vettore aereo, delle misure del caso destinate a
ovviare a circostanze eccezionali_

_(Regolamento del Parlamento europeo e del Consiglio n.  261/2004, artt. 5, n.
3, e 6, n. 1)_

L'art. 5, n. 3, del regolamento n. 261/2004, che istituisce regole comuni in
materia di compensazione ed assistenza ai passeggeri in caso di negato
imbarco, di cancellazione del volo o di ritardo prolungato, deve essere
interpretato nel senso che il vettore aereo, essendo tenuto a porre in essere
tutte le misure del caso al fine di ovviare a circostanze eccezionali, al
momento della pianificazione del volo, deve ragionevolmente tener conto del
rischio di ritardo connesso all'eventuale verificarsi di siffatte circostanze.
Lo stesso, di conseguenza, deve prevedere un determinato margine di tempo che
gli consenta, se possibile, di effettuare il volo interamente una volta che le
circostanze eccezionali siano venute meno. La valutazione del carattere di
opportunita delle misure adottate per istituire un margine di tempo atto a
evitare, ove possibile, che il ritardo derivante da circostanze eccezionali
determini la cancellazione del volo deve essere effettuata non gia alla luce
del ritardo constatato rispetto all'orario previsto per il decollo
dell'aeromobile, ma tenendo conto di quello che potrebbe risultare al termine
del volo effettuato alle nuove condizioni determinate dal verificarsi delle
circostanze eccezionali. Di conseguenza, tale valutazione deve tener conto
altresi di questi rischi accessori, nei limiti in cui gli elementi costitutivi
di questi ultimi siano prevedibili e calcolabili.

Per contro, la suddetta disposizione non puo essere interpretata come atta ad
imporre, quali misure del caso, che si pianifichi, in modo generale e
indifferenziato, un margine di tempo minimo applicabile indistintamente a
tutti i vettori aerei in tutte le situazioni in cui si verifichino circostanze
eccezionali. La valutazione della capacita del vettore aereo di garantire
l'intero volo previsto alle nuove condizioni risultanti dal verificarsi di
tali circostanze deve essere effettuata vegliando a che l'ampiezza del margine
di tempo richiesto non comporti che il vettore aereo sia indotto ad
acconsentire a sacrifici insopportabili per le capacita della sua impresa nel
momento preso in considerazione.

L'art. 6, n. 1, di tale regolamento non e applicabile nel contesto di una tale
valutazione del carattere di opportunita delle misure adottate dal vettore
aereo per costituire un margine di tempo al fine di effettuare il volo
interamente. Infatti, tale disposizione riguarda le varie categorie di
«ritardi» imputabili al vettore aereo slegate dal verificarsi di circostanze
eccezionali che non si sarebbero potute evitare anche qualora fossero state
adottate tutte le misure del caso.

(v. punti 32, 34, 36-37 e dispositivo)

  
  
  
  
  
  

SENTENZA DELLA CORTE (Terza Sezione)

12 maggio 2011 (*)

«Trasporto aereo - Regolamento (CE) n. 261/2004 - Art. 5, n. 3 - Compensazione
pecuniaria dei passeggeri in caso di annullamento del volo - Esonero
dall'obbligo di compensazione pecuniaria in caso di circostanze eccezionali -
Attuazione, da parte del vettore aereo, di tutte le misure del caso per
ovviare a circostanze eccezionali - Pianificazione di risorse, in tempo utile,
al fine di poter garantire il volo dopo che sono venute meno siffatte
circostanze»

Nel procedimento C‑294/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Augstākās Tiesas Senāts (Lettonia), con
decisione 9 giugno 2010, pervenuta in cancelleria il 15 giugno 2010, nella
causa

**Andrejs Egl ītis**,

**Edvards Ratnieks**

contro

**Latvijas Republikas Ekonomikas ministrija** ,

con l'intervento di:

**Air Baltic Corporation AS** ,

LA CORTE (Terza Sezione),

composta dal sig. K. Lenaerts, presidente di sezione, dal sig. D. Švaby, dalla
sig.ra R. Silva de Lapuerta, dai sigg. E. Juhasz e J. Malenovský (relatore),
giudici,

avvocato generale: sig.ra E. Sharpston

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il Latvijas Republikas Ekonomikas ministrija, dal sig. J. Pūce, in qualita di agente;

-        per il governo polacco, dalla sig.ra K. Rokicka, in qualita di agente;

-        per il governo del Regno Unito, dal sig. L. Seeboruth, in qualita di agente;

-        per la Commissione europea, dai sigg. A. Sauka e K. Simonsson, in qualita di agenti;

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 5, n. 3, e 6, n. 1, del regolamento (CE) del Parlamento europeo e
del Consiglio 11 febbraio 2004, n. 261, che istituisce regole comuni in
materia di compensazione ed assistenza ai passeggeri in caso di negato
imbarco, di cancellazione del volo o di ritardo prolungato e che abroga il
regolamento (CEE) n. 295/91 (GU L 46, pag. 1).

2        La domanda in parola e stata presentata nell'ambito di una
controversia tra i sigg. Eglītis e Ratnieks, due passeggeri di un volo
Copenhagen-Riga, e la compagnia aerea Air Baltic Corporation AS (in prosieguo:
la «Air Baltic»), sorta in seguito al rifiuto da parte di quest'ultima di
risarcire i passeggeri il cui volo BT 140, previsto il 14 luglio 2006, era
stato cancellato.

  **Contesto normativo**

3        Il primo e il secondo 'considerando' del regolamento n. 261/2004 sono
formulati nel modo seguente:

«(1)      L'intervento della Comunita nel settore del trasporto aereo dovrebbe
mirare, tra le altre cose, a garantire un elevato livello di protezione per i
passeggeri. Andrebbero inoltre tenute in debita considerazione le esigenze in
materia di protezione dei consumatori in generale.

(2)      Il negato imbarco, la cancellazione del volo o i ritardi prolungati
sono causa di gravi disagi e fastidi per i passeggeri».

4        Il tredicesimo, quattordicesimo e quindicesimo 'considerando' del
regolamento di cui trattasi dispongono come segue:

«(13) I passeggeri il cui volo e cancellato dovrebbero poter ottenere il
rimborso del prezzo del biglietto o avere la possibilita di proseguire il
viaggio con un volo alternativo in condizioni soddisfacenti, e dovrebbero
beneficiare di un'adeguata assistenza durante il periodo di attesa di un volo
successivo.

(14)      Come previsto ai sensi della convenzione di Montreal, gli obblighi
che incombono ai vettori aerei operativi dovrebbero essere limitati o
dovrebbero non applicarsi nei casi in cui un evento e dovuto a circostanze
eccezionali che non si sarebbero comunque potute evitare anche se fossero
state adottate tutte le misure del caso. Siffatte circostanze possono, in
particolare, ricorrere in caso di instabilita politica, condizioni
meteorologiche incompatibili con l'effettuazione del volo in questione, rischi
per la sicurezza, improvvise carenze del volo sotto il profilo della sicurezza
e scioperi che si ripercuotono sull'attivita di un vettore aereo operativo.

(15)      Dovrebbe essere considerata una circostanza eccezionale il caso in
cui l'impatto di una decisione di gestione del traffico aereo in relazione ad
un particolare aeromobile in un particolare giorno provochi un lungo ritardo,
un ritardo che comporti un pernottamento o la cancellazione di uno o piu voli
per detto aeromobile, anche se tutte le ragionevoli misure sono state adottate
dal vettore aereo interessato per evitare ritardi o cancellazioni».

5        L'art. 5 del medesimo regolamento, intitolato «Cancellazione del
volo», dispone al suo n. 1:

«In caso di cancellazione del volo, ai passeggeri interessati:

a)      e offerta l'assistenza del vettore operativo a norma dell'articolo 8;

b)      e offerta l'assistenza del vettore operativo a norma dell'articolo 9,
paragrafo 1, lettera a), e dell'articolo 9, paragrafo 2, nonche, in caso di
volo alternativo quando l'orario di partenza che si puo ragionevolmente
prevedere per il nuovo volo e rinviato di almeno un giorno rispetto all'orario
di partenza previsto per il volo cancellato, l'assistenza di cui all'articolo
9, paragrafo 1, lettere b) e c); e

c)      spetta la compensazione pecuniaria del vettore aereo operativo a norma
dell'articolo 7, a meno che:

i)      siano stati informati della cancellazione del volo almeno due
settimane prima dell'orario di partenza previsto; oppure

ii)      siano stati informati della cancellazione del volo nel periodo
compreso tra due settimane e sette giorni prima dell'orario di partenza
previsto e sia stato loro offerto di partire con un volo alternativo non piu
di due ore prima dell'orario di partenza previsto e di raggiungere la
destinazione finale meno di quattro ore dopo l'orario d'arrivo previsto;
oppure

iii)      siano stati informati della cancellazione del volo meno di sette
giorni prima dell'orario di partenza previsto e sia stato loro offerto di
partire con un volo alternativo non piu di un'ora prima dell'orario di
partenza previsto e di raggiungere la destinazione finale meno di due ore dopo
l'orario d'arrivo previsto».

6        L'art. 5, n. 3, del regolamento n. 261/2004 dispone come segue:

«Il vettore aereo operativo non e tenuto a pagare una compensazione pecuniaria
a norma dell'articolo 7, se puo dimostrare che la cancellazione del volo e
dovuta a circostanze eccezionali che non si sarebbero comunque potute evitare
anche se fossero state adottate tutte le misure del caso».

7        L'art. 6 dello stesso regolamento, intitolato «Ritardo», prevede al
suo n. 1:

«Qualora possa ragionevolmente prevedere che il volo sara ritardato, rispetto
all'orario di partenza previsto:

a)      di due o piu ore per tutte le tratte aeree pari o inferiori a 1 500
km; o

b)      di tre o piu ore per tutte le tratte aeree intracomunitarie superiori
a 1 500 km e per tutte le altre tratte aeree comprese tra 1 500 e 3 500 km; o

c)      di quattro o piu ore per tutte le altre tratte aeree che non rientrano
nei casi di cui alle lettere a) o b),

il vettore aereo operativo presta ai passeggeri:

i)      l'assistenza prevista nell'articolo 9, paragrafo 1, lettera a), e
nell'articolo 9, paragrafo 2; e

ii)      quando l'orario di partenza che si puo ragionevolmente prevedere e
rinviato di almeno un giorno rispetto all'orario di partenza precedentemente
previsto, l'assistenza di cui all'articolo 9, paragrafo 1, lettere b) e c); e

iii)      quando il ritardo e di almeno cinque ore, l'assistenza prevista
nell'articolo 8, paragrafo 1, lettera a)».

8        L'art. 7 del regolamento in parola, intitolato «Diritto a
compensazione pecuniaria», dispone al suo n. 1:

«Quando e fatto riferimento al presente articolo, i passeggeri interessati
ricevono una compensazione pecuniaria pari a:

a)      250 EUR per tutte le tratte aeree inferiori o pari a 1 500 chilometri;

b)      400 EUR per tutte le tratte aeree intracomunitarie superiori a 1 500
chilometri e per tutte le altre tratte comprese tra 1 500 e 3 500 chilometri;

c)      600 EUR per le tratte aeree che non rientrano nelle lettere a) o b).

Nel determinare la distanza si utilizza come base di calcolo l'ultima
destinazione per la quale il passeggero subisce un ritardo all'arrivo rispetto
all'orario previsto a causa del negato imbarco o della cancellazione del
volo».

  **Causa principale e questioni pregiudiziali**

9        Il 14 luglio 2006 lo spazio aereo svedese della regione di Malmo e
stato chiuso a partire dalle 20.30 a causa di black out energetici che hanno
comportato il malfunzionamento dei radar e dei sistemi di navigazione aerea.
Lo stesso giorno era previsto il decollo del volo Copenhagen-Riga, operato
dalla Air Baltic, alle 20.35.

10      I passeggeri sono stati imbarcati sull'aereo e vi sono rimasti,
attendendo il decollo, per poco piu di due ore, ossia fino a circa le 22.45.
Alle 22.45, i passeggeri sono stati informati del fatto che il volo era
cancellato e, pertanto, sono stati invitati a sbarcare dall'aereo.

11      Ritenendo di avere diritto, a seguito della cancellazione del loro
volo, a ottenere una compensazione pecuniaria da parte della Air Baltic, due
passeggeri, i sigg. Eglītis e Ratnieks, hanno adito il Patērētāju tiesību
aizsardzības centrs (Ufficio per la tutela dei diritti dei consumatori; in
prosieguo: l'«Ufficio»).

12      L'Ufficio ha respinto il loro reclamo. Questa decisione e stata
confermata con un provvedimento del 22 marzo 2007 del Latvijas Republikas
Ekonomikas ministrija (Ministero dell'Economia della Repubblica di Lettonia;
in prosieguo: il «ministrija»).

13      I ricorrenti di cui alla causa principale hanno presentato ricorso
contro questa decisione del ministrija, prima dinanzi all'Administratīvā
rajona tiesa (Tribunale amministrativo distrettuale), quindi dinanzi
all'Administratīvā apgabaltiesa (Tribunale amministrativo competente in sede
di appello). Dal momento che i loro ricorsi erano stati respinti, gli stessi
hanno presentato ricorso per cassazione dinanzi al giudice del rinvio.

14      L'Ufficio, il ministrija, successivamente i giudici amministrativi di
primo grado e di appello hanno ritenuto che la Air Baltic non fosse tenuta, in
forza dell'art. 5, n. 3, del regolamento n. 261/2004, a versare una
compensazione pecuniaria ai ricorrenti, in quanto doveva ritenersi che la
cancellazione del volo si fosse verificata in circostanze eccezionali,
indipendenti dalla volonta di questa compagnia aerea.

15      I ricorrenti di cui alla causa principale sostengono, dal canto loro,
che la causa di cancellazione del volo non era la chiusura dello spazio aereo
svedese, ma la cessazione dell'orario lavorativo autorizzato per l'equipaggio
di tale volo. Essi non contestano che il blocco dello spazio aereo svedese, a
causa dei black out energetici, sia qualificabile come «circostanze
eccezionali» che sfuggono al controllo della compagnia aerea. Ma, a loro
giudizio, questo accadimento giustifica soltanto il ritardo iniziale del volo,
vale a dire tra le 20.35 e le 22.45. La decisione di cancellare il volo
sarebbe stata adottata alle 22.45 in quanto l'orario lavorativo autorizzato
per l'equipaggio era insufficiente per effettuare il volo nella sua interezza.

16      Il giudice del rinvio, dal suo canto, ha ritenuto che si potesse
ammettere che, alle 20.35, al momento previsto per il decollo, esistessero
circostanze eccezionali, vale a dire, nel caso specifico, la chiusura dello
spazio aereo della regione di Malmo, circostanze che l'operatore non era in
grado di evitare. Tuttavia, esso aggiunge che i vettori aerei, in linea
generale, non sono soliti cancellare voli ogni volta che non vi e la
possibilita di decollare esattamente all'orario previsto. Lo stesso reputa
che, tenuto conto della natura specifica dell'attivita del trasporto aereo,
poiche i passeggeri non hanno praticamente la possibilita di prendere altri
voli o di utilizzare altri mezzi di trasporto e le compagnie aeree non possono
modificare l'assegnazione delle loro risorse, in particolare al di fuori del
loro aeroporto di collegamento, il vettore e l'aeroporto si impegnano di
regola, nella misura del possibile, a garantire comunque il volo previsto.

17      Pertanto, il giudice in parola si chiede se l'impossibilita di
decollare esattamente all'ora prevista per il volo di cui trattasi sia un
motivo sufficiente per decidere di cancellare quest'ultimo. In particolare, lo
stesso si chiede se, ove l'impossibilita di decollare all'ora prevista, dovuta
a circostanze eccezionali, sia di breve durata, queste ultime possano
giustificare la cancellazione del volo.

18      Il giudice del rinvio si chiede se l'art. 5, n. 3, del regolamento n.
261/2004, quando prevede che il vettore aereo e tenuto a pagare una
compensazione pecuniaria ai viaggiatori solo a condizione che siano state
adottate tutte le misure del caso per evitare le circostanze eccezionali,
includa tra tali misure l'obbligo per il vettore di pianificare le proprie
risorse, fra cui rientra l'equipaggio, affinche in caso si verificano siffatte
circostanze si possa effettuare il volo entro un determinato lasso di tempo.

19      Quanto alla definizione di tale «lasso di tempo», i ricorrenti di cui
alla causa principale ritengono che debbano essere preventivate risorse
sufficienti affinche il volo abbia luogo almeno entro le due ore successive
all'orario inizialmente previsto per il decollo. Al riguardo, la loro
argomentazione dinanzi al giudice del rinvio si fonda sulle disposizioni del
regolamento n. 261/2004 che disciplinano gli obblighi del vettore in caso di
ritardo. L'art. 6, n. 1, lett. a), del regolamento n. 261/2004 stabilisce che,
qualora il vettore aereo operativo possa ragionevolmente prevedere che il volo
sara ritardato, rispetto all'orario di partenza previsto, di due o piu ore per
tutte le tratte aeree pari o inferiori a 1 500 km, dovrebbe prestare ai
passeggeri l'assistenza prescritta dal citato regolamento. I ricorrenti ne
deducono che il ritardo di due ore verificatosi in questa controversia sia
«normale», ossia che l'impossibilita che nell'arco di queste due ore il volo
venisse effettuato non e di per se una circostanza atta a giustificare la
cancellazione dello stesso.

20      Il giudice del rinvio, dal suo canto, reputa che l'obiettivo diretto
dell'art. 6, n. 1, del regolamento n. 261/2004 non consista nel disciplinare
le suddette questioni nel modo in cui lo intendono i ricorrenti di cui alla
causa principale, ma che non sia possibile escludere che questa norma possa
essere funzionale all'interpretazione sistematica dell'art. 5, n. 3, del
regolamento in parola.

21      Posto di fronte a tali questioni, l'Augstākās Tiesas Senāts ha quindi
deciso di sospendere il procedimento e di sottoporre alla Corte le seguenti
questioni pregiudiziali:

«1)      Se l'art. 5, n. 3, del [regolamento n. 261/2004] debba essere
interpretato nel senso che, perche si possa affermare che un vettore aereo ha
adottato tutte le misure del caso per evitare le circostanze eccezionali,
questo sia obbligato a pianificare in tempo utile le proprie risorse affinche
sia possibile effettuare il volo programmato una volta cessate le circostanze
eccezionali impreviste, ossia nel corso di un determinato lasso di tempo
successivo all'ora di decollo prevista.

2)      In caso di soluzione affermativa della prima questione, se sia
applicabile l'art. 6, n. 1, del regolamento [n. 261/2004] per determinare il
margine di tempo minimo che il vettore, nel pianificare le proprie risorse in
tempo utile, deve prevedere come eventuale ritardo prevedibile nell'ipotesi
che si determinino circostanze eccezionali».

  **Sulle questioni pregiudiziali**

22      Con le sue due questioni, che occorre esaminare congiuntamente, il
giudice del rinvio chiede, in sostanza, se l'art. 5, n. 3, del regolamento n.
261/2004 debba essere interpretato nel senso che un vettore aereo ha
l'obbligo, in applicazione delle misure del caso che e tenuto ad attuare per
ovviare a circostanze eccezionali, di pianificare le sue ricorse in tempo
utile onde disporre di un determinato «margine di tempo» minimo
successivamente all'orario previsto del decollo, in modo da essere in grado,
ove possibile, di effettuare il volo dopo che le circostanze eccezionali sono
venute meno. Tale giudice si chiede, in particolare, se tale «margine di
tempo» possa essere determinato con riferimento all'art. 6, n. 1, del
regolamento n. 261/2004.

23      In via preliminare, si deve osservare che, ai sensi dell'art. 5, n. 1,
del regolamento n. 261/2004, in caso di cancellazione di un volo, ai
passeggeri interessati spetta, da parte del vettore aereo, alle condizioni
stabilite in tale numero, in primo luogo, un'assistenza in conformita all'art.
8 del regolamento in parola, ossia il diritto al rimborso o all'imbarco su un
volo alternativo, in secondo luogo, l'assistenza in termini di spese di
ristorazione, di pernottamento in albergo e di comunicazioni telefoniche
prevista all'art. 9 del medesimo regolamento e, in terzo luogo, una
compensazione pecuniaria secondo le modalita previste all'art. 7 di
quest'ultimo, a meno che non siano stati informati in tempo utile in ordine
alla cancellazione del volo.

24      Tuttavia, ai sensi dell'art. 5, n. 3, di tale regolamento, in deroga
alle disposizioni del n. 1 dello stesso articolo, il vettore aereo e esentato
da uno dei suoi obblighi, vale a dire quello che prescrive la compensazione
pecuniaria dei passeggeri, se puo dimostrare che la cancellazione del volo e
dovuta a circostanze eccezionali che non si sarebbero comunque potute evitare
anche se fossero state adottate tutte le misure del caso.

25      A questo proposito, al punto 40 della sentenza 22 dicembre 2008, causa
C‑549/07, Wallentin-Hermann (Racc. pag. I‑11061), la Corte ha dichiarato che,
atteso che non tutte le circostanze eccezionali determinano un esonero, spetta
a colui che vuole avvalersene dimostrare, in aggiunta, che esse non si
sarebbero comunque potute evitare con misure idonee alla situazione, ossia
mediante le misure che, nel momento in cui si sono verificate tali circostanze
eccezionali, rispondono, in particolare, a condizioni tecnicamente ed
economicamente sopportabili per il vettore aereo in questione. Quest'ultimo
deve infatti dimostrare, come precisato dalla Corte al punto 41 della medesima
sentenza, che, anche avvalendosi di tutti i mezzi di cui disponeva, in termini
di personale, di materiale e di risorse finanziarie, egli non avrebbe
palesemente potuto evitare - se non a pena di acconsentire a sacrifici
insopportabili per le capacita della sua impresa nel momento preso in
considerazione - che le circostanze eccezionali cui doveva far fronte
comportino la cancellazione del volo.

26      Occorre anzitutto sottolineare che, molto spesso, l'emergere di
circostanze eccezionali rende difficile, o addirittura impossibile,
l'effettuazione del volo secondo l'orario previsto. Pertanto, il rischio di
ritardo del volo, che puo determinarne, in definitiva, la cancellazione,
costituisce la tipica conseguenza dannosa per i passeggeri, e pertanto ben
prevedibile, del verificarsi di circostanze eccezionali.

27      Ne consegue che il vettore aereo, dal momento che e tenuto, in
applicazione dell'art. 5, n. 3, del regolamento n. 261/2004, a porre in essere
tutte le misure del caso onde ovviare a circostanze eccezionali, deve
ragionevolmente, in fase di pianificazione del volo, tener conto del rischio
di ritardo connesso all'eventuale emergere di tali circostanze.

28      In particolare, al fine di evitare che qualsiasi ritardo, anche
insignificante, che derivi dall'emergere di circostanze eccezionali conduca
inevitabilmente alla cancellazione del volo, il vettore aereo ragionevole deve
pianificare le sue risorse in tempo utile per poter disporre di un determinato
margine di tempo, per essere in grado, ove possibile, di effettuare il volo
dopo che le circostanze eccezionali sono venute meno. Se, in una siffatta
situazione, un vettore aereo non dispone, per contro, di alcun margine di
tempo, non si puo concludere che esso abbia adottato tutte le misure del caso
previste all'art. 5, n. 3, del regolamento n. 261/2004.

29      Per quanto riguarda, in primo luogo, la fissazione, in termini
generali, di un margine di tempo minimo cui il giudice del rinvio fa
riferimento, si deve rammentare che, al punto 42 della citata sentenza
Wallentin-Hermann, la Corte ha dichiarato, in tal senso, che occorreva
verificare se il vettore aereo in questione avesse adottato le misure idonee
alla situazione concreta, ossia quelle che, al verificarsi delle circostanze
eccezionali di cui avrebbe stabilito l'esistenza, rispondevano, in
particolare, a condizioni tecnicamente ed economicamente sopportabili per il
vettore in parola.

30      La Corte ha pertanto ratificato un concetto di misure del caso, da
precisarsi di volta in volta e flessibile, lasciando al giudice nazionale il
compito di valutare se, nelle circostanze del caso di specie, si potesse
considerare che il vettore aereo aveva adottato le misure idonee in funzione
della situazione.

31      Ne consegue che l'art. 5, n. 3, del regolamento n. 261/2004 non puo
essere interpretato come atto ad imporre, quali misure del caso, che si
pianifichi, in modo generale e indifferenziato, un margine di tempo minimo
applicabile indistintamente a tutti i vettori aerei in tutte le situazioni in
cui si verifichino circostanze eccezionali.

32      Per quanto riguarda, in secondo luogo, la valutazione del carattere di
opportunita delle misure adottate per istituire un margine di tempo atto a
evitare, ove possibile, che il ritardo derivante da circostanze eccezionali
determini la cancellazione del volo, si deve innanzitutto constatare che tale
valutazione deve essere effettuata non gia, come sembra suggerire il giudice
del rinvio, alla luce del ritardo constatato rispetto all'orario previsto per
il decollo dell'aeromobile, ma tenendo conto di quello che potrebbe risultare
al termine del volo effettuato alle nuove condizioni determinate dal
verificarsi delle circostanze eccezionali.

33      Infatti, nel contesto di una tale valutazione, rileva esclusivamente
la capacita del vettore aereo di effettuare l'intero volo previsto, inteso
come un'«unita» di tale trasporto, realizzata da un vettore aereo che fissa il
suo itinerario (v., in tal senso, sentenza 10 luglio 2008, Emirates Airlines,
causa C‑173/07, Racc. pag. I‑5237, punto 40), nonostante il verificarsi di
circostanze eccezionali che hanno causato un determinato ritardo. Orbene, un
ritardo nei termini inizialmente constatati, nel momento in cui le circostanze
eccezionali di cui trattasi vengono meno o rispetto all'orario previsto per il
decollo, puo aumentare in una fase successiva, a motivo della concatenazione
di varie complicazioni accessorie derivanti dal fatto che il volo di cui
trattasi non potrebbe piu essere regolarmente effettuato, secondo l'orario
previsto, quali le difficolta relative alla riassegnazione dei corridoi aerei
o alle condizioni di accessibilita dell'aeroporto di atterraggio, compresa
l'eventuale chiusura totale o parziale di quest'ultimo durante determinate ore
della notte. Ne conseguirebbe che, al termine del volo, quest'ultimo subirebbe
in definitiva un ritardo nettamente superiore a quello inizialmente
constatato.

34      La valutazione dell'opportunita delle misure adottate dal vettore
aereo al momento della sua pianificazione del volo deve, pertanto, tener conto
altresi di questi rischi accessori, nei limiti in cui gli elementi costitutivi
di questi ultimi siano prevedibili e calcolabili.

35      Quanto alla capacita del vettore aereo di effettuare l'intero volo
previsto in tali condizioni, la stessa deve essere valutata alla luce dei
criteri sanciti dalla Corte nella citata sentenza Wallentin-Hermann. Una tale
valutazione deve essere effettuata vegliando a che l'ampiezza del margine di
tempo richiesto non comporti che il vettore aereo sia indotto ad acconsentire
a sacrifici insopportabili per le capacita della sua impresa nel momento
pertinente.

36      Inoltre, si deve aggiungere che, all'atto della valutazione
dell'opportunita delle misure adottate al fine di costituire tale margine di
tempo, l'art. 6, n. 1, del regolamento n. 261/2004 non e applicabile. Infatti,
tale disposizione riguarda le varie categorie di «ritardi» imputabili al
vettore aereo slegate dal verificarsi di circostanze eccezionali che non si
sarebbero potute evitare anche qualora fossero state adottate tutte le misure
del caso.

37      Tenuto conto delle summenzionate considerazioni, occorre risolvere le
questioni sottoposte dichiarando che l'art. 5, n. 3, del regolamento n.
261/2004 deve essere interpretato nel senso che il vettore aereo, essendo
tenuto a porre in essere tutte le misure del caso al fine di ovviare a
circostanze eccezionali, al momento della pianificazione del volo, deve
ragionevolmente tener conto del rischio di ritardo connesso all'eventuale
verificarsi di siffatte circostanze. Lo stesso, di conseguenza, deve prevedere
un determinato margine di tempo che gli consenta, se possibile, di effettuare
il volo interamente una volta che le circostanze eccezionali siano venute
meno. Per contro, questa disposizione non puo essere interpretata come atta ad
imporre, quali misure del caso, che si pianifichi, in modo generale e
indifferenziato, un margine di tempo minimo applicabile indistintamente a
tutti i vettori aerei in tutte le situazioni in cui si verifichino circostanze
eccezionali. La valutazione della capacita del vettore aereo di garantire
l'intero volo previsto alle nuove condizioni risultanti dal verificarsi di
tali circostanze deve essere effettuata vegliando a che l'ampiezza del margine
di tempo richiesto non comporti che il vettore aereo sia indotto ad
acconsentire a sacrifici insopportabili per le capacita della sua impresa nel
momento preso in considerazione. L'art. 6, n. 1, di tale regolamento non e
applicabile nel contesto di una tale valutazione.

  **Sulle spese**

38      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**L 'art. 5, n. 3, del regolamento (CE) del Parlamento europeo e del Consiglio
11 febbraio 2004, n. 261, che istituisce regole comuni in materia di
compensazione ed assistenza ai passeggeri in caso di negato imbarco, di
cancellazione del volo o di ritardo prolungato e che abroga il regolamento
(CEE) n. 295/91, deve essere interpretato nel senso che il vettore aereo,
essendo tenuto a porre in essere tutte le misure del caso al fine di ovviare a
circostanze eccezionali, al momento della pianificazione del volo, deve
ragionevolmente tener conto del rischio di ritardo connesso all'eventuale
verificarsi di siffatte circostanze. Lo stesso, di conseguenza, deve prevedere
un determinato margine di tempo che gli consenta, se possibile, di effettuare
il volo interamente una volta che le circostanze eccezionali siano venute
meno. Per contro, questa disposizione non puo essere interpretata come atta ad
imporre, quali misure del caso, che si pianifichi, in modo generale e
indifferenziato, un margine di tempo minimo applicabile indistintamente a
tutti i vettori aerei in tutte le situazioni in cui si verifichino circostanze
eccezionali. La valutazione della capacita del vettore aereo di garantire
l'intero volo previsto alle nuove condizioni risultanti dal verificarsi di
tali circostanze deve essere effettuata vegliando a che l'ampiezza del margine
di tempo richiesto non comporti che il vettore aereo sia indotto ad
acconsentire a sacrifici insopportabili per le capacita della sua impresa nel
momento preso in considerazione. L'art. 6, n. 1, di tale regolamento non e
applicabile nel contesto di una tale valutazione.**

Firme

* * *

* Lingua processuale: il lettone. 


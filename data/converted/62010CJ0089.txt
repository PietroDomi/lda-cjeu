

**Cause riunite C ‑89/10 e C‑96/10**

**Q-Beef NV**

**contro**

**Belgische Staat**

**e**

**Frans Bosschaert**

**contro**

**Belgische Staat e  altri**

(domande di pronuncia pregiudiziale proposte dal Rechtbank van eerste aanleg
te Brussel)

«Tributi nazionali incompatibili con il diritto dell'Unione -- Tributi versati
in forza di un sistema di sostegno finanziario e di prelievi dichiarato
contrario al diritto dell'Unione -- Sistema sostituito con un nuovo sistema
giudicato compatibile -- Restituzione dei tributi indebitamente riscossi --
Principi di equivalenza e di effettivita -- Durata del termine di prescrizione
-- Dies a quo -- Crediti da recuperare nei confronti dello Stato e dei privati
-- Termini diversi»

Massime della sentenza

1.         _Diritto dell 'Unione -- Effetto diretto -- Tributi nazionali incompatibili con il diritto dell'Unione -- Restituzione -- Modalita -- Applicazione del diritto nazionale -- Previsione, da parte di quest'ultimo, di termini di prescrizione o di decadenza_

2.         _Diritto dell 'Unione -- Effetto diretto -- Tributi nazionali incompatibili con il diritto dell'Unione -- Restituzione -- Modalita -- Applicazione del diritto nazionale -- Previsione, da parte di quest'ultimo, di un termine di prescrizione piu lungo per ottenere la restituzione dei tributi da un intermediario privato rispetto al termine applicabile allo Stato -- Ammissibilita -- Presupposto_

3.         _Questioni pregiudiziali -- Interpretazione -- Effetti nel tempo delle sentenze interpretative -- Effetto retroattivo -- Sentenza che dichiara l'incompatibilita con il diritto dell'Unione della retroattivita di una normativa nazionale_

_(Art.  267 TFUE)_

1.        Il diritto dell'Unione non osta all'applicazione di un termine di prescrizione di cinque anni, previsto dall'ordinamento giuridico interno di uno Stato membro per i crediti nei confronti dello Stato, alle azioni di recupero di tributi che sono stati corrisposti in violazione di tale diritto in forza di un «sistema misto di aiuti e tributi». 

Infatti, in assenza di regole armonizzate concernenti il rimborso di tributi
imposti in violazione del diritto dell'Unione, gli Stati membri mantengono il
diritto di applicare le modalita procedurali previste dal proprio ordinamento
giuridico interno, in particolare, in materia di termini di decadenza, fermo
restando il rispetto dei principi di equivalenza e di effettivita.

Orbene, il principio di equivalenza e rispettato a condizione che il termine
di prescrizione di cinque anni si applichi a tutti i crediti nei confronti
dello Stato membro di cui trattasi e che la sua applicabilita non dipenda
dalla questione di stabilire se tali crediti derivino da una violazione del
diritto nazionale o del diritto dell'Unione, circostanza che spetta ai giudici
nazionali verificare. Per quanto concerne il principio di effettivita, la
fissazione di termini di ricorso ragionevoli a pena di decadenza,
nell'interesse della certezza del diritto, a tutela sia del contribuente sia
dell'amministrazione interessata, e compatibile con il diritto dell'Unione.
Infatti, siffatti termini non sono tali da rendere praticamente impossibile o
eccessivamente difficile l'esercizio dei diritti conferiti dall'ordinamento
giuridico dell'Unione, anche se, per definizione, lo spirare di detti termini
comporta il rigetto, totale o parziale, dell'azione esperita.

(v. punti 34-36, 38, dispositivo 1)

2.        Il diritto dell'Unione non osta a una normativa nazionale che concede a un privato un termine piu lungo per ottenere la restituzione di tributi da un altro privato intervenuto in qualita di intermediario, al quale li ha indebitamente versati e che li ha assolti per conto del primo a beneficio dello Stato, mentre, se avesse versato tali tributi direttamente allo Stato, l'azione di tale privato sarebbe stata soggetta a un termine piu breve per ottenere la restituzione, in deroga al regime di diritto comune dell'azione di ripetizione dell'indebito, purche i privati che agiscono in qualita di intermediari possano effettivamente rivalersi sullo Stato per gli importi eventualmente assolti a beneficio di altri privati. 

(v. punto 45, dispositivo 2)

3.        La constatazione da parte della Corte, in una sentenza pronunciata a seguito di un rinvio pregiudiziale, dell'incompatibilita del carattere retroattivo della normativa nazionale con il diritto dell'Unione non incide sul momento di inizio del termine di prescrizione previsto dall'ordinamento giuridico interno per i crediti nei confronti dello Stato membro di cui trattasi. 

Infatti, da un lato, la questione della determinazione del momento iniziale
del termine di prescrizione rientra in linea di principio nell'ambito del
diritto nazionale. Dall'altro, una sentenza pronunciata su rinvio
pregiudiziale ha valore non costitutivo bensi puramente dichiarativo, con la
conseguenza che i suoi effetti risalgono, in linea di principio, alla data di
entrata in vigore della norma interpretata. Di conseguenza, il diritto
dell'Unione osta a che un'autorita nazionale eccepisca la scadenza di un
termine di prescrizione ragionevole soltanto se il comportamento delle
autorita nazionali, in combinazione con l'esistenza di un termine di
decadenza, hanno la conseguenza di privare totalmente un soggetto della
possibilita di far valere i suoi diritti dinanzi ai giudici nazionali.

(v. punti 47-48, 51, 53, dispositivo 3)

  
  
  
  
  
  

SENTENZA DELLA CORTE (Quarta Sezione)

8 settembre 2011 (*)

«Tributi nazionali incompatibili con il diritto dell'Unione - Tributi versati
in forza di un sistema di sostegno finanziario e di prelievi dichiarato
contrario al diritto dell'Unione - Sistema sostituito con un nuovo sistema
giudicato compatibile - Restituzione dei tributi indebitamente riscossi -
Principi di equivalenza e di effettivita - Durata del termine di prescrizione
- Dies a quo - Crediti da recuperare nei confronti dello Stato e dei privati -
Termini diversi»

Nei procedimenti riuniti C‑89/10 e C‑96/10,

aventi ad oggetto le domande di pronuncia pregiudiziale proposte alla Corte
dal Rechtbank van eerste aanleg te Brussel (Belgio), con decisioni,
rispettivamente, 29 e 12 gennaio 2010, pervenute in cancelleria il 17 e 22
febbraio 2010, nelle cause

**Q -Beef NV** (C‑89/10)

contro

**Stato belga,**

e

**Frans Bosschaert** (C‑96/10)

contro

**Stato belga,**

**Vleesgroothandel Georges Goossens en Zonen NV,**

**Slachthuizen Goossens NV,**

LA CORTE (Quarta Sezione),

composta dal sig. J.‑C. Bonichot, presidente di sezione, dal sig. L. Bay
Larsen, dalle sig.re C. Toader (relatore), A. Prechal e dal sig. E.
Jarašiūnas, giudici,

avvocato generale: sig. N. Jaaskinen

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 3 febbraio
2011,

considerate le osservazioni presentate:

-        per la Q-Beef NV e il sig. Bosschaert, dall'avv. J. Arnauts-Smeets, advocaat,

-        per la Vleesgroothandel Georges Goossens en Zonen NV e la Slachthuizen Goossens NV, dagli avv.ti A. D'Halluin e F. van Remoortel, advocaten, 

-        per il governo belga, dal sig. J.-C. Halleux, in qualita di agente, assistito dagli avv.ti Y. Vastersavendts e E. Jacubowitz, advocaten, 

-        per la Commissione europea, dai sigg. S. Thomas e H. van Vliet, in qualita di agenti,

sentite le conclusioni dell'avvocato generale, presentate all'udienza del 26
maggio 2011,

ha pronunciato la seguente

**Sentenza**

1        Le domande di pronuncia pregiudiziale vertono sulla conformita con i
principi di equivalenza e di effettivita derivanti dal diritto dell'Unione di
un termine speciale di prescrizione di cinque anni previsto dal diritto
interno del Regno del Belgio, nonche sulla determinazione del momento iniziale
di tale termine.

2        Tali domande sono state presentate nell'ambito di controversie tra la
Q‑Beef NV (in prosieguo: la «Q-Beef») e lo Stato belga nel procedimento
C‑89/10, e il sig. Bosschaert, da un lato, e lo Stato belga, la
Vleesgroothandel Georges Goossens en Zonen NV e la Slachthuizen Goossens NV
(in prosieguo: le «societa Goossens»), dall'altro, nel procedimento C‑96/10,
in merito alla possibilita di applicare un termine di prescrizione
quinquennale ai ricorsi proposti contro lo Stato belga per ottenere il
rimborso dei contributi prelevati al fine di alimentare il Fondo per la sanita
e la produzione degli animali (in prosieguo: il «Fondo»).

  **Contesto normativo**

  _La normativa nazionale relativa al Fondo_

 La normativa del 1987

3        La legge 24 marzo 1987, in materia di sanita degli animali (
_Moniteur belge_ del 17 aprile 1987, pag. 5788; in prosieguo: la «legge del
1987»), istituiva un regime di finanziamento delle prestazioni relative alla
lotta contro le malattie degli animali nonche al miglioramento dell'igiene,
della sanita e della qualita degli animali e dei prodotti animali (in
prosieguo: il «regime del 1987»). Ai sensi del suo art. 2, tale legge si
proponeva l'obiettivo di «lottare contro le malattie degli animali allo scopo
di promuovere la pubblica salute e la prosperita economica dei detentori di
animali».

4        L'art. 32, n. 2, della legge del 1987 disponeva quanto segue:

«Presso il Ministero dell'Agricoltura e istituito [il Fondo] (...). Tale Fondo
ha lo scopo di intervenire nel finanziamento degli indennizzi, delle
sovvenzioni e di altre prestazioni relative alla lotta contro le malattie
degli animali e al miglioramento delle condizioni di igiene, di sanita e di
qualita degli animali e dei prodotti animali. Il Fondo e alimentato da:

1°      i contributi obbligatori a carico delle persone fisiche o giuridiche
che producono, trasformano, trasportano, trattano, vendono o commercializzano
animali;

(...)

Qualora il contributo obbligatorio venga corrisposto da soggetti che
trasformano, trasportano, trattano, vendono o commercializzano animali o
prodotti animali, l'onere economico corrispondente viene trasferito, all'atto
di ciascuna transazione, sino al livello del produttore».

5        La legge del 1987 autorizzava il Re a stabilire con decreto l'importo
di tali contributi obbligatori, nonche le modalita della loro riscossione. Con
il regio decreto 11 dicembre 1987, relativo ai contributi obbligatori a favore
del Fondo per la sanita e la produzione degli animali ( _Moniteur belge_ del
23 dicembre 1987, pag. 19317; in prosieguo: il «decreto del 1987»), e stato
posto a carico delle aziende di macellazione e degli esportatori, a partire
dal 1° gennaio 1988, un contributo obbligatorio per ogni vitello, manzo o
suino macellato o esportato vivo. I contributi obbligatori imposti alle
aziende di macellazione e agli esportatori dovevano essere trasferiti da
questi ultimi ai fornitori degli animali che, se del caso, li trasferivano al
venditore, risalendo cosi la catena fino al produttore. La legge e il decreto
del 1987 sono stati in seguito piu volte modificati. Nessuno di tali atti
normativi e stato notificato alla Commissione ai sensi dell'art. 93, n. 3, del
Trattato CEE (divenuto art. 93, n. 3, del Trattato CE, a sua volta divenuto
art. 88, n. 3, CE).

 La legge del 1998

6        In seguito alla decisione della Commissione 7 maggio 1991,
91/538/CEE, relativa al Fondo per la salute e la produzione animale in Belgio
(GU L 294, pag. 43), che dichiara il regime del 1987 incompatibile con il
mercato comune, e in forza della legge 23 marzo 1998, relativa alla creazione
di un Fondo di esercizio per la sanita e la qualita degli animali e dei
prodotti animali ( _Moniteur belge_ del 30 aprile 1998, pag. 13469; in
prosieguo: la «legge del 1998»), tale regime e stato abolito e sostituito da
un nuovo regime (in prosieguo: il «regime del 1998»), comportante un nuovo
sistema di contributi obbligatori applicabile retroattivamente a partire dal
1° gennaio 1988, nonche da un nuovo fondo, il Fondo di esercizio per la sanita
e la qualita degli animali e dei prodotti animali (in prosieguo,
congiuntamente al fondo del regime del 1987: il «Fondo»). Il regime del 1998
differisce da quello del 1987 essenzialmente per il fatto che non prevede
alcun contributo per gli animali importati e in quanto i contributi per gli
animali esportati non sono piu dovuti a partire dal 1° gennaio 1997.

7        L'art. 5 della legge del 1998 prevede che il Fondo sia finanziato, in
particolare, mediante i contributi imposti dal Re a carico delle persone
fisiche o giuridiche che producono, trasformano, trasportano, trattano,
vendono o commercializzano animali o prodotti animali.

8        L'art. 14 della legge del 1998 impone contributi alle aziende di
macellazione e agli esportatori. Gli importi di tali contributi variano a
seconda del periodo per il quale sono dovuti. Ai sensi di tale articolo:

«Sono posti a carico delle aziende di macellazione e degli esportatori i
seguenti contributi obbligatori a favore del Fondo:

(…).

L'onere relativo a tali contributi obbligatori viene traslato verso il
produttore.

Detti contributi sono dovuti solo per gli animali nazionali. Essi non sono
dovuti per gli animali importati e non sono piu dovuti per gli animali
esportati a partire dal 1° gennaio 1997.

Quanto agli animali importati, i contributi obbligatori pagati, a partire dal
1° gennaio 1988, in applicazione del [decreto del 1987], come modificato dai
regi decreti 8 aprile 1989, 23 novembre 1990, 19 aprile 1993, 15 maggio 1995,
25 febbraio 1996 e 13 marzo 1997, vengono rimborsati ai creditori i quali
dimostrino che i contributi obbligatori da loro pagati si riferivano ad
animali importati, che l'onere di tali contributi non e stato da essi traslato
verso il produttore o che tale traslazione dell'onere impositivo e stata
annullata, e dimostrino altresi di avere pagato tutti i contributi obbligatori
per gli animali nazionali, compresi gli animali da macello esportati e gli
animali da allevamento e da reddito esportati».

9        Gli artt. 15 e 16 della legge del 1998 impongono contributi a carico
dei responsabili delle aziende nelle quali vengono tenuti suini, nonche a
carico degli stabilimenti lattiero-caseari e dei titolari di licenze di
vendita di prodotti lattiero-caseari.

10      L'art. 17, secondo comma, della legge del 1998 prevede una
compensazione ex lege tra i crediti per i contributi versati in applicazione
del regime del 1987 e i contributi dovuti in base al regime del 1998.

  _La normativa nazionale relativa alla ripetizione dell 'indebito e alla
prescrizione _

11      L'art. 1376 del codice civile e cosi formulato:

«Chi riceve per errore o volontariamente quanto non gli e dovuto, si obbliga a
restituirlo a colui dal quale l'ha indebitamente ricevuto».

12      L'art. 2262 bis, n. 1, primo comma, del codice civile, come modificato
dalla legge 10 giugno 1998, entrata in vigore il 27 luglio 1998, prevede
quanto segue:

«Tutte le azioni personali si prescrivono nel termine di dieci anni».

13      L'art. 2244 del codice civile, che elenca le principali cause
d'interruzione della prescrizione, al primo e secondo comma cosi prevede:

«Una citazione in giudizio, un'ingiunzione o un sequestro, notificati a colui
a cui si vuole impedire di avvalersi della prescrizione, costituiscono
l'interruzione civile.

Una citazione in giudizio interrompe la prescrizione sino alla pronuncia di
una decisione definitiva».

14      L'art. 100, 1°, delle leggi coordinate 17 luglio 1991 sulla
contabilita dello Stato ( _Moniteur belge_ del 21 agosto 1991, pag. 17960; in
prosieguo: le «leggi coordinate sulla contabilita»), cosi dispone:

«Si considerano prescritti e definitivamente scaduti a beneficio dello Stato,
fatte salve le dichiarazioni di prescrizione ai sensi di altre disposizioni
legislative, regolamentari o concordate al riguardo:

1°      i crediti la cui presentazione stabilita per legge o per regolamento
non e avvenuta entro un termine di cinque anni a partire dal primo gennaio
dell'anno finanziario nel corso del quale sono sorti;

(...)»

15      L'art. 101 delle leggi coordinate sulla contabilita cosi dispone:

«(...) L'avvio di un'azione giudiziaria sospende la prescrizione sino alla
pronuncia di una decisione definitiva».

16      Per quanto riguarda la prescrizione di un'azione di garanzia, l'art.
2257 del codice civile prevede quanto segue:

«La prescrizione puo cominciare a decorrere:

(…)

rispetto a un'azione in garanzia, soltanto dal momento del rigetto della
domanda principale;

(…)».

  _Il procedimento dinanzi alla Commissione_

17      In osservanza della procedura prevista dall'art. 93 del Trattato, la
Commissione constatava, con la decisione 91/538, che il regime del 1987 era
incompatibile con il mercato comune ai sensi dell'art. 92 del Trattato CEE
(divenuto art. 92 del Trattato CE, a sua volta divenuto, in seguito a
modifica, art. 87 CE) e, quindi, non poteva piu trovare applicazione, in
quanto i contributi obbligatori erano dovuti anche - nella fase della
macellazione - per animali e prodotti provenienti da altri Stati membri.

18      Con lettere in data 7 dicembre 1995 e 20 maggio 1996, il Regno del
Belgio notificava, ai sensi dell'art. 93, n. 3, del Trattato, un progetto di
misure legislative intese all'abrogazione del regime del 1987 e alla sua
sostituzione con un nuovo regime.

19      Tale progetto di legge, che sarebbe poi divenuto la legge del 1998,
prevedeva, in particolare, una soluzione al problema dell'imposizione di un
tributo sugli animali importati, che aveva portato la Commissione, nella sua
decisione 91/538, a dichiarare il regime del 1987 incompatibile con il mercato
comune.

20      Il suddetto progetto di legge veniva dichiarato compatibile con il
mercato comune dalla decisione della Commissione 30 luglio 1996 recante
autorizzazione degli aiuti di Stato sulla base degli articoli [87] e [88] del
Trattato CE (GU 1997, C 1, pag. 2).

  **Cause principali e questioni pregiudiziali**

  _Il procedimento C ‑89/10_

21      La Q-Beef e un'impresa belga che pratica il commercio di animali e, in
particolare, li esporta. Nell'ambito di tali esportazioni, essa ha versato
diversi contributi allo Stato belga in forza della normativa applicabile al
Fondo. Essa afferma infatti di aver versato, tra gennaio 1993 e aprile 1998,
un importo complessivo di EUR 137 164, di cui chiede il rimborso alla Stato
belga.

22      In seguito alla sentenza 21 ottobre 2003, cause riunite C‑261/01 e
C‑262/01, van Calster e a. (Racc. pag. I‑12249), in cui e stato dichiarato che
non era possibile ammettere l'effetto retroattivo della legge del 1998 per il
periodo precedente alla decisione con cui la Commissione aveva dichiarato
compatibile con il mercato comune il progetto di legge che ha dato luogo alla
legge in discorso, il 2 aprile 2007 la Q-Beef ha citato lo Stato belga dinanzi
al Rechtbank van eerste aanleg te Brussel per ottenere il rimborso dei
contributi in questione.

23      Secondo il giudice del rinvio, in virtu dell'art. 100, 1°, delle leggi
coordinate sulla contabilita, il termine di prescrizione quinquennale
cominciava a decorrere, per il credito della Q-Beef nei confronti dello Stato
belga, il 1° gennaio dell'anno finanziario nel corso del quale esso era sorto,
nella fattispecie l'anno dell'entrata in vigore della legge del 1998, ossia il
1° gennaio 1998, in ragione della compensazione disposta da tale testo tra i
crediti dovuti a titolo del nuovo regime e quello relativo ai contributi
versati in forza del regime del 1987; detto termine scadeva il 31 dicembre
2002 a mezzanotte. Posto che l'atto di citazione nei confronti dello Stato
belga e stato notificato il 2 aprile 2007, il credito della Q-Beef nei
confronti dello Stato belga sarebbe stato prescritto in base al diritto belga.
Secondo tale giudice, e contrariamente a quanto sostenuto dalla Q-Beef, la
citata sentenza van Calster e a. avrebbe avuto solo effetto dichiarativo
rispetto al diritto nazionale e non avrebbe fatto decorrere la prescrizione.

24      In tali circostanze il Rechtbank van eerste aanleg te Brussel ha
deciso di sospendere il procedimento e di sottoporre alla Corte le seguenti
questioni pregiudiziali:

«1)      Se il diritto comunitario osti a che il giudice nazionale applichi il
termine di prescrizione di cinque anni, previsto dall'ordinamento giuridico
nazionale per i crediti nei confronti dello Stato, alle azioni di recupero di
tributi che sono stati corrisposti ad uno Stato membro in forza di un sistema
misto di aiuti e tributi che e risultato essere non solo in parte illegittimo,
ma anche in parte incompatibile con il diritto comunitario, e che sono stati
versati prima dell'entrata in vigore di un nuovo sistema di aiuti e contributi
obbligatori che sostituisce il primo sistema, e che, nella decisione finale
della Commissione, e stato dichiarato compatibile con il diritto comunitario,
ma non nella misura in cui detti contributi vengono imposti con efficacia
retroattiva per un periodo precedente la data di detta decisione.

2)      Se il diritto comunitario osti a che uno Stato membro possa invocare
con successo termini di prescrizione nazionali favorevoli allo Stato membro
stesso rispetto al diritto nazionale comune, per difendersi da un procedimento
intentato da un privato nei suoi confronti a tutela dei diritti conferiti al
privato dal Trattato CE, in un caso come quello presentato dal giudice
nazionale, in cui questi specifici termini di prescrizione nazionali
particolarmente favorevoli hanno l'effetto che la restituzione di tributi,
pagati allo Stato membro in forza di un sistema misto di aiuti e tributi che e
risultato essere non solo in parte illegittimo, ma anche in parte
incompatibile con il diritto comunitario, viene resa impossibile, mentre
l'incompatibilita con il diritto comunitario e stata dichiarata dalla Corte di
giustizia delle Comunita europee solo dopo la scadenza di detti specifici
termini di prescrizione nazionali particolarmente favorevoli, anche se
l'illegittimita esisteva gia in precedenza».

  _Il procedimento C ‑96/10_

25      Il sig. Bosschaert e un agricoltore che, nel periodo compreso tra il
1989 e il 1996, ha versato alle societa Goossens i contributi destinati al
Fondo per gli animali macellati per suo conto. Egli versava i contributi alla
Vleesgroothandel Georges Goossens en Zonen NV che, a sua volta, li trasmetteva
alla Slachthuizen Goossens NV, che li versava al Fondo. Il sig. Bosschaert
chiede il rimborso di tali contributi, per un totale di EUR 38 842,46, in
quanto essi gli sono stati imposti illegittimamente, essendo la legislazione
in materia contraria al diritto dell'Unione.

26      Il 31 luglio 2007, in seguito alla citata sentenza van Calster e a.,
il sig. Bosschaert ha citato in giudizio dinanzi al Rechtbank van eerste
aanleg te Brussel, in via principale, lo Stato belga, per ottenere il rimborso
dei contributi che egli aveva indebitamente versato e, in subordine, le
societa Goossens, nell'eventualita in cui il suo ricorso diretto contro lo
Stato belga non fosse accolto.

27      Con le memorie depositate il 21 novembre 2007, nell'ambito di detto
procedimento, le societa Goossens hanno proposto due domande incidentali
contro lo Stato belga, ossia, da un lato, un'azione di garanzia per il caso in
cui fossero state condannate a rimborsare i contributi versati dal sig.
Bosschaert e, dall'altro, una domanda di rimborso dei contributi da esse
stesse versati al Fondo.

28      Come nel procedimento C‑89/10, il giudice del rinvio osserva che,
secondo il diritto interno belga, le domande di rimborso del sig. Bosschaert e
delle societa Goossens contro lo Stato belga sono prescritte. Tale giudice
rileva altresi che, contrariamente a quanto sostenuto dal sig. Bosschaert e
dalle societa Goossens, la citata sentenza van-Calster e a. e puramente
dichiarativa, posto che non e costitutiva del carattere indebito dei pagamenti
effettuati, poiche si limiterebbe a constatare che i prelievi erano
illegittimi in quanto erano imposti con efficacia retroattiva.

29      Per contro, atteso che i ricorsi proposti dal sig. Bosschaert avverso
le societa Goossens sono qualificati come «azioni personali», esse si
prescrivono in dieci anni. Tale termine e stato introdotto, per le vertenze
tra privati, dalla legge 10 giugno 1998, che ha modificato il codice civile;
esso avrebbe quindi iniziato a decorrere solo il 27 luglio 1998, data di
entrata in vigore di tale legge. Di conseguenza, il 31 luglio 2007, data di
detti ricorsi, la prescrizione non era ancora intervenuta. Per quanto concerne
i ricorsi in garanzia proposti il 21 novembre 2007 dalle societa Goossens
contro lo Stato belga, questi non sarebbero a fortiori prescritti, in quanto
fanno seguito ai ricorsi avviati dal sig. Bosschaert nel luglio 2007.

30      Stanti tali premesse, il Rechtbank van eerste aanleg te Brussel ha
deciso di sospendere il procedimento e di presentare alla Corte tre questioni
pregiudiziali di cui la prima e la terza sono formulate in termini identici,
rispettivamente, alla prima e alla seconda questione del procedimento C‑89/10,
come riportate al punto 24 della presente sentenza, mentre la seconda e
formulata nella maniera seguente:

«Se il diritto comunitario osti a che, quando uno Stato membro impone oneri ad
un privato, che a sua volta e tenuto a traslare detti oneri ad altri privati
con cui egli esercita un'attivita commerciale in un settore per cui lo Stato
membro ha imposto un sistema misto di aiuti e tributi, ma detto sistema
successivamente e risultato essere non solo in parte illegittimo, ma anche in
parte incompatibile con il diritto comunitario, detti privati, in forza di
disposizioni nazionali, siano assoggettati ad un termine di prescrizione piu
breve per la restituzione degli importi contrari al diritto comunitario,
rispetto allo Stato membro, mentre essi dispongono di un termine di
prescrizione piu lungo nei confronti di un intermediario privato per la
restituzione dei medesimi importi, per cui detto intermediario potrebbe
trovarsi nella situazione in cui il credito nei suoi confronti non e
prescritto ma quello nei confronti dello Stato membro lo e, e detto
intermediario puo pertanto essere chiamato a rispondere da altri attori, e in
tal caso puo eventualmente chiamare in garanzia lo Stato membro, ma egli non
puo chiedere allo Stato membro la restituzione degli importi che ha
corrisposto direttamente allo Stato membro stesso».

31      Con ordinanza del presidente della Corte 6 aprile 2010, i procedimenti
C‑89/10 e C‑96/10 sono stati riuniti ai fini della fase scritta e orale nonche
della sentenza.

  **Sulle questioni pregiudiziali**

  _Osservazione preliminare_

32      In ossequio a costante giurisprudenza, in mancanza di una disciplina
dell'Unione in materia, spetta all'ordinamento giuridico interno di ciascuno
Stato membro designare i giudici competenti e stabilire le modalita
procedurali dei ricorsi giurisdizionali intesi a garantire la piena tutela dei
diritti spettanti ai singoli in forza del diritto dell'Unione, purche dette
modalita non siano meno favorevoli di quelle che disciplinano ricorsi analoghi
fondati sul diritto interno (principio di equivalenza), ne rendano
praticamente impossibile o eccessivamente difficile l'esercizio dei diritti
conferiti dall'ordinamento giuridico dell'Unione (principio di effettivita)
(v., in particolare, sentenza 19 maggio 2011, causa C‑452/09, Iaia e a., non
ancora pubblicata nella Raccolta, punto 16 e giurisprudenza citata).

  _Sulla prima questione nei procedimenti C ‑89/10 e C‑96/10_

33      Con tale questione il giudice del rinvio chiede, in sostanza, se, in
circostanze come quelle della causa principale, il diritto dell'Unione osti
all'applicazione di un termine di prescrizione di cinque anni, previsto
dall'ordinamento giuridico interno per i crediti nei confronti dello Stato,
alle azioni di recupero di tributi che sono stati corrisposti in violazione
del diritto dell'Unione in forza di un «sistema misto di aiuti e tributi».

34      A tale proposito e opportuno rammentare che, in assenza di regole
armonizzate concernenti il rimborso di tributi imposti in violazione del
diritto dell'Unione, gli Stati membri mantengono il diritto di applicare le
modalita procedurali previste dal proprio ordinamento giuridico interno, in
particolare, in materia di termini di decadenza, fermo restando il rispetto
dei principi di equivalenza e di effettivita.

35      Nella fattispecie risulta che il principio di equivalenza e rispettato
a condizione che il termine di prescrizione di cinque anni si applichi a tutti
i crediti nei confronti dello Stato belga e che la sua applicabilita non
dipenda dalla questione di stabilire se tali crediti derivino da una
violazione del diritto nazionale o del diritto dell'Unione, circostanza che
spetta al giudice del rinvio verificare.

36      Per quanto concerne il principio di effettivita, la Corte ha
riconosciuto compatibile con il diritto dell'Unione la fissazione di termini
di ricorso ragionevoli a pena di decadenza, nell'interesse della certezza del
diritto, a tutela sia del contribuente sia dell'amministrazione interessata.
Infatti, siffatti termini non sono tali da rendere praticamente impossibile o
eccessivamente difficile l'esercizio dei diritti conferiti dall'ordinamento
giuridico dell'Unione, anche se, per definizione, lo spirare di detti termini
comporta il rigetto, totale o parziale, dell'azione esperita (v. sentenza Iaia
e a., cit., punto 17 e giurisprudenza citata). A tale proposito, a titolo di
esempio, un termine nazionale di decadenza di tre anni e stato ritenuto
ragionevole (v., in tal senso, sentenza 15 aprile 2010, causa C‑542/08, Barth,
Racc. pag. I‑3189, punto 29).

37      Nelle cause principali, come emerge dalle decisioni di rinvio, e
pacifico che il termine di prescrizione applicabile e un termine di cinque
anni, il quale, in difetto di circostanze particolari portate a conoscenza
della Corte, non puo essere considerato contrario al principio di effettivita.

38      Occorre pertanto risolvere la prima questione nei procedimenti riuniti
C‑89/10 e C‑96/10 dichiarando che, in circostanze come quelle della causa
principale, il diritto dell'Unione non osta all'applicazione di un termine di
prescrizione di cinque anni, previsto dall'ordinamento giuridico interno per i
crediti nei confronti dello Stato, alle azioni di recupero di tributi che sono
stati corrisposti in violazione di tale diritto in forza di un «sistema misto
di aiuti e tributi».

  _Sulla seconda questione nel procedimento C ‑96/10_

39      Con tale questione, il giudice del rinvio chiede, in sostanza, se il
diritto dell'Unione osti a una normativa nazionale che, in circostanze come
quelle della causa principale, concede a un privato un termine piu lungo per
ottenere la restituzione di tributi da un altro privato intervenuto in qualita
di intermediario, al quale li ha versati e che li ha assolti per conto del
primo a beneficio dello Stato, mentre, se avesse versato tali tributi
direttamente a quest'ultimo, l'azione del primo privato sarebbe stata soggetta
a un termine piu breve.

40      Nella fattispecie, secondo il giudice del rinvio, le azioni di
recupero del sig. Bosschaert e delle societa Goossens nei confronti dello
Stato sono prescritte in forza del termine di prescrizione specifico di cinque
anni previsto per i crediti nei confronti dello Stato, mentre l'azione del
sig. Bosschaert nei confronti di tali societa non e prescritta, essendo stata
esperita entro il termine di prescrizione di dieci anni applicabile alla
ripetizione dell'indebito tra privati.

41      In tale contesto, si deve altresi ricordare che, secondo una
giurisprudenza costante della Corte, il diritto dell'Unione non vieta a uno
Stato membro di opporre alle azioni di ripetizione di tributi riscossi in
violazione di detto diritto un termine nazionale di decadenza triennale che
deroga al regime ordinario dell'azione di ripetizione dell'indebito tra
privati, assoggettata a un termine piu favorevole, purche detto termine di
decadenza si applichi allo stesso modo alle azioni di ripetizione dei tributi
basate sul diritto dell'Unione e a quelle basate sul diritto nazionale (v.
sentenze 15 settembre 1998, causa C‑231/96, Edis, Racc. pag. I‑4951, punto 39,
causa C‑260/96, Spac, Racc. pag. I‑4997, punto 23, nonche 10 settembre 2002,
cause riunite C‑216/99 e C‑222/99, Prisco et CASER, Racc. pag. I‑6761, punto
70).

42      Inoltre, i termini di prescrizione assolvono generalmente alla
funzione di assicurare la certezza del diritto, che protegge nel contempo il
contribuente e l'amministrazione interessati (v., in tal senso, sentenze Edis,
cit., punto 35, e 28 ottobre 2010, causa C‑367/09, SGS Belgium e a., Racc.
pag. I‑10761, punto 68). La Corte ha altresi dichiarato che il principio di
effettivita e rispettato nel caso di un termine nazionale di prescrizione
asseritamente piu favorevole all'amministrazione fiscale rispetto al termine
di prescrizione in vigore per i privati (v., in tal senso, sentenza 8 maggio
2008, cause riunite C‑95/07 e C‑96/07, Ecotrade, Racc. pag. I‑3457, punti
49-54).

43      Per contro, il principio di effettivita sarebbe violato nell'ipotesi
in cui le societa Goossens non avessero avuto ne il diritto di ottenere il
rimborso del tributo in questione durante il termine di cinque anni, ne, in
seguito a un'azione di ripetizione dell'indebito esperita successivamente alla
scadenza di detto termine dal sig. Bosschaert contro dette societa, la
possibilita di rivalersi contro lo Stato, in modo tale che le conseguenze dei
pagamenti indebiti dei tributi allo Stato sarebbero sostenute esclusivamente
da tali societa intermediarie.

44      Ciononostante, nella causa principale, secondo il giudice del rinvio e
contrariamente a quanto dichiarato dal governo belga nelle sue osservazioni
scritte, se le societa Goossens fossero condannate a rimborsare al sig.
Bosschaert i contributi che esse hanno indebitamente percepito, esse
potrebbero recuperare queste somme dallo Stato, avviando non un'azione di
recupero contro quest'ultimo, essendo tale azione gia prescritta in forza del
termine specifico di decadenza di cinque anni, ma un'azione di garanzia
relativa ad un'obbligazione personale. Invero, secondo il giudice del rinvio,
i ricorsi in garanzia proposti dalle societa Goossens il 21 novembre 2007
avverso lo Stato belga non sono prescritti.

45      Occorre di conseguenza risolvere la seconda questione nel procedimento
C‑96/10 dichiarando che il diritto dell'Unione non osta a una normativa
nazionale che, in circostanze come quelle della causa principale, concede a un
privato un termine piu lungo per ottenere la restituzione di tributi da un
altro privato intervenuto in qualita di intermediario, al quale li ha
indebitamenti versati e che li ha assolti per conto del primo a beneficio
dello Stato, mentre, se avesse versato tali tributi direttamente allo Stato,
l'azione di tale privato sarebbe stata soggetta a un termine piu breve per
ottenere la restituzione, in deroga al regime di diritto comune dell'azione di
ripetizione dell'indebito, purche i privati che agiscono in qualita di
intermediari possano effettivamente rivalersi sullo Stato per gli importi
eventualmente assolti a beneficio di altri privati.

  _Sulla seconda questione nel procedimento C ‑89/10 e sulla terza questione
nel procedimento C‑96/10_

46      Con tale questione, il giudice del rinvio chiede, in sostanza, se, in
circostanze come quelle della causa principale, la constatazione da parte
della Corte, in una sentenza pronunciata a seguito di un rinvio pregiudiziale,
dell'incompatibilita del carattere retroattivo della normativa nazionale in
questione con il diritto dell'Unione, incida sul momento di inizio del termine
di prescrizione previsto dall'ordinamento giuridico interno per i crediti nei
confronti dello Stato.

47      In primo luogo, occorre precisare che, come rilevato dall'avvocato
generale al paragrafo 55 delle sue conclusioni, la questione della
determinazione del momento iniziale del termine di prescrizione rientra in
linea di principio nell'ambito del diritto nazionale. Infatti, secondo
costante giurisprudenza, l'eventuale accertamento da parte della Corte di una
violazione del diritto dell'Unione e in linea di massima ininfluente sul dies
a quo del termine di prescrizione (v. sentenza Iaia e a., cit., punto 22, e
giurisprudenza citata).

48      In secondo luogo, contrariamente a quanto sostengono i ricorrenti
nella causa principale e secondo una giurisprudenza consolidata, una sentenza
pronunciata su rinvio pregiudiziale ha valore non costitutivo bensi puramente
dichiarativo, con la conseguenza che i suoi effetti risalgono, in linea di
principio, alla data di entrata in vigore della norma interpretata (v.
sentenza 12 febbraio 2008, causa C‑2/06, Kempter, Racc. pag. I‑411, punto 35 e
giurisprudenza citata).

49      Quanto al dies a quo del termine di prescrizione, la Corte ha
effettivamente dichiarato che, fino alla data della trasposizione corretta di
una direttiva, lo Stato membro inadempiente non puo eccepire la tardivita di
un'azione giudiziaria avviata nei suoi confronti da un singolo al fine della
tutela dei diritti che ad esso riconoscono le disposizioni della direttiva, e
che un termine di ricorso di diritto nazionale puo cominciare a decorrere solo
da tale data (v. sentenza 25 luglio 1991, causa C‑208/90, Emmott, Racc. pag.
I‑4269, punto 23).

50      Tuttavia, secondo una giurisprudenza costante posteriore alla citata
sentenza Emmott, la Corte ha ammesso che lo Stato membro inadempiente potesse
opporre la decadenza ad un'azione giudiziaria anche qualora, alla data di
proposizione delle domande, esso non avesse ancora correttamente trasposto la
direttiva di cui trattasi, dichiarando che la soluzione elaborata nella
sentenza Emmott era giustificata dalle circostanze proprie della controversia
che aveva dato origine a tale sentenza, nelle quali la decadenza aveva avuto
la conseguenza di privare totalmente la ricorrente nella causa principale
della possibilita di far valere il suo diritto in forza di una direttiva (v.
sentenza Iaia e a., cit., punto 19, e giurisprudenza citata).

51      A tale proposito, la Corte ha precisato che il diritto dell'Unione
osta a che un'autorita nazionale eccepisca la scadenza di un termine di
prescrizione ragionevole soltanto se il comportamento delle autorita
nazionali, in combinazione con l'esistenza di un termine di decadenza, hanno
come conseguenza di privare totalmente un soggetto della possibilita di far
valere i suoi diritti dinanzi ai giudici nazionali (v., in tal senso, citate
sentenze Barth, punto 33, nonche Iaia e a., punto 21).

52      Nelle cause principali, secondo il giudice del rinvio, il termine di
prescrizione ha iniziato a decorrere il 1° gennaio 1998, per scadere il 31
dicembre 2002, mentre la citata sentenza van Calster e a. e stata pronunciata
solo il 21 ottobre 2003, ossia ben oltre la scadenza del termine specifico di
prescrizione quinquennale. Tuttavia, il fatto che il dies a quo di detto
termine sia stato fissato al 1° gennaio 1998 non priva totalmente gli
interessati della possibilita di invocare dinanzi ai giudici nazionali i
diritti di cui essi godono in forza del diritto dell'Unione, come dimostrato
dai ricorsi giurisdizionali avviati dinanzi ai giudici belgi nella causa che
ha dato origine alla citata sentenza van Calster e a.

53      Alla luce delle considerazioni che precedono, occorre risolvere la
seconda questione nel procedimento C‑89/10 e la terza questione nel
procedimento C‑96/10 dichiarando che, in circostanze come quelle della causa
principale, la constatazione da parte della Corte, in una sentenza pronunciata
a seguito di un rinvio pregiudiziale, dell'incompatibilita del carattere
retroattivo della normativa nazionale in questione con il diritto dell'Unione
non incide sul momento di inizio del termine di prescrizione previsto
dall'ordinamento giuridico interno per i crediti nei confronti dello Stato.

  **Sulle spese**

54      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **Il diritto dell 'Unione non osta, in circostanze come quelle della
causa principale, all'applicazione di un termine di prescrizione di cinque
anni, previsto dall'ordinamento giuridico interno per i crediti nei confronti
dello Stato, alle azioni di recupero di tributi che sono stati corrisposti in
violazione di tale diritto in forza di un «sistema misto di aiuti e
tributi».**

2)       **Il diritto dell 'Unione non osta a una normativa nazionale che, in
circostanze come quelle della causa principale, concede a un privato un
termine piu lungo per ottenere la restituzione di tributi da un altro privato
intervenuto in qualita di intermediario, al quale li ha indebitamente versati
e che li ha assolti per conto del primo a beneficio dello Stato, mentre, se
avesse versato tali tributi direttamente allo Stato, l'azione di tale privato
sarebbe stata soggetta a un termine piu breve per ottenere la restituzione, in
deroga al regime di diritto comune dell'azione di ripetizione dell'indebito,
purche i privati che agiscono in qualita di intermediari possano
effettivamente rivalersi sullo Stato per gli importi eventualmente assolti a
beneficio di altri privati.**

3)       **In circostanze come quelle della causa principale, la constatazione
da parte della Corte, in una sentenza pronunciata a seguito di un rinvio
pregiudiziale, dell 'incompatibilita del carattere retroattivo della normativa
nazionale in questione con il diritto dell'Unione non incide sul momento di
inizio del termine di prescrizione previsto dall'ordinamento giuridico interno
per i crediti nei confronti dello Stato.**

Firme

* * *

* Lingua processuale: l'olandese. 


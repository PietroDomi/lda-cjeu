  
  
**Cause riunite da C ‑235/10 a C‑239/10**

**David Claes e  altri**

**contro**

**Landsbanki Luxembourg SA, in liquidazione**

[domanda di pronuncia pregiudiziale proposta dalla Cour de cassation
(Luxembourg)]

«Rinvio pregiudiziale -- Politica sociale -- Direttiva 98/59/CE --
Licenziamenti collettivi -- Risoluzione immediata del contratto di lavoro a
seguito di una decisione giudiziaria che ordina lo scioglimento e la
liquidazione della persona giuridica datrice di lavoro -- Mancata
consultazione dei rappresentanti dei lavoratori -- Equiparazione del
liquidatore al datore di lavoro»

Massime della sentenza

1.         _Politica sociale -- Ravvicinamento delle legislazioni -- Licenziamenti collettivi -- Direttiva 98/59 -- Ambito di applicazione_

_(Direttiva del Consiglio 98/59, artt.  1‑3)_

2.         _Politica sociale -- Ravvicinamento delle legislazioni -- Licenziamenti collettivi -- Direttiva 98/59 -- Obblighi d'informazione e di consultazione dei lavoratori -- Obbligo di notifica all'autorita competente -- Obblighi del datore di lavoro -- Decisione di scioglimento e di liquidazione dell'ente_

_(Direttiva del Consiglio 98/59, artt.  2 e 3)_

1.        Gli artt. 1‑3 della direttiva 98/59, concernente il ravvicinamento delle legislazioni degli Stati membri in materia di licenziamenti collettivi, devono essere interpretati nel senso che si applicano alla cessazione delle attivita di un ente datore di lavoro conseguente ad una decisione giurisdizionale che dispone il suo scioglimento e la sua liquidazione per insolvenza, anche qualora la normativa nazionale, nel caso di tale cessazione, preveda la risoluzione con effetto immediato dei contratti di lavoro dei dipendenti. 

(v. punto 49, dispositivo 1)

2.        Fino all'estinzione definitiva della personalita giuridica di un ente di cui siano stati disposti lo scioglimento e la liquidazione, gli obblighi derivanti dagli artt. 2 e 3 della direttiva 98/59, concernente il ravvicinamento delle legislazioni degli Stati membri in materia di licenziamenti collettivi, devono essere adempiuti. Gli obblighi incombenti al datore di lavoro in forza di detti articoli devono essere eseguiti dalla direzione dell'ente di cui trattasi, qualora essa resti in carica, ancorche con poteri limitati quanto alla gestione dell'ente medesimo, oppure dal suo liquidatore, laddove la gestione dell'ente sia integralmente riassunta da detto liquidatore. 

Nel caso in cui gli obblighi derivanti dalla direttiva 98/59 non siano
previsti a carico di nessuno, il giudice nazionale e tenuto ad interpretare il
diritto nazionale, quanto piu possibile, alla luce del tenore e degli
obiettivi della direttiva 98/59, in modo che gli obblighi contemplati dagli
artt. 2 e 3 della stessa siano osservati ed eseguiti.

(v. punti 57-58, dispositivo 2)

  
  
  
  
  
  

SENTENZA DELLA CORTE (Terza Sezione)

3 marzo 2011 (*)

«Rinvio pregiudiziale - Politica sociale - Direttiva 98/59/CE - Licenziamenti
collettivi - Risoluzione immediata del contratto di lavoro a seguito di una
decisione giudiziaria che ordina lo scioglimento e la liquidazione della
persona giuridica datrice di lavoro - Mancata consultazione dei rappresentanti
dei lavoratori - Equiparazione del liquidatore al datore di lavoro»

Nei procedimenti riuniti da C‑235/10 a C‑239/10,

aventi ad oggetto talune domande di pronuncia pregiudiziale presentate, a
norma dell'art. 267 TFUE, dalla Cour de cassation (Lussemburgo) con decisioni
29 aprile 2010, pervenute in cancelleria il 12 maggio 2010, nelle cause

**David Claes** (C‑235/10),

**Sophie Jeanjean** (C‑236/10),

**Miguel R emy **(C‑237/10),

**Volker Schneider** (C‑238/10),

**Xuan-Mai Tran** (C‑239/10)

contro

**Landsbanki Luxembourg SA** , in liquidazione,

LA CORTE (Terza Sezione),

composta dal sig. K. Lenaerts, presidente di sezione, dai sigg. E. Juhasz
(relatore), G. Arestis, J. Malenovský e T. von Danwitz, giudici,

avvocato generale: sig.ra V. Trstenjak

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il sig. Claes, la sig.ra Jeanjean, i sigg. Remy e Schneider nonche la sig.ra Tran, dall'avv. R. Michel, avocat;

-        per la Landsbanki Luxembourg SA, in liquidazione, dall'avv. C. Jungers, avocat;

-        per la Commissione europea, dal sig. G. Rozet, in qualita di agente,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Le domande di pronuncia pregiudiziale in esame vertono
sull'interpretazione degli artt. 1‑3 della direttiva del Consiglio 20 luglio
1998, 98/59/CE, concernente il ravvicinamento delle legislazioni degli Stati
membri in materia di licenziamenti collettivi (GU L 225, pag. 16).

2        Tali domande sono state presentate nell'ambito di talune controversie
che vedono contrapposti il sig. Claes, la sig.ra Jeanjean, i sigg.ri Remy e
Schneider, nonche la sig.ra Tran, alla Landsbanki Luxembourg SA (in prosieguo:
la «Landsbanki»), in liquidazione, in merito alla risoluzione immediata dei
loro contratti di lavoro in seguito ad una decisione giudiziaria che ha
disposto lo scioglimento e la liquidazione di quest'ultima societa.

  **Contesto normativo**

  _Il diritto dell 'Unione_

3        La direttiva del Consiglio 17 febbraio 1975, 75/129/CEE, concernente
il ravvicinamento delle legislazioni degli Stati Membri in materia di
licenziamenti collettivi (GU L 48, pag. 29), escludeva, al suo art. 1, n. 2,
lett. d), nella versione originale, l'applicazione della direttiva medesima ai
lavoratori colpiti dalla cessazione delle attivita dello stabilimento quando
questa derivi da una decisione giudiziaria.

4        Secondo il terzo 'considerando' della direttiva del Consiglio 24
giugno 1992, 92/56/CEE, che modifica la direttiva 75/129 (GU L 245, pag. 3), e
necessario disporre che la direttiva 75/129 si applichi in linea di principio
anche ai licenziamenti collettivi, in particolare a seguito di una cessazione
delle attivita dello stabilimento derivante da una decisione giudiziaria.

5        L'art. 1 della direttiva 92/56 ha soppresso l'art. 1, n. 2, lett. d),
della direttiva 75/129.

6        Ai sensi del sesto 'considerando' della direttiva 92/56, occorre
garantire che gli obblighi del datore di lavoro in materia di informazione, di
consultazione e di notifica si applichino indipendentemente dal fatto che la
decisione riguardante i licenziamenti collettivi provenga dal datore di lavoro
oppure da un'impresa che controlli tale datore di lavoro.

7        La direttiva 75/129, come modificata dalla direttiva 92/56, e stata
abrogata e sostituita dalla direttiva 98/59.

8        Secondo il nono 'considerando' della direttiva 98/59, che ha
proceduto alla codificazione della direttiva 75/129, come modificata, occorre
prevedere che tale direttiva sia applicabile, in linea di massima, anche ai
licenziamenti collettivi determinati, in particolare, dalla cessazione
dell'attivita dello stabilimento conseguente ad una decisione giudiziaria.

9        In forza dell'art. 1, n. 1, lett. a), della direttiva 98/59, per
«licenziamenti collettivi» si intendono ai fini dell'applicazione della
direttiva medesima, i licenziamenti effettuati dal datore di lavoro per uno o
piu motivi non inerenti alla persona dei lavoratori, nei limiti in cui
ricorrano talune condizioni di natura quantitativa e temporale.

10      Ai sensi del suo art. 1, n. 2, detta direttiva non si applica:

«a)      ai licenziamenti collettivi effettuati nel quadro di contratti di
lavoro a tempo determinato o per un compito determinato, a meno che tali
licenziamenti non avvengano prima della scadenza del termine o
dell'espletamento del compito previsto nei suddetti contratti;

b)      ai dipendenti delle pubbliche amministrazioni o degli enti di diritto
pubblico (o, negli Stati membri in cui tale nozione e sconosciuta, degli enti
equivalenti);

c)      agli equipaggi di navi marittime».

11      L'art. 2 della medesima direttiva cosi dispone:

«1.      Quando il datore di lavoro prevede di effettuare licenziamenti
collettivi, deve procedere in tempo utile a consultazioni con i rappresentanti
dei lavoratori al fine di giungere ad un accordo.

2.      Nelle consultazioni devono essere almeno esaminate le possibilita di evitare o ridurre i licenziamenti collettivi, nonche di attenuarne le conseguenze ricorrendo a misure sociali di accompagnamento intese in particolare a facilitare la riqualificazione e la riconversione dei lavoratori licenziati. 

Gli Stati membri possono disporre che i rappresentanti dei lavoratori possano
far ricorso ad esperti in conformita delle legislazioni e/o prassi nazionali.

3.      Affinche i rappresentanti dei lavoratori possano formulare proposte costruttive, il datore di lavoro deve in tempo utile nel corso delle consultazioni: 

a)      fornire loro tutte le informazioni utili e

b)      comunicare loro, comunque, per iscritto:

i)      le ragioni del progetto di licenziamento;

ii)      il numero e le categorie dei lavoratori da licenziare;

iii)      il numero e le categorie dei lavoratori abitualmente impiegati;

iv)      il periodo in cui si prevede di effettuare i licenziamenti;

v)      i criteri previsti per la selezione dei lavoratori da licenziare,
qualora le legislazioni e/o le prassi nazionali ne attribuiscano la competenza
al datore di lavoro;

vi)      il metodo di calcolo previsto per qualsiasi eventuale indennita di
licenziamento diversa da quella derivante dalle legislazioni e/o prassi
nazionali.

Il datore di lavoro deve trasmettere all'autorita pubblica competente almeno
una copia degli elementi della comunicazione scritta, previsti al primo comma,
lettera b), i)‑v).

4.      Gli obblighi di cui ai paragrafi 1, 2 e 3 sono applicabili indipendentemente dal fatto che le decisioni riguardanti i licenziamenti collettivi siano prese dal datore di lavoro o da un'impresa che lo controlli. 

Nell'esame delle pretese violazioni degli obblighi di informazione,
consultazione e notifica previsti nella presente direttiva, non si deve tener
conto dei mezzi di difesa del datore di lavoro basati sul fatto che l'impresa
che ha preso la decisione determinante il licenziamento collettivo non gli ha
trasmesso le informazioni necessarie».

12      L'art. 3 della direttiva 98/59 cosi recita:

«1.      Il datore di lavoro deve notificare per iscritto ogni progetto di
licenziamento collettivo all'autorita pubblica competente.

Tuttavia, gli Stati membri possono prevedere che in caso di un progetto di
licenziamento collettivo determinato dalla cessazione delle attivita dello
stabilimento conseguente ad una decisione giudiziaria, il datore di lavoro
debba notificarlo per iscritto all'autorita pubblica competente soltanto
dietro richiesta di quest'ultima.

La notifica dovra contenere tutte le informazioni utili concernenti il
progetto di licenziamento collettivo e le consultazioni dei rappresentanti dei
lavoratori previste all'articolo 2, segnatamente i motivi del licenziamento,
il numero dei lavoratori che dovranno essere licenziati, il numero dei
lavoratori abitualmente occupati ed il periodo nel corso del quale
s'effettueranno i licenziamenti.

2.      Il datore di lavoro deve trasmettere ai rappresentanti dei lavoratori copia della notifica prevista al paragrafo 1.

I rappresentanti dei lavoratori possono presentare le loro eventuali
osservazioni all'autorita pubblica competente».

13      Ai sensi dell'art. 4 di detta direttiva:

«1.      I licenziamenti collettivi il cui progetto e stato notificato
all'autorita pubblica competente avranno effetto non prima di 30 giorni dalla
notifica prevista all'articolo 3, paragrafo 1, ferme restando le disposizioni
che disciplinano i diritti individuali in materia di termini di preavviso.

Gli Stati membri possono accordare all'autorita pubblica competente la facolta
di ridurre il termine fissato al primo comma.

2.      L'autorita pubblica competente si avvale del termine di cui al paragrafo 1 per cercare soluzioni ai problemi posti dai licenziamenti collettivi prospettati. 

3.      Se il termine iniziale fissato nel paragrafo 1 e inferiore a 60 giorni, gli Stati membri possono accordare all'autorita pubblica competente la facolta di prorogare il termine iniziale fino a 60 giorni dalla notifica, quando esista il rischio che i problemi posti dai licenziamenti collettivi prospettati non possano essere risolti entro il termine iniziale. 

Gli Stati membri possono accordare all'autorita pubblica competente piu ampie
facolta di proroga.

Il datore di lavoro deve essere informato della proroga e dei motivi che
l'hanno determinata, prima della scadenza del termine iniziale previsto al
paragrafo 1.

4.      Gli Stati membri non sono tenuti ad applicare il presente articolo ai licenziamenti collettivi determinati dalla cessazione delle attivita di uno stabilimento conseguente ad una decisione giudiziaria». 

  _Il diritto nazionale_

14      L'art. L. 125‑1, n. 1, del codice del lavoro lussemburghese cosi
dispone:

«[Il] contratto di lavoro e risolto con effetto immediato in caso di
cessazione delle attivita conseguente a decesso, incapacita fisica o
dichiarazione di fallimento del datore di lavoro (…).

Salvo continuazione delle attivita da parte del curatore o del successore del
datore di lavoro, il lavoratore dipendente ha diritto:

1.      al mantenimento dello stipendio relativo al mese del verificarsi dell'evento ed al mese successivo, nonche

2.      all'attribuzione di un'indennita pari al cinquanta per cento delle mensilita relative al termine di preavviso cui il lavoratore dipendente avrebbe avuto diritto (...). 

Gli stipendi e le indennita attribuite al lavoratore subordinato in conformita
al comma precedente non possono tuttavia eccedere l'importo degli stipendi e
delle indennita cui egli avrebbe avuto diritto in caso di licenziamento con
preavviso».

15      Gli artt. da L. 166‑1 a L. 166‑5 di detto codice attengono alla
nozione di licenziamento collettivo, nonche agli obblighi del datore di lavoro
in caso di simile licenziamento.

16      L'art. 61 della legge 5 aprile 1993, relativa al settore finanziario,
nella sua versione derivante dalla legge 19 marzo 2004, recante recepimento
nella legge modificata 5 aprile 1993, relativa al settore finanziario, della
direttiva del Parlamento europeo e del Consiglio 4 aprile 2001, 2001/24/CE, in
materia di risanamento e liquidazione degli enti creditizi ( _M emorial_ A
2004, pag. 708), cosi prevede:

«(1)      Lo scioglimento e la liquidazione possono intervenire allorche:

a)      risulta che il regime di sospensione dei pagamenti previsto al capo
precedente, deciso in precedenza, non consenta di risanare la situazione che
lo ha giustificato;

b)      la situazione finanziaria dell'ente creditizio sia compromessa al
punto tale che esso non potra piu soddisfare i suoi impegni nei confronti di
tutti i titolari di diritti di credito o di partecipazioni;

c)      l'autorizzazione dell'ente sia stata revocata e tale decisione sia
divenuta definitiva.

(2)      Soltanto la Commissione [di vigilanza sul settore finanziario] o il
Procureur de l'État [Procuratore dello Stato], dopo aver chiamato debitamente
in causa [tale] Commissione, possono chiedere al Tribunale di dichiarare lo
scioglimento e la messa in liquidazione di un ente.

(...)

(7)      Disponendo la liquidazione, il Tribunale nomina un giudice
commissario nonche uno o piu liquidatori. Esso stabilisce la modalita della
liquidazione e puo disporre l'applicazione, nella misura che egli stesso
stabilisce, delle disposizioni che disciplinano il fallimento. In questo caso,
puo fissare l'epoca alla quale ha avuto luogo la cessazione dei pagamenti ad
una data precedente non oltre sei mesi il deposito del ricorso di cui all'art.
60-2 (3). Le modalita della liquidazione possono essere ulteriormente
modificate, o d'ufficio, oppure su domanda dei liquidatori o della Commissione
[di vigilanza sul settore finanziario].

(...)».

  **Cause principali e questioni pregiudiziali**

17      La Landsbanki e un ente creditizio con sede a Lussemburgo.

18      Con sentenza 8 ottobre 2008, il Tribunal d'arrondissement de
Luxembourg, su domanda della Landsbanki, concedeva a quest'ultima il beneficio
della procedura di sospensione del pagamento per una durata massima di sei
mesi e nominava la Deloitte SA quale amministratore con il compito di
controllarne la gestione patrimoniale.

19      Con ricorso del 27 novembre 2008, il Procureur de l'État presso il
Tribunal d'arrondissement de Luxembourg chiedeva lo scioglimento e la
liquidazione della Landsbanki. La Commissione di vigilanza sul settore
finanziario chiedeva, anch'essa, la messa in liquidazione giudiziaria
dell'ente.

20      Con sentenza 12 dicembre 2008, il Tribunal d'arrondissement de
Luxembourg, ritenendo che la situazione della Landsbanki non potesse essere
risanata e che essa non fosse in grado di soddisfare i suoi impegni
finanziari, ne disponeva lo scioglimento. Esso dichiarava del pari la messa in
liquidazione della Landsbanki e nominava due commissari liquidatori.

21      Con lettera del 15 dicembre 2008, detti commissari liquidatori, nel
comunicare ai dipendenti della Landsbanki lo scioglimento e la liquidazione
della medesima, li informavano che i loro contratti di lavoro si erano risolti
in conformita all'art. L. 125‑1 del Codice del lavoro lussemburghese.

22      Il 19 dicembre 2008, l'autorizzazione bancaria della Landsbanki veniva
revocata.

23      Con ricorso del 24 dicembre 2008, i ricorrenti della causa principale
adivano il presidente del Tribunal du travail chiedendo di dichiarare nullo il
loro licenziamento, in considerazione del rispettivo status di delegati del
personale e di donna in stato di gravidanza. Essi chiedevano la loro
reintegrazione immediata.

24      Con ordinanze del 10 febbraio 2009, il presidente del Tribunal du
travail dichiarava tali domande infondate, alla luce delle circostanze che
rendevano detta reintegrazione materialmente impossibile.

25      Avverso le dette ordinanze i ricorrenti nella causa principale
interponevano appello.

26      Con ordinanze del 4 giugno 2009, il presidente della sezione
competente della Cour d'appel dichiarava infondati i ricorsi in appello e
confermava le ordinanze impugnate, in base al rilievo che, nella specie,
ricorrono le ragioni che hanno indotto il legislatore a prevedere, all'art. L
125‑1 del codice del lavoro lussemburghese, la risoluzione con effetto
immediato dei contratti di lavoro in caso di cessazione delle attivita
conseguente ad una dichiarazione di fallimento del datore di lavoro. Poiche la
cessazione delle attivita e provocata da uno stato di fatto assimilabile al
fallimento, la liquidazione giudiziaria deve essere assimilata al fallimento
previsto al detto art. L. 125‑1\.

27      Avverso le ordinanze del 4 giugno 2009 i ricorrenti nella causa
principale hanno proposto ricorso per cassazione dinanzi alla Cour de
cassation, la quale, considerata la necessita di un'interpretazione degli
artt. 1‑3 della direttiva 98/59 ai fini della decisione delle controversie
dinanzi ad essa pendenti, ha deciso di sospendere il giudizio e di sottoporre
alla Corte le seguenti questioni pregiudiziali, che sono formulate in termini
identici in ciascuna di tali cause:

«1)      Se gli artt. 1, 2 e 3, della direttiva 98/59 (…), debbano essere
interpretati nel senso che si applicano alla cessazione delle attivita che
avvenga per effetto di una dichiarazione di fallimento del datore di lavoro o
per effetto di una decisione giudiziaria che ordini lo scioglimento e la
liquidazione per insolvenza dell'istituto di credito datore di lavoro, a norma
dell'art. 61, n. 1, lett. a) e b), della legge 5 aprile 1993, [modificata
dalla legge 19 marzo 2004], relativa al settore finanziario, considerato che
si tratta di casi di cessazione delle attivita per i quali la legge nazionale
prevede la risoluzione dei contratti di lavoro con effetto immediato.

2)      In caso di soluzione affermativa della prima questione, se gli artt.
1, 2 e 3 della direttiva 98/59/CE debbano essere interpretati nel senso che il
curatore o il liquidatore vadano assimilati ad un datore di lavoro che intenda
procedere a licenziamenti collettivi e che sia in grado di compiere, con tale
finalita, gli atti di cui agli artt. 2 e 3 della direttiva, e di effettuare
tali licenziamenti (sentenza 10 dicembre 2009, causa C‑323/08, Rodriguez Mayor
e a. [Racc. pag. I‑11621], punti 39, 40 e 41)».

28      Con ordinanza del presidente della Corte 14 giugno 2010, i
procedimenti da C‑235/10 a C‑239/10 sono stati riuniti ai fini della fase
scritta e orale del procedimento nonche della sentenza.

  **Sulle questioni pregiudiziali**

  _Sulla prima questione_

29      Con la sua prima questione, il giudice del rinvio chiede se gli artt.
1‑3 della direttiva 98/59 debbano essere interpretati nel senso che si
applicano alla cessazione delle attivita di un ente datore di lavoro,
conseguente ad una decisione giurisdizionale che dispone il suo scioglimento e
la sua liquidazione per insolvenza, anche qualora, nel caso di siffatta
cessazione, la normativa nazionale preveda la risoluzione con effetto
immediato dei contratti di lavoro dei dipendenti.

30      La direttiva 75/129 escludeva, al suo art. 1, n. 2, lett. d), la sua
applicazione ai lavoratori colpiti dalla cessazione delle attivita dell'ente,
qualora essa derivasse da una decisione giurisdizionale. Detta disposizione
prevedeva una deroga alla regola sancita all'art. 1, n. 1, lett. a), della
stessa direttiva, la quale disponeva, in termini identici a quelli della
stessa disposizione della direttiva 98/59, che, ai fini dell'applicazione
della direttiva 75/129, per «licenziamenti collettivi» si intendevano i
licenziamenti effettuati da un datore di lavoro per uno o piu motivi non
inerenti alla persona del lavoratore (sentenza 12 ottobre 2004, causa C‑55/02,
Commissione/Portogallo, Racc. pag. I‑9387, punto 55).

31      L'art. 1, punto 1, lett. b), della direttiva 92/56 ha soppresso tale
art. 1, n. 2, lett. d), della direttiva 75/129.

32      Detta modifica e stata posta in risalto dal legislatore dell'Unione al
terzo 'considerando' della direttiva 92/56, secondo il quale e opportuno
disporre che la direttiva 75/129 si applichi, in linea di principio, anche ai
licenziamenti collettivi, in particolare a seguito di una cessazione delle
attivita dell'ente derivante da una decisione giurisdizionale.

33      La Corte ha dichiarato che, successivamente a detta modifica della
direttiva 75/129, in tutti i casi di licenziamento collettivo conseguenti alla
cessazione delle attivita di un ente, anche qualora quest'ultima derivasse da
una decisione giurisdizionale, il datore di lavoro ha l'obbligo di informare e
di consultare i lavoratori (v., in questo senso, sentenza 7 settembre 2006,
cause riunite da C‑187/05 a C‑190/05, Agorastoudis e a., Racc. pag. I‑7775,
punto 33).

34      Occorre del pari ricordare che, parallelamente alla detta estensione
dell'ambito di applicazione della direttiva 75/129, il legislatore dell'Unione
ha aggiunto ad essa due disposizioni mediante la direttiva 92/56, vale a dire
l'art. 3, n. 1, secondo comma, e l'art. 4, n. 4\.

35      Da un lato, detto art. 3, n. 1, secondo comma, consente agli Stati
membri di disporre che, nel caso di un progetto di licenziamento collettivo,
collegato ad una cessazione delle attivita dell'ente derivante da una
decisione giurisdizionale, il datore di lavoro e tenuto a notificarlo per
iscritto alla pubblica autorita competente soltanto su domanda di
quest'ultima. Detta disposizione si riferisce soltanto all'obbligo di notifica
dei progetti di licenziamento.

36      Dall'altro, secondo il detto art. 4, n. 4, gli Stati membri possono
disapplicare i nn. 1‑3 del medesimo articolo, relativi ad un progetto di
licenziamento collettivo, gia notificato alla competente autorita pubblica,
riguardante i licenziamenti collettivi che sopraggiungano in seguito alla
cessazione delle attivita dell'ente derivante da una decisione
giurisdizionale. I nn. 1‑3 di detto art. 4 riguardano i termini ai quali
prendono effetto i licenziamenti collettivi il cui progetto sia stato
notificato.

37      Queste due disposizioni, collocate nella sezione III della direttiva
75/129, come modificata dalla direttiva 92/56, relativa alla procedura di
licenziamento collettivo, riconoscono talune facolta agli Stati membri.
Tuttavia, esse non restringono l'ambito di applicazione della direttiva,
contrariamente ai tre casi di non applicazione previsti all'art. 1, n. 2,
della stessa direttiva.

38      Ne consegue che l'ambito di applicazione della direttiva 75/129, come
modificata dalla direttiva 92/56, comprende, fatte salve le tre deroghe
previste al suo art. 1, n. 2, i licenziamenti collettivi conseguenti alla
cessazione delle attivita dell'ente derivante da decisione giurisdizionale.

39      La direttiva 98/59 non prevede alcuna modifica delle disposizioni
della direttiva 75/129, come modificata dalla direttiva 92/56, rilevanti nella
presente causa.

40      In primo luogo, il tenore del terzo 'considerando' della direttiva
92/56 e ripreso al nono 'considerando' della direttiva 98/59.

41      In secondo luogo, gli artt. 3, n. 1, secondo comma, e 4, n. 4, della
direttiva 98/59 riportano, rispettivamente, in termini identici, le
corrispondenti disposizioni della direttiva 75/129, come modificata dalla
direttiva 92/56.

42      In terzo luogo, nella direttiva 98/59, non esiste alcuna disposizione
relativa ai licenziamenti collettivi, a seguito di una cessazione delle
attivita aziendali conseguente ad una decisione giurisdizionale, che non
comparisse nella direttiva 75/129, come modificata dalla direttiva 92/56.

43      Occorre, pertanto, constatare che l'ambito di applicazione della
direttiva 98/59 disciplina, fatte salve le tre deroghe previste all'art. 1, n.
2, i licenziamenti collettivi, conseguenti ad una cessazione delle attivita
dello stabilimento derivante da una decisione giurisdizionale.

44      Tale constatazione non e rimessa in discussione, contrariamente a
quanto sostenuto dalla Landsbanki, ne dalla citata sentenza Rodriguez Mayor e
a., ne dalle specificita della causa principale.

45      In primo luogo, nella causa sfociata nella citata sentenza Rodriguez
Mayor e a., la questione controversa consisteva nello stabilire se la
direttiva 98/59 osti a che la cessazione dei contratti di lavoro di diversi
lavoratori aventi per datore di lavoro una persona fisica, per il decesso del
datore di lavoro medesimo, qualora l'impresa non abbia eredi, possa essere
qualificata come licenziamento collettivo.

46      Tuttavia, si deve rilevare che esiste un'importante differenza tra la
situazione caratterizzata dal decesso del datore di lavoro persona fisica, la
cui impresa non possa essere trasmessa a nessuno, e quella, come nella causa
principale, del datore di lavoro persona giuridica, il cui scioglimento e la
cui liquidazione siano state disposte da una decisione giurisdizionale. In
quest'ultima situazione, infatti, il datore di lavoro resta in grado, per
tutto il tempo in cui persiste la sua personalita giuridica, da una parte, di
compiere gli atti contemplati agli artt. 2 e 3 della direttiva 98/59 e,
dall'altra, di effettuare all'occorrenza licenziamenti collettivi.

47      In secondo luogo, per quanto riguarda le specificita della causa
principale, la Landsbanki sostiene a torto che lo scioglimento e la
liquidazione dell'ente, nonche la cessazione dei contratti di lavoro previsti
dalla normativa nazionale, abbiano coinciso in modo che essa si sarebbe
trovata nell'impossibilita materiale di soddisfare gli obblighi relativi alle
consultazioni dei rappresentanti dei lavoratori.

48      Al riguardo, occorre constatare che una situazione giuridica derivante
esclusivamente dall'applicazione delle disposizioni di diritto nazionale non e
idonea a determinare l'interpretazione di una normativa dell'Unione.

49      In tal contesto, la prima questione va risolta dichiarando che gli
artt. 1‑3 della direttiva 98/59 devono essere interpretati nel senso che si
applicano alla cessazione delle attivita di un ente datore di lavoro
conseguente ad una decisione giurisdizionale che dispone il suo scioglimento e
la sua liquidazione per insolvenza, anche qualora la normativa nazionale, nel
caso di tale cessazione, preveda la risoluzione con effetto immediato dei
contratti di lavoro dei dipendenti.

  _Sulla seconda questione_

50      I ricorrenti della causa principale sostengono che la Landsbanki, pur
essendo in liquidazione, restava la persona giuridica datrice di lavoro, con
l'unica differenza che i suoi organi rappresentativi erano cambiati, ove il
consiglio di amministrazione e la direzione erano decaduti da tutti i loro
diritti a vantaggio dei liquidatori. Essi aggiungono che i liquidatori si sono
comportati come veri rappresentanti del datore di lavoro.

51      La Commissione europea osserva, da una parte, che il Tribunal
d'arrondissement de Luxembourg, dichiarando la messa in liquidazione della
Landsbanki, ha nominato due liquidatori e, dall'altra, che tali liquidatori
hanno conservato una parte del personale e hanno integrato talune persone
estranee alla Landsbanki nel servizio di quest'ultima.

52      Al riguardo, occorre ricordare che dalla soluzione fornita alla prima
questione deriva che, anche qualora una normativa nazionale preveda la
risoluzione con effetto immediato dei contratti di lavoro in caso di
cessazione delle attivita di un ente in seguito a decisione giurisdizionale
che disponga il suo scioglimento e la sua liquidazione per insolvenza, detto
licenziamento collettivo rientra nell'ambito di applicazione della direttiva
98/59.

53      In caso di insolvenza, la personalita giuridica dell'ente il cui
scioglimento e la cui liquidazione siano disposte da una decisione
giurisdizionale sussiste soltanto a scopi circoscritti, segnatamente per le
esigenze di detta procedura e fino alla pubblicazione del consuntivo delle
operazioni di liquidazione. Tuttavia, detto ente e tenuto ad adempiere i
propri obblighi, previsti agli artt. 2 e 3 della direttiva 98/59 e incombenti
al datore di lavoro, fin quando la sua personalita giuridica cessi
definitivamente.

54      Nella misura in cui la direzione dell'ente di cui trattasi permanga,
anche se con poteri limitati per quanto riguarda la gestione dell'ente, essa
deve garantire gli obblighi che incombono al datore di lavoro in forza degli
artt. 2 e 3 della direttiva 98/59.

55      Per contro, se la gestione dell'ente di cui trattasi e integralmente
ripresa da un commissario liquidatore, e a quest'ultimo che spetta adempiere
gli obblighi derivanti dalla direttiva 98/59.

56      Va ricordato che le consultazioni previste all'art. 2 della direttiva
98/59 riguardano non soltanto le possibilita di evitare o di ridurre i
licenziamenti collettivi, ma anche la possibilita di attenuarne le conseguenze
con il ricorso a misure sociali di accompagnamento dirette, segnatamente, alla
riqualificazione o alla riconversione delle competenze dei lavoratori
licenziati (v., in questo senso, sentenza 10 settembre 2009, causa C‑44/08,
Akavan Erityisalojen Keskusliitto AEK e a., Racc. pag. I‑8163, punto 64).

57      Nel caso in cui gli obblighi derivanti dalla direttiva 98/59 non siano
previsti a carico di nessuno, il giudice nazionale e tenuto ad interpretare il
diritto nazionale, quanto piu possibile, alla luce del tenore e degli
obiettivi della direttiva 98/59, in modo che gli obblighi contemplati dagli
artt. 2 e 3 della stessa siano osservati ed eseguiti.

58      In tal contesto, la seconda questione va risolta nel senso che, fino
all'estinzione definitiva della personalita giuridica di un ente di cui siano
stati disposti lo scioglimento e la liquidazione, gli obblighi derivanti dagli
artt. 2 e 3 della direttiva 98/59 devono essere adempiuti. Gli obblighi
incombenti al datore di lavoro in forza di detti articoli devono essere
eseguiti dalla direzione dell'ente di cui trattasi, qualora essa resti in
carica, ancorche con poteri limitati quanto alla gestione dell'ente medesimo,
oppure dal suo liquidatore, laddove la gestione dell'ente sia integralmente
riassunta da detto liquidatore.

  **Sulle spese**

59      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

1)       **Gli artt.  1‑3 della direttiva del Consiglio 20 luglio 1998,
98/59/CE, concernente il ravvicinamento delle legislazioni degli Stati membri
in materia di licenziamenti collettivi, devono essere interpretati nel senso
che si applicano alla cessazione delle attivita di un ente datore di lavoro
conseguente ad una decisione giurisdizionale che dispone il suo scioglimento e
la sua liquidazione per insolvenza, anche qualora la normativa nazionale, nel
caso di tale cessazione, preveda la risoluzione con effetto immediato dei
contratti di lavoro dei dipendenti.**

2)       **Fino all 'estinzione definitiva della personalita giuridica di un
ente di cui siano stati disposti lo scioglimento e la liquidazione, gli
obblighi derivanti dagli artt. 2 e 3 della direttiva 98/59 devono essere
adempiuti. Gli obblighi incombenti al datore di lavoro in forza di detti
articoli devono essere eseguiti dalla direzione dell'ente di cui trattasi,
qualora essa resti in carica, ancorche con poteri limitati quanto alla
gestione dell'ente medesimo, oppure dal suo liquidatore, laddove la gestione
dell'ente sia integralmente riassunta da detto liquidatore.**

Firme

* * *

* Lingua processuale: il francese. 


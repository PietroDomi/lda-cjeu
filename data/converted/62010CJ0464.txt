

**Causa C ‑464/10**

**É tat belge**

**contro**

**Pierre Henfling, Rapha el Davin e Koenraad Tanghe, in qualita di curatori
fallimentari della Tierce Franco-Belge SA**

(domanda di pronuncia pregiudiziale proposta dalla Cour d'appel de Mons)

«Fiscalita -- Sesta direttiva IVA -- Art. 6, n. 4 -- Esenzione -- Art. 13,
parte B, lett. f) -- Giochi d'azzardo -- Servizi forniti da un commissionario
(ricevitore) che agisce in nome proprio, ma per conto di un committente il
quale esercita un'attivita di accettazione di scommesse»

Massime della sentenza

_Disposizioni tributarie -- Armonizzazione delle legislazioni -- Imposte sulla
cifra d'affari -- Sistema comune d'imposta sul valore aggiunto -- Esenzioni --
Esenzione per i giochi d'azzardo -- Nozione_

_[Direttiva del Consiglio 77/388, artt.  6, n. 4, e 13, parte B, lett. f)]_

Gli artt. 6, n. 4, e 13, parte B, lett. f), della sesta direttiva 77/388, in
materia di armonizzazione delle legislazioni degli Stati membri relative alle
imposte sulla cifra di affari, devono essere interpretati nel senso che,
qualora un operatore economico partecipi in nome proprio, ma per conto di
un'impresa che organizza un'attivita di accettazione di scommesse, alla
raccolta di scommesse rientranti nell'esenzione dall'imposta sul valore
aggiunto prevista da tale art. 13, parte B, lett. f), si considera che
quest'ultima impresa fornisca all'operatore di cui trattasi una prestazione di
scommesse rientrante in tale esenzione, ai sensi del detto art. 6, n. 4\.

(v. punto 44 e dispositivo)

  
  
  
  
  
  

SENTENZA DELLA CORTE (Settima Sezione)

14 luglio 2011 (*)

«Fiscalita - Sesta direttiva IVA - Art. 6, n. 4 - Esenzione - Art. 13, parte
B, lett. f) - Giochi d'azzardo - Servizi forniti da un commissionario
(ricevitore) che agisce in nome proprio, ma per conto di un committente il
quale esercita un'attivita di accettazione di scommesse»

Nel procedimento C‑464/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Cour d'appel de Mons (Belgio), con
decisione 17 settembre 2010, pervenuta in cancelleria il 24 settembre 2010,
nella causa

**É tat belge**

contro

**Pierre Henfling, Rapha el Davin e Koenraad Tanghe, **in qualita di curatori
fallimentari della Tierce Franco-Belge SA,

LA CORTE (Settima Sezione),

composta dal sig. D. Švaby, presidente di sezione, dalla sig.ra R. Silva de
Lapuerta e dal sig. T. von Danwitz (relatore), giudici,

avvocato generale: sig. Y. Bot

cancelliere: sig. K. Malacek, amministratore,

vista la fase scritta del procedimento e in seguito all'udienza del 18 maggio
2011,

considerate le osservazioni presentate:

-        per gli avv.ti P. Henfling, R. Davin e K. Tanghe, in qualita di curatori fallimentari della Tierce Franco-Belge SA, dall'avv. O. Bertin, avocat; 

-        per il governo belga, dalle sig.re M. Jacobs e L. Van den Broeck nonche dal sig. J.‑C. Halleux, in qualita di agenti;

-        per la Commissione europea, dalla sig.ra D. Recchia, dal sig. B. Stromsky e dalla sig.ra C. Soulay, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 6, n. 4, e 13, parte B, lett. f), della sesta direttiva del
Consiglio 17 maggio 1977, 77/388/CEE, in materia di armonizzazione delle
legislazioni degli Stati membri relative alle imposte sulla cifra di affari -
Sistema comune di imposta sul valore aggiunto: base imponibile uniforme (GU L
145, pag. 1; in prosieguo: la «sesta direttiva»).

2        Tale domanda e stata sollevata nell'ambito di una controversia tra lo
Stato belga e gli avv.ti Henfling, Davin e Tanghe, in qualita di curatori
fallimentari della Tierce Franco-Belge SA (in prosieguo: la «TFB»),
relativamente al rifiuto di tale Stato di esentare dall'imposta sul valore
aggiunto (in prosieguo: l'«IVA») le prestazioni fornite dalle agenzie di
scommesse per la TFB.

  **Contesto normativo**

  _La normativa dell 'Unione_

3        Ai sensi dell'art. 2, punto 1, della sesta direttiva, sono soggette
ad IVA «le cessioni di beni e le prestazioni di servizi, effettuate a titolo
oneroso all'interno del paese da un soggetto passivo che agisce in quanto
tale».

4        In forza dell'art. 5, nn. 1 e 4, lett. c), di tale direttiva, si
considera cessione di bene «il trasferimento del potere di disporre di un bene
materiale come proprietario» nonche «il trasferimento di un bene effettuato in
base ad un contratto di commissione per l'acquisto o per la vendita».

5        L'art. 6 di detta direttiva prevede quanto segue:

«1\. Si considera "prestazione di servizi" ogni operazione che non costituisce
cessione di un bene ai sensi dell'articolo 5.

(…)

4\. Qualora un soggetto passivo che agisce a proprio nome ma per conto di
altri partecipi ad una prestazione di servizi, si riterra che egli abbia
ricevuto o fornito tali servizi a titolo proprio.

(…)».

6        L'art. 13 della sesta direttiva, intitolato «Esenzioni all'interno
del paese», prevede:

«(…)

B. Altre esenzioni

Fatte salve altre disposizioni comunitarie, gli Stati membri esonerano, alle
condizioni da essi stabilite per assicurare la corretta e semplice
applicazione delle esenzioni sottoelencate e per prevenire ogni possibile
frode, evasione ed abuso:

(…)

f)      le scommesse, le lotterie e altri giochi d'azzardo con poste di
denaro, salvo condizioni e limiti stabiliti da ciascuno Stato membro;

(…)».

  _La normativa nazionale_

7        Gli artt. 10, n. 1, del code de la taxe sur la valeur ajoutee (codice
dell'imposta sul valore aggiunto; in prosieguo: il «codice dell'IVA») dispone
quanto segue:

«Si considera cessione di un bene il trasferimento del potere di disporre di
un bene come proprietario.

Si tratta in particolare della messa di un bene a disposizione dell'acquirente
o del cessionario in esecuzione di un contratto traslativo o dichiarativo».

8        L'art. 13, nn. 1 e 2, di tale codice recita:

«1\. Il commissionario all'acquisto e considerato acquirente e, rispetto al
suo committente, venditore del bene che e acquistato dal suo intermediario; il
commissionario alla vendita e considerato venditore e, rispetto al suo
committente, acquirente del bene venduto dal suo intermediario.

2\. È considerato commissionario, non solo chi agisce in nome proprio o sotto
una ragione sociale per conto del committente, ma anche l'intermediario
all'acquisto che riceve dal venditore, o l'intermediario alla vendita che
rilascia all'acquirente, a qualsiasi titolo, una fattura, una nota di debito o
qualsiasi altro scritto equivalente rilasciato in nome proprio».

9        Ai termini dell'art. 18, n. 1, del codice dell'IVA:

«Si considera prestazione di servizi ogni operazione che non costituisce una
cessione di un bene ai sensi del presente codice.

In particolare, e considerata una prestazione di servizi, l'esecuzione di un
contratto che ha ad oggetto:

(…)

3\. il mandato

(…)».

10      L'art. 20, n. 1, primo comma, del codice dell'IVA dispone:

«(…) qualora un commissionario o un intermediario, che agisce nelle condizioni
previste all'art. 13, n. 2, partecipi a prestazioni di servizi, si ritiene che
abbia ricevuto o fornito tali servizi personalmente».

11      Ai sensi dell'art. 44, n. 3, punto 13, di tale codice, sono esentati
dall'IVA «le scommesse, lotterie e altri giochi d'azzardo o con posta in
denaro, nel rispetto delle condizioni e dei limiti stabiliti dal Re».

  **Causa principale e questione pregiudiziale**

12      La TFB, dichiarata fallita il 27 ottobre 2008, e una societa per
azioni registrata ai fini dell'IVA in Belgio, la cui attivita consiste nella
raccolta di scommesse, in particolare, su corse di cavalli in Belgio e in
altri Stati.

13      Nell'ambito della sua attivita, essa si avvale di una rete di agenti
locali, chiamati «ricevitori», sparsi in tutto il territorio del Regno del
Belgio. Tali ricevitori sono incaricati di raccogliere le poste degli
scommettitori su corse di cavalli e altri eventi sportivi, di registrare le
scommesse, di emettere schedine o tagliandi per gli scommettitori e di pagare
le vincite.

14      Ogni ricevitore e vincolato alla TFB da una convenzione denominata
«contratto di commissione».

15      In forza di tale contratto, la TFB e proprietaria dell'azienda data in
gestione al ricevitore. Essa mette a disposizione di quest'ultimo i locali con
le necessarie forniture energetiche, si accolla l'assicurazione
sull'abitazione e provvede ad installare l'insegna e a garantire il suo
funzionamento.

16      Tale contratto dispone altresi che la TFB mette disposizione del
ricevitore il materiale informatico con cui sono registrate tutte le scommesse
effettuate e il pagamento delle vincite. Il materiale e i documenti vengono
trasmessi dalla TFB al ricevitore a titolo di deposito gratuito e rimangono di
proprieta esclusiva della TFB. Il ricevitore si impegna a utilizzare con la
diligenza del buon padre di famiglia il materiale che gli e in tal modo
trasmesso dalla TFB e ad informare quest'ultima di qualsiasi anomalia nel
funzionamento di tale materiale, della cui riparazione e manutenzione si
occupa la TFB a sue spese.

17      Inoltre, il ricevitore e obbligato, ai sensi del «contratto di
commissione» concluso con la TFB, a rispettare i regolamenti riguardanti la
raccolta delle scommesse e, in particolare, la registrazione, la contabilita e
il pagamento di esse. Il ricevitore si impegna ad assicurare che la sua
agenzia funzioni regolarmente e che sia aperta in conformita degli eventi
collegati alle attivita e ai prodotti della TFB. Tuttavia, egli ha il diritto
di decidere liberamente dell'organizzazione della sua agenzia ed e libero di
assumere personale per far fronte piu efficacemente ai suoi obblighi.

18      La TFB autorizza il ricevitore a raccogliere tutti i tipi di scommesse
per cui essa e regolarmente autorizzata, tramite legge o mandato, e gli
consente di esercitare qualsiasi altra attivita purche non sia contraria alla
legge sulle agenzie ippiche e non sia effettuata per conto di un concorrente
diretto della TFB.

19      Secondo le disposizioni generali del regolamento della TFB, il gestore
dell'agenzia, che e l'unica persona abilitata a registrare una scommessa, puo
sempre rifiutarla, in tutto o in parte, senza essere obbligato a giustificare
il suo rifiuto. Inoltre uno scommettitore vincente puo ritirare la sua vincita
solo dal ricevitore presso cui aveva effettuato la sua scommessa.

20      Il ricevitore e remunerato con una commissione, fissata in una
percentuale delle puntate registrate previa deduzione degli importi dei
rimborsi effettuati. Tale commissione e calcolata e versata mensilmente, al di
fuori delle operazioni normali di scommesse. Il ricevitore non rilascia alcuna
fattura alla TFB per la riscossione delle commissioni.

21      Le schedine emesse dal ricevitore per comprovare le scommesse
menzionano, in alto sul retro, il nome del ricevitore, il suo numero di
registro di commercio e il suo numero di partita IVA. Sul retro di tali
schedine compaiono inoltre menzioni iscritte sui margini, cioe in basso di
tali schedine «Belgische Tierce» e «Tierce belge» e, in alto, «Tierce Franco
Belge». Sulla parte anteriore delle medesime schedine compare il testo
seguente: «Con la sua partecipazione, lo scommettitore conferma di essere a
conoscenza e di accettare le clausole dei regolamenti della S.C. P.M.U. belga,
della S.A. Tierce Franco-Belge e della Bingoal».

22      Nel corso di un controllo, iniziato nel mese di luglio 2000,
l'amministrazione tributaria belga constatava che le commissioni percepite dai
ricevitori tra il 1° gennaio 1997 e il 31 dicembre 2000 non erano state
assoggettate all'IVA. Dal momento che i ricevitori operano in nome della TFB e
che, di conseguenza, la loro attivita doveva esser assoggettata all'IVA, tale
amministrazione ha notificato alla TFB, nel mese di novembre 2001, un
supplemento di IVA, accresciuto delle ammende e degli interessi di mora, in
relazione all'IVA dovuta su tali commissioni.

23      La TFB ha proposto un ricorso dinnanzi al Tribunal de premiere
instance de Liege e ha chiesto di dichiarare che l'IVA non era dovuta sulle
commissioni di cui trattasi, affermando che, ai fini dell'applicazione della
normativa sull'IVA, i ricevitori dovevano essere considerati come
commissionari che agiscono nell'ambito di una prestazione di servizi esentata
da tale imposta.

24      Con sentenza 20 settembre 2004 tale tribunale ha accolto la domanda
della TFB. In seguito ad appello dello Stato belga, la Cour d'appel de Liege
ha confermato integralmente tale giudizio con sentenza 5 ottobre 2005. La Cour
de cassation ha cassato tale sentenza ed ha rinviato la causa dinanzi al
giudice del rinvio.

25      Tale giudice ha, in primo luogo, esaminato il contratto tra la TFB e i
ricevitori, giudicando che dalla combinazione degli elementi intrinseci ed
estrinseci di tale contratto risulta che la TFB aveva posto a carico dei
ricevitori l'obbligo contrattuale di raccogliere e registrare scommesse
nell'ambito di un contratto di commissione e non di un contratto di mandato.
Inoltre, tale giudice ha rilevato che l'art. 13, n. 2, del codice dell'IVA
priverebbe di qualsiasi interesse la questione se l'intermediario abbia agito
come mandatario o come commissionario. Detto giudice ha concluso che i
ricevitori intervenivano direttamente in nome proprio, in forza di un
contratto di commissione, in una prestazione di servizi che comportava la
registrazione di scommesse e il pagamento di vincite per conto della TFB.

26      In secondo luogo, il giudice del rinvio si e adoperato per accertare
se le commissioni corrisposte dalla TFB ai ricevitori siano esenti dall'IVA.
La Cour d'appel de Mons, ritenendo a tale proposito che la soluzione della
controversia di cui alla causa principale dipenda dall'interpretazione del
diritto dell'Unione, ha deciso di sospendere la decisione e di sottoporre alla
Corte la questione pregiudiziale seguente:

«Se gli artt. 6, n. 4, e 13, parte B, lett. f), della [sesta direttiva]
debbano essere interpretati nel senso che ostano al riconoscimento di
un'esenzione dall'imposta per servizi forniti da un commissionario che
partecipi in proprio nome, ma per conto di un committente che organizza
prestazioni di servizi ai sensi del detto art. 13, parte B, lett. f)».

  **Sulla questione pregiudiziale**

27      Il giudice del rinvio chiede, con la sua questione, se gli artt. 6, n.
4, e 13, parte B, lett. f), della sesta direttiva debbano essere interpretati
nel senso che ostano al riconoscimento di un'esenzione dall'IVA per servizi
forniti da un commissionario che partecipi in nome proprio, ma per conto di un
committente che organizza prestazioni di servizi ai sensi del detto art. 13,
parte B, lett. f). In particolare, tale questione riguarda il trattamento dal
punto di vista dell'IVA del rapporto tra un'impresa che esercita un'attivita
di raccolta di scommesse e un operatore economico che partecipi in nome
proprio, ma per conto di detta impresa, alla raccolta di scommesse.

28      Ai sensi dell'art. 13, parte B, lett. f), della sesta direttiva le
scommesse, le lotterie e altri giochi d'azzardo con poste di denaro sono
esentate dall'IVA, salvo condizioni e limiti stabiliti da ciascuno Stato
membro.

29      Tale esenzione e motivata da considerazioni di ordine pratico, in
quanto le operazioni di gioco d'azzardo mal si prestano all'applicazione
dell'IVA, e non, come nel caso relativo a determinate prestazioni di servizi
d'interesse generale in ambito sociale, dalla volonta di garantire a tali
attivita un trattamento piu favorevole in materia di IVA (v. sentenze 13
luglio 2006, causa C‑89/05, United Utilities, Racc. pag. I‑6813, punto 23, e
10 giugno 2010, causa C‑58/09, Leo‑Libera, Racc. pag. I‑5189, punto 24).

30      L'operazione di scommessa cui tale disposizione si riferisce e
caratterizzata dall'attribuzione di una possibilita di guadagno agli
scommettitori a fronte dell'assunzione del rischio di dover corrispondere le
relative vincite (sentenza United Utilities, cit., punto 26).

31      La Corte ha quindi concluso che la fornitura di servizi di «call
centre» a favore di un organizzatore di scommesse telefoniche, che comporta
l'accettazione delle scommesse in nome dell'organizzatore da parte del
personale impiegato dal prestatore dei detti servizi, non rappresenta
un'operazione di scommessa ai sensi dell'art. 13, parte B, lett. f), della
sesta direttiva e, pertanto, non puo beneficiare dell'esenzione dall'IVA
prevista da tale disposizione (sentenza United Utilities, cit., punto 29).

32      Orbene, la causa principale si distingue sotto numerosi aspetti da
quella che ha dato origine alla sentenza precedentemente citata United
Utilities. Infatti, da un lato, l'attivita dei ricevitori e diversa da quella
del summenzionato «call center», in particolare in quanto i ricevitori sono
noti agli scommettitori, possono rifiutare una scommessa senza essere
obbligati a giustificare tale rifiuto e sono altresi incaricati di pagare le
vincite agli scommettitori. Dall'altro lato, la causa che aveva dato origine a
tale sentenza riguardava l'accettazione delle scommesse in nome
dell'organizzatore, mentre la questione posta nella causa principale riguarda
espressamente la situazione di un operatore economico che partecipa per conto
dell'organizzatore delle scommesse, ma opera in nome proprio nella raccolta di
tali scommesse.

33      Una tale partecipazione in nome proprio significa che, contrariamente
a quanto avveniva nella causa che ha dato luogo alla citata sentenza United
Utilities, come viene precisato al punto 27 di essa, il rapporto giuridico
nasce non direttamente tra lo scommettitore e l'impresa per conto della quale
l'operatore intermediario agisce, ma tra tale operatore e lo scommettitore, da
un lato, e tale operatore e detta impresa dall'altro.

34      Per quanto riguarda il trattamento di tale intermediazione dal punto
di vista dell'IVA, l'art. 6, n. 4, della sesta direttiva dispone che, qualora
un soggetto passivo che agisce in nome proprio ma per conto altrui partecipi
ad una prestazione di servizi, si riterra che egli abbia ricevuto o fornito
tali servizi a titolo proprio.

35      Cosi, tale disposizione crea la finzione giuridica di due prestazioni
di servizi identiche fornite consecutivamente. In forza di tale finzione,
l'operatore che partecipa alla prestazione di servizi, cioe il commissionario,
si ritiene avere, in un primo tempo, ricevuto i servizi in questione
dall'operatore per conto del quale agisce, cioe il committente, prima di
fornire, in un secondo tempo, personalmente tali servizi ad un cliente. Ne
consegue che, per quanto riguarda il rapporto giuridico tra il committente e
il commissionario, il loro ruolo rispettivo di prestatore di servizi e di
pagatore e artificialmente invertito ai fini dell'IVA.

36      Poiche l'art. 6, n. 4, della sesta direttiva rientra nel titolo V di
tale direttiva, intitolato «Operazioni imponibili», ed e formulato in termini
generali, senza contenere restrizioni quanto al suo ambito di applicazione o
alla sua portata, la finzione creata da tale disposizione riguarda altresi
l'applicazione delle esenzioni dall'IVA previste dalla sesta direttiva. Ne
consegue che, se la prestazione di servizi cui il commissionario partecipa e
esentata dall'IVA, tale esenzione e altresi applicabile al rapporto giuridico
tra il committente e il commissionario.

37      Tale conclusione vale anche per l'esenzione prevista dall'art. 13,
parte B, lett. f), della sesta direttiva, relativa alle operazioni di
scommesse. Infatti, tale esenzione non presenta, rispetto ad altre esenzioni,
particolarita che giustificherebbero una limitazione dell'ambito di
applicazione dell'art. 6, n. 4, di tale direttiva e un'esclusione delle
scommesse da tale ambito di applicazione. Inoltre, in sede di applicazione di
quest'ultima disposizione, e irrilevante il fatto che detto art. 13, parte B,
lett. f), non preveda un'esenzione delle prestazioni di intermediazione o di
negoziazione allorche un'esenzione del genere e prevista espressamente
all'art. 13, parte B, lett. a) e d), della sesta direttiva.

38      Contrariamente a quanto sostiene il governo belga, il principio di
neutralita fiscale non osta neppure all'applicazione dell'esenzione dall'IVA
prevista all'art. 13, parte B, lett. f), della sesta direttiva al rapporto tra
il committente e il commissionario, nonostante la commissione pagata ad un
mandatario che agisce in nome e per conto del mandante venga assoggettata
all'IVA. Infatti, come risulta dall'art. 6, n. 4, della sesta direttiva,
quest'ultima prevede essa stessa regole particolari per le prestazioni di
servizi fornite da un commissionario, che agisce in nome proprio ma per conto
altrui, diverse da quelle disciplinanti le prestazioni fornite da un
mandatario, che agisce in nome e per conto altrui.

39      Per quanto riguarda la questione sollevata dal governo belga se i
ricevitori di cui trattasi nella causa principale nel raccogliere scommesse
agiscano effettivamente in nome proprio ai sensi dell'art. 6, n. 4, della
sesta direttiva, occorre constatare che la questione posta, che riprende la
lettera di tale paragrafo, e fondata sulla premessa che tali ricevitori
rientrino nell'ambito di applicazione del medesimo.

40      Nell'ambito della procedura di cui all'art. 267 TFUE, spetta al
giudice nazionale cui e stata sottoposta la controversia sull'applicazione
dell'art. 6, n. 4, della sesta direttiva accertare se detto requisito ricorra
o meno alla luce di tutti i dati della fattispecie ed in particolare della
natura degli obblighi contrattuali dell'operatore economico interessato nei
confronti dei suoi clienti (v. in tal senso, per quanto riguarda l'art. 26
della sesta direttiva, sentenze 12 novembre 1992, causa C‑163/91, Van Ginkel,
Racc. pag. I‑5723, punto 21, e 13 ottobre 2005, causa C‑200/04, ISt, Racc.
pag. I‑8691, punti 19 e 20).

41      Tuttavia, la Corte, chiamata a fornire al giudice nazionale risposte
utili, e competente a fornire indicazioni tratte dagli atti della causa
principale come pure dalle osservazioni scritte ed orali sottopostele, idonee
a mettere il giudice nazionale in grado di decidere (v. sentenze 11 dicembre
2007, causa C‑438/05, International Transport Workers' Federation e Finnish
Seamen's Union, Racc. pag. I‑10779, punto 85, nonche 13 aprile 2010, causa
C‑73/08, Bressol e a., Racc. pag. I‑2735, punto 65).

42      Per quanto riguarda l'attivita dei ricevitori di cui alla causa
principale, occorre sottolineare che se e vero che la condizione relativa al
fatto che il soggetto passivo deve agire in nome proprio ma per conto altrui -
di cui all'art. 6, n. 4, della sesta direttiva - deve essere interpretata alla
luce delle relative relazioni contrattuali, come risulta dal punto 40 della
presente sentenza, cionondimeno il buon funzionamento del sistema comune
dell'IVA introdotto da tale direttiva richiede una concreta verifica da parte
del giudice del rinvio, idonea a stabilire se, alla luce dell'insieme degli
elementi della fattispecie, tali ricevitori agiscano effettivamente in nome
proprio nella raccolta di scommesse.

43      A tale proposito, si deve considerare, in particolare, se l'esercizio
della loro attivita richieda o meno il possesso di un'autorizzazione dei
pubblici poteri, se le schedine emesse dai ricevitori contengano il nome della
TFB, se i clienti accettino, secondo le menzioni riportate su tali schedine,
di adeguarsi alle clausole del regolamento di tale societa, se l'azienda
gestita dai ricevitori sia contrassegnata dall'insegna di detta societa che ne
e proprietaria e se, prima dei fatti di cui alla causa principale, i
ricevitori agissero o meno come mandatari. Invece, l'eventuale esistenza di
una disposizione nazionale in materia di IVA che estenda la finzione giuridica
prevista all'art. 6, n. 4, della sesta direttiva oltre i criteri stabiliti in
detta disposizione non puo essere presa in considerazione nell'ambito della
verifica che consente di accertare se i ricevitori agiscano o meno in nome
proprio. Infatti, se le condizioni risultanti dal solo art. 6, n. 4, della
sesta direttiva non fossero soddisfatte, l'esenzione dall'IVA prevista
all'art. 13, parte B, lett. f), di tale direttiva in materia di scommesse non
si applicherebbe nella causa principale.

44      Da tutto quanto precede discende che occorre risolvere la questione
proposta dichiarando che gli artt. 6, n. 4, e 13, parte B, lett. f), della
sesta direttiva devono essere interpretati nel senso che, qualora un operatore
economico partecipi - in proprio nome, ma per conto di un'impresa che
organizza un'attivita di accettazione di scommesse - alla raccolta di
scommesse rientranti nell'esenzione dall'IVA prevista da detto art. 13, parte
B, lett. f), si considera che quest'ultima impresa fornisca all'operatore di
cui trattasi una prestazione di scommesse rientrante in tale esenzione, ai
sensi del detto art. 6, n. 4\.

  **Sulle spese**

45      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Settima Sezione) dichiara:

**Gli artt.  6, n. 4, e 13, parte B, lett. f), della sesta direttiva del
Consiglio 17 maggio 1977, 77/388/CEE, in materia di armonizzazione delle
legislazioni degli Stati membri relative alle imposte sulla cifra di affari -
Sistema comune di imposta sul valore aggiunto: base imponibile uniforme,
devono essere interpretati nel senso che, qualora un operatore economico
partecipi - in nome proprio, ma per conto di un'impresa che organizza
un'attivita di accettazione di scommesse - alla raccolta di scommesse
rientranti nell'esenzione dall'imposta sul valore aggiunto prevista da tale
art. 13, parte B, lett. f), si considera che quest'ultima impresa fornisca
all'operatore di cui trattasi una prestazione di scommesse rientrante in tale
esenzione, ai sensi del detto art. 6, n. 4\. **

Firme

* * *

* Lingua processuale: il francese. 
  *[""]: Double quotes
  *[*]: Asterisk
  *[?]: Question mark


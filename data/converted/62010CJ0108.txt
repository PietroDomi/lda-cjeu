

**Causa C ‑108/10**

**Ivana Scattolon**

**contro**

**Ministero dell 'Istruzione, dell'Universita e della Ricerca**

(domanda di pronuncia pregiudiziale proposta dal Tribunale di Venezia)

«Politica sociale -- Direttiva 77/187/CEE -- Mantenimento dei diritti dei
lavoratori in caso di trasferimento di imprese -- Nozioni di "impresa" e di
"trasferimento" -- Cedente e cessionario di diritto pubblico -- Applicazione,
sin dalla data del trasferimento, del contratto collettivo vigente presso il
cessionario -- Trattamento retributivo -- Riconoscimento dell'anzianita
maturata presso il cedente»

Massime della sentenza

1.         _Politica sociale -- Ravvicinamento delle legislazioni -- Trasferimenti d'imprese -- Mantenimento dei diritti dei lavoratori -- Direttiva 77/187 -- Ambito di applicazione -- Riassunzione, da parte di una pubblica autorita di uno Stato membro, del personale dipendente di un'altra pubblica autorita addetto alla fornitura di servizi ausiliari presso le scuole_

_(Direttiva del Consiglio 77/187)_

2.         _Politica sociale -- Ravvicinamento delle legislazioni -- Trasferimenti d'imprese -- Mantenimento dei diritti dei lavoratori -- Direttiva 77/187 -- Applicazione immediata ai lavoratori trasferiti del contratto collettivo vigente presso il cessionario -- Divieto di peggioramento retributivo -- Portata_

_(Direttiva del Consiglio 77/184, art.  3)_

1.        La riassunzione, da parte di una pubblica autorita di uno Stato membro, del personale dipendente di un'altra pubblica autorita, addetto alla fornitura, presso le scuole, di servizi ausiliari comprendenti, in particolare, compiti di custodia e assistenza amministrativa, costituisce un trasferimento di impresa ai sensi della direttiva del Consiglio 14 febbraio 1977, 77/187/CEE, concernente il ravvicinamento delle legislazioni degli Stati membri relative al mantenimento dei diritti dei lavoratori in caso di trasferimenti di imprese, di stabilimenti o di parti di stabilimenti, quando detto personale e costituito da un complesso strutturato di dipendenti tutelati in qualita di lavoratori in forza dell'ordinamento giuridico nazionale di detto Stato membro. 

Infatti, benche sia vero che la riorganizzazione amministrativa di enti
pubblici e il trasferimento di funzioni amministrative tra pubbliche
amministrazioni sono esclusi, ai sensi dell'art. 1, n. 1, della direttiva
77/187, nella versione modificata con la direttiva 98/50, nonche dell'art. 1,
n. 1, della direttiva 2001/23, dall'ambito di applicazione della direttiva
77/187, cio nonostante la portata di queste espressioni resta limitata alle
ipotesi in cui il trasferimento riguarda attivita rientranti nell'esercizio di
pubblici poteri. Se fosse accolta una diversa interpretazione, qualunque
trasferimento imposto a tali categorie di lavoratori potrebbe essere
sottratto, dall'autorita pubblica interessata, alla sfera d'applicazione della
direttiva 77/187 invocando la mera circostanza che il trasferimento rientra in
una ristrutturazione del personale.

L'applicazione delle norme enunciate dalla direttiva 77/187 in tali situazioni
non lede il potere degli Stati membri di razionalizzare le rispettive
pubbliche amministrazioni. L'applicabilita di questa direttiva ha come unico
effetto quello di impedire che determinati lavoratori trasferiti siano
collocati, in conseguenza del mero fatto del trasferimento, in una posizione
meno favorevole di quella che essi occupavano prima del trasferimento. Come si
ricava dall'art. 4 della direttiva 77/187, quest'ultima non priva gli Stati
membri della facolta di consentire ai datori di lavoro di modificare taluni
rapporti di lavoro in senso sfavorevole, segnatamente per quanto concerne la
tutela contro il licenziamento e le condizioni retributive. Essa vieta
soltanto che siffatte modificazioni avvengano in occasione e a causa del
trasferimento.

(v. punti 54, 58-59, 66, dispositivo 1)

2.        Quando un trasferimento ai sensi della direttiva 77/187, concernente il ravvicinamento delle legislazioni degli Stati membri relative al mantenimento dei diritti dei lavoratori in caso di trasferimenti di imprese, di stabilimenti o di parti di stabilimenti, porta all'applicazione immediata, ai lavoratori trasferiti, del contratto collettivo vigente presso il cessionario e inoltre le condizioni retributive previste da questo contratto sono collegate segnatamente all'anzianita lavorativa, l'art. 3 di detta direttiva osta a che i lavoratori trasferiti subiscano, rispetto alla loro posizione immediatamente precedente al trasferimento, un peggioramento retributivo sostanziale per il mancato riconoscimento dell'anzianita da loro maturata presso il cedente, equivalente a quella maturata da altri lavoratori alle dipendenze del cessionario, all'atto della determinazione della loro posizione retributiva di partenza presso quest'ultimo. È compito del giudice del rinvio esaminare se, all'atto del trasferimento, si sia verificato un siffatto peggioramento retributivo. 

Anche se la norma prevista dall'art. 3, n. 2, primo comma, dev'essere
interpretata nel senso che il cessionario ha il diritto di applicare, sin
dalla data del trasferimento, le condizioni di lavoro previste dal contratto
collettivo per lui vigente, ivi comprese quelle concernenti la retribuzione, e
che essa gli lascia quindi un margine di manovra, che consente al medesimo e
alle altre parti contraenti di stabilire l'integrazione retributiva dei
lavoratori trasferiti in modo tale che questa risulti debitamente adattata
alle circostanze del trasferimento in questione, cio nondimeno le modalita
scelte devono essere conformi allo scopo di detta direttiva di impedire che i
lavoratori coinvolti in un trasferimento siano collocati in una posizione meno
favorevole per il solo fatto di tale trasferimento. Il ricorso a tale facolta
da parte del cessionario non puo pertanto avere lo scopo, o l'effetto, di
imporre a detti lavoratori condizioni globalmente meno favorevoli di quelle
applicabili prima del trasferimento. Se cosi non fosse, la realizzazione dello
scopo perseguito dalla direttiva 77/187 potrebbe essere agevolmente rimessa in
discussione in qualsiasi settore disciplinato in forza di contratti
collettivi, il che pregiudicherebbe la sua efficacia pratica.

Viceversa, la suddetta direttiva non puo essere validamente invocata per
ottenere un miglioramento delle condizioni retributive o di altre condizioni
lavorative in occasione di un trasferimento d'impresa. Peraltro, questa
direttiva non osta a che sussistano talune disparita di trattamento
retributivo tra i lavoratori trasferiti e quelli che, all'atto del
trasferimento, erano gia al servizio del cessionario. Benche altri strumenti e
principi giuridici possano risultare rilevanti al fine di valutare la legalita
di siffatte disparita, detta direttiva, per quanto la concerne, ha il solo
scopo di evitare che determinati lavoratori siano collocati, per il solo fatto
del trasferimento verso un altro datore di lavoro, in una posizione
sfavorevole rispetto a quella di cui essi godevano precedentemente.

(v. punti 74-77, 83, dispositivo 2)

  
  
  
  
  
  

SENTENZA DELLA CORTE (Grande Sezione)

6 settembre 2011 (*)

«Politica sociale - Direttiva 77/187/CEE - Mantenimento dei diritti dei
lavoratori in caso di trasferimento di imprese - Nozioni di "impresa" e di
"trasferimento" - Cedente e cessionario di diritto pubblico - Applicazione,
sin dalla data del trasferimento, del contratto collettivo vigente presso il
cessionario - Trattamento retributivo - Riconoscimento dell'anzianita maturata
presso il cedente»

Nel procedimento C‑108/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Tribunale di Venezia, con decisione 4 gennaio
2010, pervenuta in cancelleria il 26 febbraio 2010, nella causa

**Ivana Scattolon**

contro

**Ministero dell 'Istruzione, dell'Universita e della Ricerca**,

LA CORTE (Grande Sezione),

composta dal sig. V. Skouris, presidente, dai sigg. J. N. Cunha Rodrigues, K.
Lenaerts, J.-C. Bonichot, J.-J. Kasel e D. Švaby, presidenti di sezione, dai
sigg. G. Arestis, A. Borg Barthet, M. Ilešič (relatore), dalla sig.ra C.
Toader e dal sig. M. Safjan, giudici,

avvocato generale: sig. Y. Bot

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza del 1°
febbraio 2011,

considerate le osservazioni presentate:

-        per la sig.ra Scattolon, dagli avv.ti N. Zampieri, A. Campesan e V. De Michele;

-        per il governo italiano, dalla sig.ra G. Palmieri, in qualita di agente, assistita dal sig. L. D'Ascia, avvocato dello Stato;

-        per la Commissione europea, dalla sig.ra C. Cattabriga e dal sig. J. Enegren, in qualita di agenti,

sentite le conclusioni dell'avvocato generale, presentate all'udienza del 5
aprile 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della direttiva del Consiglio 14 febbraio 1977, 77/187/CEE, concernente il
ravvicinamento delle legislazioni degli Stati membri relative al mantenimento
dei diritti dei lavoratori in caso di trasferimenti di imprese, di
stabilimenti o di parti di stabilimenti (GU L 61, pag. 26), della direttiva
del Consiglio 12 marzo 2001, 2001/23/CE, concernente il ravvicinamento delle
legislazioni degli Stati membri relative al mantenimento dei diritti dei
lavoratori in caso di trasferimenti di imprese, di stabilimenti o di parti di
imprese o di stabilimenti (GU L 82, pag. 16), nonche di vari principi generali
del diritto.

2        Tale domanda e stata presentata nell'ambito di una controversia tra
la sig.ra Scattolon ed il Ministero dell'Istruzione, dell'Universita e della
Ricerca (in prosieguo: il «Ministero») in merito al mancato riconoscimento, a
seguito del trasferimento della sig.ra Scattolon alle dipendenze del
Ministero, dell'anzianita di servizio che la medesima aveva maturato presso il
comune di Scorze, suo originario datore di lavoro.

  **Contesto normativo**

  _Il diritto dell 'Unione_

3        L'art. 1, n. 1, della direttiva 77/187 disponeva, nella sua versione
iniziale, quanto segue:

«La presente direttiva si applica ai trasferimenti di imprese, di stabilimenti
o di parti di stabilimenti ad un nuovo imprenditore in seguito a cessione
contrattuale o a fusione».

4        Ai sensi dell'art. 2 di tale direttiva, si intendeva per «cedente»
ogni persona fisica o giuridica che, in conseguenza di un trasferimento a
norma dell'art. 1, n. 1, di detta direttiva, perde la veste di imprenditore, e
per «cessionario» ogni persona fisica o giuridica che, in conseguenza di un
trasferimento del genere, acquisisce la veste di imprenditore.

5        L'art. 3, nn. 1 e 2, della direttiva 77/187 disponeva che:

«1.      I diritti e gli obblighi che risultano per il cedente da un contratto
di lavoro o da un rapporto di lavoro esistente alla data del trasferimento ai
sensi dell'articolo 1, paragrafo 1, sono, in conseguenza di tale
trasferimento, trasferiti al cessionario.

(…)

2.      Dopo il trasferimento ai sensi dell'articolo 1, paragrafo 1, il cessionario mantiene le condizioni di lavoro convenute mediante contratto collettivo nei termini previsti da quest'ultimo per il cedente, fino alla data della risoluzione o della scadenza del contratto collettivo o dell'entrata in vigore o dell'applicazione di un altro contratto collettivo. 

Gli Stati membri possono limitare il periodo del mantenimento delle condizioni
di lavoro purche esso non sia inferiore ad un anno».

6        L'art. 4 della direttiva 77/187 cosi recitava:

«1.      Il trasferimento di un'impresa, di uno stabilimento o di una parte di
stabilimento non e di per se motivo di licenziamento da parte del cedente o
del cessionario. Tale dispositivo non pregiudica i licenziamenti che possono
aver luogo per motivi economici, tecnici o d'organizzazione che comportano
variazioni sul piano dell'occupazione.

(…)

2.      Se il contratto di lavoro o il rapporto di lavoro e rescisso in quanto il trasferimento ai sensi dell'articolo 1, paragrafo 1, comporta a scapito del lavoratore una sostanziale modifica delle condizioni di lavoro, la rescissione del contratto di lavoro o del rapporto di lavoro e considerata come dovuta alla responsabilita del datore di lavoro». 

7        In seguito all'entrata in vigore della direttiva del Consiglio 29
giugno 1998, 98/50/CE, che modifica la direttiva 77/187 (GU L 201, pag. 88),
il cui termine di recepimento scadeva, per gli Stati membri, il 17 luglio
2001, l'art. 1, n. 1, della direttiva 77/187 era cosi redatto:

«(a)      La presente direttiva si applica ai trasferimenti di imprese, di
stabilimenti o di parti di imprese o di stabilimenti ad un nuovo imprenditore
in seguito a cessione contrattuale o a fusione.

b)      Fatta salva la lettera a) e le disposizioni seguenti del presente
articolo, e considerato come trasferimento ai sensi della presente direttiva
quello di un'entita economica che conserva la propria identita, intesa come
insieme di mezzi organizzati al fine di svolgere un'attivita economica, sia
essa essenziale o accessoria.

c)      La presente direttiva si applica alle imprese pubbliche o private che
esercitano un'attivita economica, che perseguano o meno uno scopo di lucro.
Una riorganizzazione amministrativa di enti amministrativi pubblici o il
trasferimento di funzioni amministrative tra enti amministrativi pubblici non
costituisce trasferimento ai sensi della presente direttiva».

8        Per motivi di razionalizzazione normativa, la direttiva 77/187, come
modificata dalla direttiva 98/50, e stata abrogata con la direttiva 2001/23.

9        Il tenore letterale dell'art. 1, n. 1, della direttiva 2001/23
corrisponde a quello dell'art. 1, n. 1, della direttiva 77/187, come
modificata dalla direttiva 98/50. Le definizioni delle nozioni di «cedente» e
di «cessionario» di cui alla direttiva 2001/23 sono sostanzialmente identiche
a quelle di cui all'art. 2 della direttiva 77/187.

10      Quanto all'art. 3 della direttiva 2001/23, i nn. 1 e 3 del medesimo
corrispondono sostanzialmente ai nn. 1 e 2 dell'art. 3 della direttiva 77/187.
Quanto all'art. 4 della direttiva 2001/23, esso corrisponde all'art. 4 della
direttiva 77/187.

  _La normativa nazionale_

 L'art. 2112 del codice civile italiano

11      In Italia, l'attuazione della direttiva 77/187 e, di conseguenza,
della direttiva 2001/23 e garantita, in particolare, dall'art. 2112 del codice
civile ai sensi del quale, «in caso di trasferimento d'azienda, il rapporto di
lavoro continua con il cessionario ed il lavoratore conserva tutti i diritti
che ne derivano. (…) Il cessionario e tenuto ad applicare [i] contratti
collettivi (…) vigenti alla data del trasferimento, fino alla loro scadenza,
salvo che siano sostituiti da altri contratti collettivi applicabili
all'impresa del cessionario».

 L'art. 8 della legge n. 124/99 e i decreti ministeriali di esecuzione

12      Sino al 1999, i servizi ausiliari presso le scuole pubbliche italiane
consistenti, in particolare, nella pulizia e nella manutenzione dei locali,
nonche nell'assistenza amministrativa erano garantiti, in parte, tramite il
personale amministrativo, tecnico ed ausiliario (in prosieguo: «ATA») dello
Stato e, in parte, da enti locali, quali i comuni. Gli enti locali
effettuavano tali compiti tramite il proprio personale amministrativo, tecnico
ed ausiliario (in prosieguo: il «personale ATA degli enti locali»), ovvero
mediante la stipula di contratti con imprese private.

13      Il personale ATA degli enti locali veniva retribuito sulla base del
Contratto Collettivo Nazionale di Lavoro - Regioni Autonomie Locali (in
prosieguo: il «CCNL del personale degli enti locali»). Il personale ATA dello
Stato impiegato nelle scuole pubbliche era invece retribuito sulla base del
Contratto Collettivo Nazionale di Lavoro della Scuola (in prosieguo: il «CCNL
della scuola»).

14      La legge 3 maggio 1999, n. 124, recante disposizioni urgenti in
materia di personale scolastico (GURI n. 107, del 10 maggio 1999, pag. 4; in
prosieguo: la «legge n. 124/99»), ha previsto il trasferimento del personale
ATA degli enti locali, impiegato nelle scuole pubbliche, nei ruoli del
personale ATA dello Stato, a decorrere dal 1° gennaio 2000.

15      A tal proposito l'art. 8, commi 1 e 2, della legge n. 124/99 cosi
dispone:

«1.      Il personale ATA degli istituti e scuole statali (…) e a carico dello
Stato. Sono abrogate le disposizioni che prevedono la fornitura di tale
personale da parte dei comuni e delle province.

2.      Il personale di ruolo di cui al comma l, dipendente dagli enti locali, in servizio nelle istituzioni scolastiche statali alla data di entrata in vigore della presente legge, e trasferito nei ruoli del personale ATA statale ed e inquadrato nelle qualifiche funzionali e nei profili professionali corrispondenti per lo svolgimento dei compiti propri dei predetti profili. Relativamente a qualifiche e profili che non trovino corrispondenza nei ruoli del personale ATA statale e consentita l'opzione per l'ente di appartenenza, da esercitare comunque entro tre mesi dalla data di entrata in vigore della presente legge. A detto personale vengono riconosciuti ai fini giuridici ed economici l'anzianita maturata presso l'ente locale di provenienza nonche il mantenimento della sede in fase di prima applicazione in presenza della relativa disponibilita del posto». 

16      La legge n. 124/99 e stata attuata con decreto 23 luglio 1999,
relativo al trasferimento del personale ATA dagli enti locali allo Stato, ai
sensi dell'art. 8 della legge 3 maggio 1999, n. 124 (GURI n. 16, del 21
gennaio 2000, pag. 28; in prosieguo: il «d.m. 23 luglio 1999»). L'art. 3 di
tale decreto prevede quanto segue:

«(…)

Con successivo decreto (...) verranno definiti i criteri di inquadramento,
nell'ambito del comparto scuola, finalizzati all'allineamento degli istituti
retributivi del personale in questione a quelli del comparto medesimo, con
riferimento alla retribuzione stipendiale, ai trattamenti accessori e al
riconoscimento ai fini giuridici ed economici, nonche dell'incidenza sulle
rispettive gestioni previdenziali, dell'anzianita maturata presso gli enti,
previa contrattazione collettiva (...) fra [l'Agenzia per la rappresentanza
negoziale delle pubbliche amministrazioni; in prosieguo: l'"ARAN"] e le
organizzazioni sindacali (...)».

17      L'art. 9 del d.m. 23 luglio 1999 dispone quanto segue:

«Lo Stato subentrera nei contratti stipulati dagli enti locali alla data del
24 maggio 1999, ed eventualmente rinnovati in data successiva, per la parte
con la quale sono state assicurate le funzioni ATA per le scuole statali, in
luogo dell'assunzione di personale dipendente. (…) Ferma restando la
prosecuzione delle attivita da parte di soggetti esterni impegnati (…) ai
sensi delle leggi vigenti, lo Stato subentrera nelle convenzioni stipulate
dagli enti locali con i soggetti imprenditoriali (…) per lo svolgimento di
funzioni ATA demandate per legge all'ente locale in sostituzione dello Stato.
(…)».

18      L'accordo tra l'ARAN e le organizzazioni sindacali previsto dall'art.
3 del d.m. 23 luglio 1999 e stato firmato il 20 luglio 2000 ed approvato con
decreto ministeriale 5 aprile 2001, recante recepimento dell'accordo ARAN -
Rappresentanti delle organizzazioni e confederazioni sindacali in data 20
luglio 2000, sui criteri di inquadramento del personale gia dipendente degli
enti locali e transitato nel comparto scuola (GURI n. 162, del 14 luglio 2001,
pag. 27; in prosieguo: il «d.m. 5 aprile 2001»).

19      Tale accordo dispone quanto segue:

«Articolo 1 - Ambito di applicazione

Il presente accordo si applica dal 1° gennaio 2000 al personale dipendente
dagli enti locali e transitato nel comparto scuola, ai sensi dell'art. 8 della
[legge n. 124/99] e (...) del decreto ministeriale 23 luglio 1999 (…).

Articolo 2 - Regime contrattuale

1.      Al personale di cui al presente accordo (...) cessa di applicarsi a decorrere dal 1° gennaio 2000 il [CCNL del personale degli enti locali] e dalla stessa data si applica il [CCNL della scuola], ivi compreso tutto quanto si riferisce al trattamento accessorio, salvo quanto diversamente stabilito negli articoli successivi. 

(…)

Articolo 3 - Inquadramento professionale e retributivo

1.      I dipendenti, di cui all'art. l del presente accordo, sono inquadrati nella progressione economica per posizioni stipendiali delle corrispondenti qualifiche professionali del comparto scuola (...) con le seguenti modalita. Ai suddetti dipendenti viene attribuita la posizione stipendiale (...) d'importo pari o immediatamente inferiore al trattamento annuo in godimento al 31 dicembre 1999 costituito da stipendio e retribuzione individuale di anzianita nonche, per coloro che ne sono provvisti, [dalle indennita previste dal CCNL del personale degli enti locali]. L'eventuale differenza tra l'importo della posizione stipendiale di inquadramento e il trattamento annuo in godimento al 31 dicembre 1999, come sopra indicato, e corrisposta «ad personam» e considerata utile, previa temporizzazione, ai fini del conseguimento della successiva posizione stipendiale. Al personale destinatario del presente accordo e corrisposta l'indennita integrativa speciale nell'importo in godimento al 31 dicembre 1999, se piu elevata di quella della corrispondente qualifica del comparto scuola. (…) 

(…)

Articolo 9 - Retribuzione fondamentale e salario accessorio

1.      A decorrere dal 1° gennaio 2000, al personale di cui al presente accordo si applicano tutti gli istituti a contenuto economico del [CCNL della scuola], secondo le modalita da questo previste. 

2.      A decorrere dal 1° gennaio 2000, al personale di cui al presente accordo, e riconosciuto, a titolo provvisorio, il compenso individuale accessorio secondo le misure lorde mensili indicate nella tabella (...) allegata al [CCNL della scuola]. (…) 

(…)».

20      Tale normativa ha dato luogo ad azioni giudiziarie promosse dai membri
del personale ATA trasferito, i quali hanno chiesto il pieno riconoscimento
della loro anzianita maturata presso gli enti locali. Costoro deducevano, a
tale riguardo, che i criteri adottati nell'ambito dell'accordo approvato con
d.m. 5 aprile 2001 facevano si che essi, a partire dal loro inserimento nel
personale ATA dello Stato, venissero inquadrati e retribuiti alla stessa
maniera dei membri del personale ATA statale con minore anzianita. Secondo la
loro tesi, l'art. 8 della legge n. 124/99 impone il mantenimento, per ogni
membro del personale ATA trasferito, dell'anzianita maturata presso gli enti
locali, di modo che ciascuno di detti membri deve percepire, a decorrere dal
1° gennaio 2000, la retribuzione corrisposta ad un membro del personale ATA
statale con la medesima anzianita.

21      Tale contenzioso e sfociato, nel corso del 2005, in diverse sentenze
pronunciate dalla Corte suprema di cassazione, nelle quali questa ha accolto,
in sostanza, la suddetta argomentazione.

 La legge n. 266/2005

22      Il legislatore italiano, con l'approvazione di un emendamento
presentato dal governo italiano, ha inserito nell'art. 1 della legge 23
dicembre 2005, n. 266, recante disposizioni per la formazione del bilancio
annuale e pluriennale dello Stato (legge finanziaria 2006) (supplemento
ordinario alla GURI n. 302, del 29 dicembre 2005; in prosieguo: la «legge n.
266/2005»), un comma 218, cosi redatto:

«Il comma 2 dell'art. 8 della legge [n. 124/99], si interpreta nel senso che
il personale degli enti locali trasferito nei ruoli del [personale ATA]
statale e inquadrato, nelle qualifiche funzionali e nei profili professionali
dei corrispondenti ruoli statali, sulla base del trattamento economico
complessivo in godimento all'atto del trasferimento, con l'attribuzione della
posizione stipendiale di importo pari o immediatamente inferiore al
trattamento annuo in godimento al 31 dicembre 1999 costituito dallo stipendio,
dalla retribuzione individuale di anzianita nonche da eventuali indennita, ove
spettanti, previste dai [CCNL del personale degli enti locali], vigenti alla
data dell'inquadramento. L'eventuale differenza tra l'importo della posizione
stipendiale di inquadramento e il trattamento annuo in godimento al 31
dicembre 1999 (...) viene corrisposta ad personam e considerata utile, previa
temporizzazione, ai fini del conseguimento della successiva posizione
stipendiale. È fatta salva l'esecuzione dei giudicati formatisi alla data di
entrata in vigore della presente legge».

23      Numerosi giudici hanno investito la Corte costituzionale di questioni
vertenti sulla conformita dell'art. 1, comma 218, della legge n. 266/2005 con
la Costituzione italiana, in particolare con la norma che sancisce l'autonomia
del potere giudiziario, dal momento che quest'ultima implica, per il
legislatore, un divieto di ingerenza nella funzione di interpretazione
uniforme della legge, riservata alla Corte suprema di cassazione.

24      Con sentenza 18 giugno 2007, nonche con successive ordinanze, la Corte
costituzionale ha dichiarato che l'art. 1, comma 218, della legge n. 266/2005
non violava i principi generali del diritto di cui si lamentava la lesione. In
particolare, essa ha dichiarato che questa disposizione non innovava rispetto
all'art. 8, secondo comma, della legge n. 124/99 e che consentiva di favorire
il passaggio del personale ATA dagli enti locali verso lo Stato, dato che
detto personale si trovava in una posizione diversa da quella del personale
gia inquadrato nei ruoli statali al momento del trasferimento.

25      Durante il 2008, la Corte suprema di cassazione ha sottoposto alla
Corte costituzionale una nuova questione, concernente la legittimita
costituzionale della legge n. 266/2005 alla luce del principio di una tutela
giurisdizionale effettiva, sancito dall'art. 6 della Convenzione europea per
la salvaguardia dei diritti dell'uomo e delle liberta fondamentali, siglata a
Roma il 4 novembre 1950 (in prosieguo: la «CEDU»).

26      Con sentenza 16 novembre 2009, la Corte costituzionale ha dichiarato
che l'art. 1, comma 218, della legge n. 266/2005 non lede detto principio. In
particolare, essa ha giudicato che questa disposizione costituisce una fra le
possibili interpretazioni dell'art. 8, secondo comma, della legge n. 124/99 e
che, pertanto, non implica una modifica sfavorevole di un diritto quesito.

27      Durante il 2008 e il 2009, dinanzi alla Corte europea dei diritti
dell'uomo sono stati proposti tre ricorsi da membri del personale ATA degli
enti locali sottoposti al trasferimento nei ruoli del Ministero, nei quali si
accusava la Repubblica italiana di aver violato, adottando l'art. 1, comma
218, della legge n. 266/2005, l'art. 6 della CEDU e l'art. 1 del Protocollo
addizionale della Convenzione europea per la salvaguardia dei diritti
dell'uomo e delle liberta fondamentali. Con sentenza 7 giugno 2011, detta
Corte ha accolto questi ricorsi (Corte europea dei diritti dell'uomo, sentenza
Agrati e a. c. Italia).

  **Causa principale e questioni pregiudiziali**

28      La sig.ra Scattolon, dipendente del comune di Scorze dal 16 maggio
1980 in qualita di bidella in scuole statali, svolgeva tale attivita
lavorativa, fino al 31 dicembre 1999, come membro del personale ATA degli enti
locali.

29      A decorrere dal 1° gennaio 2000, la medesima, in applicazione
dell'art. 8 della legge n. 124/99, veniva trasferita nel ruolo del personale
ATA dello Stato.

30      Ai sensi del d.m. 5 aprile 2001, la sig.ra Scattolon veniva inquadrata
in una fascia retributiva corrispondente, nel suddetto ruolo, a nove anni di
anzianita.

31      Poiche, a causa di cio, essa non aveva ottenuto il riconoscimento
della sua anzianita di circa vent'anni, maturata alle dipendenze del comune di
Scorze, e riteneva di aver sofferto, in tal modo, una notevole riduzione della
sua retribuzione, con ricorso depositato in data 27 aprile 2005 essa ha adito
il Tribunale di Venezia, per ottenere il riconoscimento integrale di detta
anzianita e, di conseguenza, l'inquadramento nello scatto corrispondente, per
il personale ATA dello Stato, a un'anzianita compresa tra i quindici e i
vent'anni.

32      In seguito all'emanazione dell'art. 1, comma 218, della legge n.
266/2005, il Tribunale di Venezia ha sospeso il procedimento e ha sottoposto
alla Corte costituzionale la questione della compatibilita di detta
disposizione con i principi, in particolare, della certezza del diritto e di
una tutela giurisdizionale effettiva. Con ordinanza 9 giugno 2008, la Corte
costituzionale, richiamandosi alla propria sentenza 18 giugno 2007, ha
dichiarato che il citato art. 1, comma 218, non e viziato dalle asserite
violazioni di principi generali del diritto.

33      Cio premesso, il Tribunale di Venezia ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se la [direttiva 77/187] e/o la [direttiva 2001/23], o la diversa
normativa [dell'Unione] ritenuta applicabile deve essere interpretata nel
senso che quest'ultima puo applicarsi ad una fattispecie di trasferimento di
personale addetto a servizi ausiliari di pulizia e manutenzione degli edifici
scolastici statali da enti pubblici locali (comuni e province) allo Stato
laddove il trasferimento ha comportato il subentro non solo nell'attivita e
nei rapporti con tutto il personale (bidelli) addetto, ma anche nei contratti
di appalto stipulati con imprese private per garantire i medesimi servizi.

2)      Se la continuita del rapporto di lavoro ex art. 3, n. 1, primo comma,
della direttiva 77/187 (trasfusa, unitamente alla [direttiva 98/50, nella
[direttiva 2001/23]) deve essere interpretato nel senso di una quantificazione
dei trattamenti economici collegati presso il cessionario all'anzianita di
servizio che tenga conto di tutti gli anni effettuati dal personale
trasferito, anche di quelli svolti alle dipendenze del cedente.

3)      Se l'art. 3 della direttiva 77/187 e/o le [direttive 98/50 e 2001/23],
devono essere interpretate nel senso che tra i diritti del lavoratore che si
trasferiscono al concessionario rientrano anche posizioni di vantaggio
conseguite dal lavoratore presso il cedente quale l'anzianita di servizio se a
questa risultano essere collegati, nella contrattazione collettiva vigente
presso il cessionario, diritti di carattere economico.

4)      Se i principi generali del vigente diritto [dell'Unione] della
certezza del diritto, della tutela del legittimo affidamento, della
uguaglianza delle armi del processo, dell'effettiva tutela giurisdizionale, ad
un tribunale indipendente e, piu in generale, ad un equo processo, garantiti
dall'art. 6, n. 2, [TUE] in combinato disposto con l'art. 6 della [CEDU] e con
gli artt. 46, 47 e 52, n. 3, della Carta dei diritti fondamentali dell'Unione
europea, proclamata a Nizza il 7 dicembre 2000, come recepiti dal Trattato di
Lisbona, debbano essere interpretati nel senso di ostare all'emanazione da
parte dello Stato italiano, dopo un arco temporale apprezzabile (5 anni), di
una norma di interpretazione autentica difforme rispetto al dettato da
interpretare e contrastante con l'interpretazione costante e consolidata
dell'organo titolare della funzione nomofilattica, norma oltretutto rilevante
per la decisione di controversie in cui lo stesso Stato italiano e coinvolto
come parte».

  **Procedimento dinanzi alla Corte**

34      Con lettera datata 9 giugno 2011, la ricorrente nella causa
principale, alla luce della citata sentenza Agrati e a. c. Italia, ha chiesto
la riapertura della fase orale.

35      A questo proposito, occorre ricordare che, per giurisprudenza costante
della Corte, quest'ultima, d'ufficio o su proposta dell'avvocato generale, o
anche su domanda delle parti, puo ordinare la riapertura della fase orale, ai
sensi dell'art. 61 del suo regolamento di procedura, se ritiene necessari
ulteriori chiarimenti o se la causa dev'essere esaminata sulla base di un
argomento che non e stato dibattuto tra le parti (v., in particolare, sentenze
14 dicembre 2004, causa C‑210/03, Swedish Match, Racc. pag. I‑11893, punto 25;
26 giugno 2008, causa C‑284/06, Burda, Racc. pag. I‑4571, punto 37, e 17 marzo
2011, causa C‑221/09, AJD Tuna, non ancora pubblicata nella Raccolta, punto
36).

36      Nel caso di specie, la Corte ritiene di essere in possesso di tutti
gli elementi necessari per trattare la domanda di pronuncia pregiudiziale e
che detta domanda non dev'essere valutata in base ad un argomento non ancora
dibattuto dinanzi ad essa.

37      Di conseguenza, non va accolta la domanda della ricorrente nella causa
principale, mirante allo svolgimento di una nuova udienza, ne quella,
presentata in subordine, mirante ad ottenere un'autorizzazione al deposito di
osservazioni scritte supplementari.

  **Sulle questioni pregiudiziali**

  _Sulla prima questione_

38      Con la sua prima questione il giudice del rinvio chiede
sostanzialmente se la riassunzione, da parte di una pubblica autorita di uno
Stato membro, del personale dipendente di un'altra pubblica autorita, addetto
alla fornitura di servizi ausiliari presso le scuole, costituisca un
«trasferimento di impresa» ai sensi della normativa dell'Unione relativa al
mantenimento dei diritti dei lavoratori.

39      Poiche i benefici derivanti da detta normativa possono essere invocati
solo da persone le quali, nello Stato membro interessato, siano tutelate in
qualita di lavoratori a titolo della normativa nazionale in materia di diritto
del lavoro (v., in particolare, sentenze 10 dicembre 1998, cause riunite
C‑173/96 e C‑247/96, Hidalgo e a., Racc. pag. I‑8237, punto 24, nonche 14
settembre 2000, causa C‑343/98, Collino e Chiappero, Racc. pag. I‑6659, punto
36), e importante sottolineare sin d'ora che, in base alla ricostruzione
effettuata dal giudice del rinvio, non contestata dal governo italiano, il
personale ATA occupato presso le scuole pubbliche in Italia gode di una
siffatta tutela. Ne consegue che la ricorrente nella causa principale ha il
diritto di beneficiare della normativa dell'Unione relativa al mantenimento
dei diritti dei lavoratori, purche siano soddisfatti i presupposti di
applicazione specificamente elencati nella normativa medesima.

40      In via preliminare occorre constatare parimenti che la riassunzione di
detto personale e avvenuta il 1º gennaio 2000, cioe prima della scadenza del
termine fissato agli Stati membri per recepire la direttiva 98/50 e
anteriormente all'adozione della direttiva 2001/23. Da cio deriva che la
questione proposta dal giudice del rinvio va esaminata alla luce della
direttiva 77/187 nella sua versione originaria (v., per analogia, sentenze 20
novembre 2003, causa C‑340/01, Abler e a., Racc. pag. I‑14023, punto 5, nonche
9 marzo 2006, causa C‑499/04, Werhof, Racc. pag. I‑2397, punti 15 e 16).

41      Ai sensi dell'art. 1, n. 1, della citata versione della direttiva
77/187, essa si applicava «ai trasferimenti di imprese, di stabilimenti o di
parti di stabilimenti ad un nuovo imprenditore in seguito a cessione
contrattuale o a fusione». Occorre pertanto verificare se, nell'ipotesi della
riassunzione, da parte di un'autorita pubblica di uno Stato membro, del
personale dipendente di un'altra autorita pubblica addetto ad attivita del
tipo di quelle di cui alla causa principale, si riscontri la presenza di tutti
gli elementi elencati in tale disposizione.

 Sull'esistenza di un'«impresa» ai sensi della direttiva 77/187

42      La nozione di «impresa», ai sensi dell'art. 1, n. 1, della direttiva
77/187, comprende qualsiasi entita economica organizzata stabilmente, a
prescindere dallo status giuridico e dalle modalita di finanziamento della
medesima. Costituisce un'entita siffatta qualsiasi complesso di persone ed
elementi che consenta lo svolgimento di un'attivita economica che persegua un
proprio obiettivo e che sia sufficientemente strutturata e autonoma (sentenze
10 dicembre 1998, cause riunite C‑127/96, causa C‑229/96 e C‑74/97, Hernandez
Vidal e a., Racc. pag. I‑8179, punti 26 e 27; 26 settembre 2000, causa
C‑175/99, Mayeur, Racc. pag. I‑7755, punto 32, nonche Abler e a., cit., punto
30; v. altresi, relativamente all'art. 1, n. 1, della direttiva 2001/23,
sentenze 13 settembre 2007, causa C‑458/05, Jouini e a., Racc. pag. I‑7301,
punto 31, nonche 29 luglio 2010, causa C‑151/09, UGT‑FSP, non ancora
pubblicata nella Raccolta, punto 26).

43      La nozione di «attivita economica», presente nella definizione
ricordata nel punto precedente, comprende qualsiasi attivita consistente
nell'offerta di beni o servizi su un determinato mercato (sentenze 25 ottobre
2001, causa C‑475/99, Ambulanz Glockner, Racc. pag. I‑8089, punto 19; 24
ottobre 2002, causa C‑82/01 P, Aeroports de Paris/Commissione, Racc. pag.
I‑9297, punto 79, nonche 10 gennaio 2006, causa C‑222/04, Cassa di Risparmio
di Firenze e a., Racc. pag. I‑289, punto 108).

44      Sono escluse, in linea di principio, dalla qualificazione di attivita
economica le attivita che si ricollegano all'esercizio delle prerogative dei
pubblici poteri (v., in particolare, sentenza 1° luglio 2008, causa C‑49/07,
MOTOE, Racc. pag. I‑4863, punto 24 e giurisprudenza ivi citata, nonche, per
quanto riguarda la direttiva 77/187, sentenza 15 ottobre 1996, causa C‑298/94,
Henke, Racc. pag. I‑4989, punto 17). Viceversa, sono stati qualificati come
attivita economiche servizi che, senza essere ricollegati all'esercizio delle
prerogative dei pubblici poteri, sono garantiti nell'interesse pubblico e
senza fini di lucro e si trovano in concorrenza con quelli offerti da
operatori che agiscono con fini di lucro (v., in proposito, sentenze 23 aprile
1991, causa C‑41/90, Hofner e Elser, Racc. pag. I‑1979, punto 22; Aeroports de
Paris/Commissione, cit., punto 82, nonche Cassa di Risparmio di Firenze e a.,
cit., punti 122 e 123).

45      Nel caso di specie, come si ricava dall'art. 8 della legge n. 124/99,
il gruppo di lavoratori oggetto di riassunzione da parte dello Stato e
costituito dal personale ATA degli enti locali occupato presso le scuole
pubbliche. Dagli atti di causa si evince anche che le attivita svolte da
questo personale consistono nel garantire i servizi ausiliari di cui le scuole
hanno bisogno per perseguire, in condizioni ottimali, i loro compiti di
insegnamento. Questi servizi riguardano, segnatamente, la pulizia e la
manutenzione dei locali, nonche compiti di assistenza amministrativa.

46      Inoltre, dagli elementi in fatto forniti dal giudice del rinvio, cosi
come dall'art. 9 del d.m. 23 luglio 1999, si evince che tali servizi sono
affidati, in determinati casi, ad operatori economici privati mediante
subappalto. Del resto, e pacifico che detti servizi non sono ricollegati
all'esercizio di prerogative dei pubblici poteri.

47      Appare evidente, pertanto, che le attivita svolte dai lavoratori
sottoposti al trasferimento di cui trattasi nella causa principale hanno
carattere economico ai sensi della citata giurisprudenza e perseguono un
proprio obiettivo, che consiste nell'inquadramento tecnico e amministrativo
delle scuole. Del resto, e pacifico che il personale ATA e stato concepito
come un complesso strutturato di lavoratori dipendenti.

48      Va ancora verificato, alla luce della giurisprudenza ricordata nel
punto 42 della presente sentenza e delle osservazioni scritte del governo
italiano, in primo luogo, se la qualifica del personale interessato come
«impresa» sia rimessa in discussione dalla mancanza di elementi patrimoniali,
in secondo luogo, se questo gruppo di lavoratori sia sufficientemente autonomo
per essere qualificato come «entita economica» e, di conseguenza, impresa e,
in terzo luogo, se abbia una qualche rilevanza la circostanza che detti
lavoratori facciano parte della pubblica amministrazione.

49      Per quanto concerne, in primo luogo, la mancanza di elementi
patrimoniali, la Corte ha giudicato ripetutamente che, in determinati settori,
l'attivita si basa essenzialmente sulla manodopera. Alla luce di cio, un
complesso strutturato di lavoratori, malgrado la mancanza di significativi
elementi patrimoniali, materiali o immateriali, puo corrispondere a un'entita
economica ai sensi della direttiva 77/187 (v. in particolare, per quanto
concerne i servizi di pulizia, le citate sentenze Hernandez Vidal e a., punto
27, nonche Hidalgo e a., punto 26; v. altresi, in merito alla direttiva
2001/23, sentenza 20 gennaio 2011, causa C‑463/09, CLECE, non ancora
pubblicata nella Raccolta, punto 39).

50      Questa giurisprudenza e applicabile alla fattispecie di cui alla
controversia principale, dal momento che sembra che nessuna delle attivita
svolte dal gruppo di lavoratori in questione necessiti della disponibilita di
significativi elementi patrimoniali. La qualificazione del gruppo di
lavoratori quale entita economica non puo essere esclusa pertanto per il fatto
che detta entita non comprende, a parte il citato personale, elementi
patrimoniali materiali o immateriali.

51      Per quanto riguarda, in secondo luogo, la questione relativa alla
sufficiente autonomia di un gruppo di lavoratori come quello su cui verte la
causa principale, si deve ricordare che, nel contesto della normativa
dell'Unione in tema di mantenimento dei diritti dei lavoratori, la nozione di
autonomia si riferisce ai poteri, riconosciuti ai responsabili del gruppo di
lavoratori di cui trattasi, di organizzare, in modo relativamente libero e
indipendente, il lavoro in seno al citato gruppo e, in particolare, di
impartire istruzioni e distribuire compiti ai lavoratori subordinati
appartenenti a tale gruppo, e cio senza intervento diretto da parte di altre
strutture organizzative del datore di lavoro (v., a questo proposito, la
citata sentenza UGT‑FSP, punti 42 e 43). Benche, effettivamente, il ricorrere
di un'entita sufficientemente autonoma non venga meno per via della
circostanza che il datore di lavoro impone a tale gruppo di lavoratori
obblighi precisi ed esercita pertanto un'ampia influenza sulle attivita del
medesimo, occorre nondimeno che il gruppo in parola disponga di una certa
liberta nell'organizzare ed eseguire i compiti affidatigli (v., in tal senso,
sentenza Hidalgo e a., cit., punto 27).

52      Nel caso di specie, ferma restando l'esigenza di una verifica da parte
del giudice del rinvio, emerge che il personale ATA degli enti locali
impiegato nelle scuole costituiva, in seno all'amministrazione degli enti
locali, un'entita che poteva organizzare e svolgere i suoi compiti in modo
relativamente libero e indipendente mediante, in particolare, istruzioni
impartite da membri di detto personale ATA investiti di compiti di
coordinamento e direzione.

53      Per quanto concerne, in terzo e ultimo luogo, la circostanza che il
personale trasferito e le sue attivita siano integrate nella pubblica
amministrazione, occorre ricordare che quest'unica circostanza non puo
sottrarre detta entita all'applicazione della direttiva 77/187 (v., in tal
senso, sentenza Collino e Chiappero, cit., punti 33 e 35). La conclusione
opposta non sarebbe coerente con la giurisprudenza citata nel punto 42 della
presente sentenza, in base alla quale qualunque complesso sufficientemente
strutturato e autonomo di persone ed elementi che consenta lo svolgimento di
un'attivita economica finalizzata a un proprio obiettivo costituisce
un'«impresa», ai sensi dell'art. 1, n. 1, della direttiva 77/187, a
prescindere dallo status giuridico e dalle modalita di finanziamento di
quest'ultimo.

54      Benche sia vero che, come sottolineato dal governo italiano, la Corte
ha escluso dalla sfera d'applicazione della direttiva 77/187 la
«riorganizzazione amministrativa di enti pubblici» e il «trasferimento di
funzioni amministrative tra pubbliche amministrazioni», eccezione sancita,
successivamente, dall'art. 1, n. 1, di detta direttiva nella versione
modificata con la direttiva 98/50, nonche dall'art. 1, n. 1, della direttiva
2001/23, cio nonostante, come gia rilevato dalla Corte e come ricordato
dall'avvocato generale nei paragrafi 46-51 delle sue conclusioni, la portata
di queste espressioni resta limitata alle ipotesi in cui il trasferimento
riguarda attivita rientranti nell'esercizio di pubblici poteri (sentenza
Collino e Chiappero, cit., punti 31 e 32 e giurisprudenza ivi citata).

55      Vero e che dagli atti si ricava che la riassunzione da parte del
Ministero del personale ATA degli enti locali e avvenuta nella cornice di una
riorganizzazione della pubblica amministrazione in Italia. Tuttavia, lungi
dall'aver giudicato che qualunque trasferimento collegato a, o inserito in,
una riorganizzazione della pubblica amministrazione debba essere escluso dalla
sfera d'applicazione della direttiva 77/187, la Corte ha soltanto precisato,
nella giurisprudenza richiamata dal governo italiano, che la riorganizzazione
di strutture della pubblica amministrazione e il trasferimento di funzioni
amministrative tra pubbliche amministrazioni non costituiscono, di per se
stesse e in quanto tali, un trasferimento di impresa ai sensi di detta
direttiva (v. citate sentenze Henke, punto 14; Collino e Chiappero, punto 31,
nonche Mayeur, punto 33).

56      La Corte ha giudicato, in particolare, che la creazione di un
consorzio intercomunale e l'attribuzione a quest'ultimo di talune competenze
dei comuni che ne fanno parte costituiscono una riorganizzazione
dell'esercizio dei pubblici poteri e pertanto non possono essere soggette alla
direttiva 77/187 (v. sentenza Henke, cit., punti 16 e 17), pur dichiarando, in
altre ipotesi, che il trasferimento di personale addetto ad attivita di natura
economica in un'amministrazione pubblica rientra nella sfera di tale direttiva
(v., in particolare, citate sentenze Hidalgo e a., punto 24, nonche Collino e
Chiappero, punto 32).

57      Non c'e nulla che possa giustificare un'interpretazione di questa
giurisprudenza nel senso che determinati pubblici impiegati, tutelati in
quanto lavoratori in forza dell'ordinamento nazionale e soggetti a un
trasferimento verso un nuovo datore di lavoro in seno alla pubblica
amministrazione, non possano godere della tutela offerta dalla direttiva
77/187 sol perche questo trasferimento avviene nell'ambito di una
riorganizzazione di detta amministrazione.

58      È importante rilevare, a tale proposito, che se un'interpretazione
siffatta fosse accolta, qualunque trasferimento imposto a tali categorie di
lavoratori potrebbe essere sottratto, dall'autorita pubblica interessata, alla
sfera d'applicazione della direttiva 77/187 invocando la mera circostanza che
il trasferimento rientra in una ristrutturazione del personale. In tal modo,
importanti categorie di lavoratori addetti ad attivita economiche ai sensi
della giurisprudenza della Corte rischierebbero di venire private della tutela
prevista da tale direttiva. Questo risultato sarebbe difficilmente
conciliabile sia con il disposto dell'art. 2 di quest'ultima, ai sensi del
quale possono essere cedente e cessionario tutte le persone fisiche o
giuridiche aventi la veste di imprenditore, sia con la necessita, tenuto conto
dello scopo di tutela sociale perseguito da detta direttiva, di interpretare
in senso restrittivo le eccezioni all'applicazione della medesima (v., per
quanto attiene alla direttiva 2001/23, sentenza 11 giugno 2009, causa
C‑561/07, Commissione/Italia, Racc. pag. I‑4959, punto 30 e giurisprudenza ivi
citata).

59      Infine, va sottolineato che l'applicazione delle norme enunciate dalla
direttiva 77/187 a situazioni quali quelle di cui alla controversia principale
non lede il potere degli Stati membri di razionalizzare le rispettive
pubbliche amministrazioni. L'applicabilita di questa direttiva ha come unico
effetto quello di impedire che determinati lavoratori trasferiti siano
collocati, in conseguenza del mero fatto del trasferimento, in una posizione
meno favorevole di quella che essi occupavano prima del trasferimento. Come la
Corte ha gia dichiarato piu volte e come si ricava, del resto, dall'art. 4
della direttiva 77/187, quest'ultima non priva gli Stati membri della facolta
di consentire ai datori di lavoro di modificare taluni rapporti di lavoro in
senso sfavorevole, segnatamente per quanto concerne la tutela contro il
licenziamento e le condizioni retributive. Detta direttiva vieta soltanto che
siffatte modificazioni avvengano in occasione e a causa del trasferimento (v.
in tal senso, in particolare, sentenze 10 febbraio 1988, causa 324/86,
Foreningen af Arbejdsledere i Danmark, detta «Daddy's Dance Hall», Racc. pag.
739, punto 17; 12 novembre 1992, causa C‑209/91, Watson Rask e Christensen,
Racc. pag. I‑5755, punto 28, nonche Collino e Chiappero, punto 52).

 Sull'esistenza di un «trasferimento» «in seguito a cessione contrattuale o a
fusione» ai sensi della direttiva 77/187

60      Per determinare se sussista un «trasferimento» di impresa ai sensi
dell'art. 1, n. 1, della direttiva 77/187, il criterio decisivo e quello di
accertare se l'entita in questione conservi la propria identita dopo essere
stata ceduta al nuovo datore di lavoro (v., in particolare, sentenze 18 marzo
1986, causa 24/85, Spijkers, Racc. pag. 1119, punti 11 e 12, nonche UGT‑FSP,
cit., punto 22).

61      Se quest'entita opera senza significativi elementi patrimoniali, il
mantenimento della sua identita dopo l'operazione di cui essa e oggetto non
puo dipendere dalla cessione di elementi siffatti (citate sentenze Hernandez
Vidal e a., punto 31; Hidalgo e a., punto 31, nonche UGT‑FSP, punto 28).

62      In quest'ipotesi, la quale, come accertato nel punto 50 della presente
sentenza, e quella rilevante nella cornice della controversia principale, il
gruppo di lavoratori in questione mantiene la propria identita quando il nuovo
datore di lavoro prosegue le attivita e riassume una parte sostanziale, in
termini di numero e di competenze, di detti lavoratori (v. citate sentenze
Hernandez Vidal e a., punto 32, nonche UGT‑FSP, punto 29).

63      Per quanto concerne l'espressione «in seguito a cessione contrattuale
o a fusione», parimenti contenuta nell'art. 1, n. 1, della direttiva 77/187,
occorre ricordare che la Corte, a causa sia delle differenze tra le versioni
linguistiche di questa direttiva sia delle divergenze tra le normative
nazionali relative alle nozioni cui queste ultime fanno riferimento, ha
fornito un'interpretazione sufficientemente elastica di quest'espressione per
soddisfare lo scopo di questa direttiva, che e quello di tutelare i lavoratori
in caso di cambiamento del titolare dell'impresa (sentenze 19 maggio 1992,
causa C‑29/91, Redmond Stichting, Racc. pag. I‑3189, punti 10 e 11; 7 marzo
1996, cause riunite C‑171/94 e C‑172/94, Merckx e Neuhuys, Racc. pag. I‑1253,
punto 28, nonche Jouini e a., cit., punto 24). Essa ha pertanto dichiarato che
il fatto che il trasferimento risulti da decisioni unilaterali delle pubbliche
amministrazioni e non da un concorso di volonta non esclude l'applicazione di
tale direttiva (v., in particolare, le citate sentenze Redmond Stichting,
punti 15-17; Collino e Chiappero, punto 34, nonche UGT‑FSP, punto 25).

64      Senza voler rimettere in discussione ne la giurisprudenza ricordata
nei punti 60-63 della presente sentenza, ne il fatto che l'operazione di
trasferimento in questione nella causa principale e basata sulla legge n.
124/99 ed e pertanto frutto di una decisione unilaterale dei pubblici poteri,
il governo italiano rileva che, nel caso di specie, la riassunzione del
personale in questione da parte dello Stato italiano e stata solo facoltativa,
dato che i membri di detto personale potevano scegliere di rimanere al
servizio degli enti locali da cui essi dipendevano. Alla luce di cio, non si
avrebbe trasferimento ai sensi della direttiva 77/187.

65      Quest'osservazione del governo italiano si fonda tuttavia su una
premessa in fatto che e contraddetta sia dalla decisione di rinvio, sia della
stessa legge n. 124/99. In particolare, dall'art. 8, secondo comma, di
quest'ultima si evince che gli unici membri del personale ATA che hanno avuto
la facolta di optare per il mantenimento del loro posto presso il loro datore
di lavoro originario erano quelli le cui qualifiche e i cui profili non
trovavano corrispondenti nei servizi del cessionario. Da questa norma, cosi
come dal testo delle altre disposizioni di detto art. 8, discende che il
personale ATA degli enti locali impiegato nelle scuole era, globalmente e in
linea di principio, soggetto al trasferimento.

66      Alla luce di tutte le considerazioni sin qui svolte, occorre risolvere
la prima questione dichiarando che la riassunzione, da parte di una pubblica
autorita di uno Stato membro, del personale dipendente di un'altra pubblica
autorita, addetto alla fornitura, presso le scuole, di servizi ausiliari
comprendenti, in particolare, compiti di custodia e assistenza amministrativa,
costituisce un trasferimento di impresa ai sensi della direttiva 77/187,
quando detto personale e costituito da un complesso strutturato di impiegati
tutelati in qualita di lavoratori in forza dell'ordinamento giuridico
nazionale di detto Stato membro.

  _Sulla seconda e sulla terza questione_

67      Con le sue questioni seconda e terza, che occorre esaminare
congiuntamente, il giudice del rinvio chiede sostanzialmente se l'art. 3 della
direttiva 77/187 debba essere interpretato nel senso che, ai fini del calcolo
della retribuzione di lavoratori oggetto di un trasferimento ai sensi di detta
direttiva, il cessionario debba tener conto dell'anzianita lavorativa maturata
dai citati lavoratori presso il cedente.

68      A questo proposito occorre esaminare preliminarmente la rilevanza, per
una fattispecie quale quella oggetto della controversia principale, della
citata sentenza Collino e Chiappero, con la quale la Corte si e pronunciata
sulla questione relativa al riconoscimento dell'anzianita lavorativa in caso
di trasferimento di impresa, sulla quale si basano sia la ricorrente nella
causa principale sia il governo italiano nelle osservazioni da loro presentate
alla Corte.

69      In tale sentenza si e dichiarato che, sebbene l'anzianita maturata
presso il cedente non costituisca, di per se, un diritto di cui i lavoratori
trasferiti possano avvalersi nei confronti del cessionario, cio nondimeno essa
serve, se del caso, a determinare taluni diritti pecuniari dei lavoratori, che
pertanto devono essere salvaguardati, in linea di principio, dal cessionario
allo stesso modo del cedente (v. sentenza Collino e Chiappero, cit., punto
50).

70      Nel ricordare che il cessionario puo modificare, eccetto nel caso di
un trasferimento di impresa e solo nei limiti consentitigli dal diritto
nazionale, le condizioni retributive in senso sfavorevole ai lavoratori, la
Corte ha dichiarato che l'art. 3, n. 1, della direttiva 77/187 dev'essere
interpretato nel senso che, per il calcolo di diritti di natura pecuniaria, il
cessionario e tenuto a prendere in considerazione tutti gli anni di servizio
effettuati dal personale trasferito nella misura in cui quest'obbligo
risultava dal rapporto di lavoro che vincolava tale personale al cedente e
conformemente alle modalita pattuite nell'ambito di detto rapporto (sentenza
Collino e Chiappero, cit., punti 51 e 52).

71      Orbene, nella controversia che vede contrapposti la sig.ra Scattolon e
il Ministero, e pacifico che i diritti e gli obblighi del personale trasferito
e del cedente erano stabiliti in un contratto collettivo, vale a dire il CCNL
del personale degli enti locali, la cui applicazione e stata sostituita, a
partire dal 1° gennaio 2000, data del trasferimento, da quella del contratto
collettivo in vigore presso il cessionario, ossia il CCNL della scuola. Alla
luce di cio, a differenza di quanto puo essere avvenuto nella causa che ha
portato alla citata sentenza Collino e Chiappero, l'interpretazione che viene
chiesta della direttiva 77/187 non puo vertere unicamente sull'art. 3, n. 1,
di quest'ultima, bensi, come rilevato dall'avvocato generale nel paragrafo 75
delle sue conclusioni, deve tener conto anche del n. 2 di detto art. 3,
disposizione che riguarda, segnatamente, l'ipotesi in cui l'applicazione del
contratto in vigore presso il cedente venga abbandonata a favore di quello in
vigore presso il cessionario.

72      Ai sensi del citato art. 3, n. 2, primo comma, il cessionario e tenuto
a mantenere le condizioni di lavoro convenute mediante contratto collettivo
nei termini previsti da quest'ultimo per il cedente, fino alla data della
risoluzione o della scadenza di tale contratto collettivo o dell'entrata in
vigore o dell'applicazione di un altro contratto collettivo. Il secondo comma
di detta disposizione aggiunge che gli Stati membri possono limitare il
periodo di mantenimento delle condizioni di lavoro, purche esso non sia
inferiore ad un anno.

73      Come gia precisato dalla Corte, la norma prevista dall'art. 3, n. 2,
secondo comma, della direttiva 77/187 non puo privare di contenuti il primo
comma del medesimo numero. Pertanto, questo secondo comma non osta a che le
condizioni di lavoro enunciate in un contratto collettivo che si applicava al
personale interessato prima del trasferimento cessino di essere applicabili al
termine di un anno successivo al trasferimento, se non addirittura
immediatamente alla data del trasferimento, quando si realizzi una delle
ipotesi previste dal primo comma di detto numero, ossia la risoluzione o la
scadenza di detto contratto collettivo oppure l'entrata in vigore o
l'applicazione di un altro contratto collettivo (v. sentenza 9 marzo 2006,
causa C‑499/04, Werhof, Racc. pag. I‑2397, punto 30, nonche, in tema di art.
3, n. 3, della direttiva 2001/23, sentenza 27 novembre 2008, causa C‑396/07,
Juuri, Racc. pag. I‑8883, punto 34).

74      Di conseguenza, la norma prevista dall'art. 3, n. 2, primo comma,
della direttiva 77/187, ai sensi della quale «il cessionario mantiene le
condizioni di lavoro convenute mediante contratto collettivo nei termini
previsti da quest'ultimo per il cedente, fino alla data (…) [di] applicazione
di un altro contratto collettivo», dev'essere interpretata nel senso che il
cessionario ha il diritto di applicare, sin dalla data del trasferimento, le
condizioni di lavoro previste dal contratto collettivo per lui vigente, ivi
comprese quelle concernenti la retribuzione.

75      Benche da quanto sin qui esposto discenda che la direttiva 77/187
lascia un margine di manovra, che consente al cessionario e alle altre parti
contraenti di stabilire l'integrazione retributiva dei lavoratori trasferiti
in modo tale che questa risulti debitamente adattata alle circostanze del
trasferimento in questione, cio nondimeno le modalita scelte devono essere
conformi allo scopo di detta direttiva. Come la Corte ha ripetutamente
dichiarato, quest'obiettivo consiste, essenzialmente, nell'impedire che i
lavoratori coinvolti in un trasferimento siano collocati in una posizione meno
favorevole per il solo fatto del trasferimento (sentenza 26 maggio 2005, causa
C‑478/03, Celtec, Racc. pag. I‑4389, punto 26 e giurisprudenza ivi citata,
nonche, in merito alla direttiva 2001/23, ordinanza 15 settembre 2010, causa
C‑386/09, Briot, punto 26).

76      Il ricorso alla facolta consistente nel sostituire, con effetto
immediato, le condizioni di cui godevano i lavoratori trasferiti in base al
contratto collettivo vigente presso il cedente con quelle previste dal
contratto collettivo vigente presso il cessionario non puo pertanto avere lo
scopo, o l'effetto, di imporre a detti lavoratori condizioni globalmente meno
favorevoli di quelle applicabili prima del trasferimento. Se cosi non fosse,
la realizzazione dello scopo perseguito dalla direttiva 77/187 potrebbe essere
agevolmente rimessa in discussione in qualsiasi settore disciplinato in forza
di contratti collettivi, il che pregiudicherebbe l'efficacia pratica di detta
direttiva.

77      Viceversa, la direttiva 77/187 non puo essere validamente invocata per
ottenere un miglioramento delle condizioni retributive o di altre condizioni
lavorative in occasione di un trasferimento d'impresa. Peraltro, come rilevato
dall'avvocato generale nel paragrafo 94 delle sue conclusioni, questa
direttiva non osta a che sussistano talune disparita di trattamento
retributivo tra i lavoratori trasferiti e quelli che, all'atto del
trasferimento, erano gia al servizio del cessionario. Benche altri strumenti e
principi giuridici possano risultare rilevanti al fine di valutare la legalita
di siffatte disparita, detta direttiva, per quanto la concerne, ha il solo
scopo di evitare che determinati lavoratori siano collocati, per il solo fatto
del trasferimento verso un altro datore di lavoro, in una posizione
sfavorevole rispetto a quella di cui essi godevano precedentemente.

78      Nel caso di specie, e pacifico che gli atti che hanno dato esecuzione
all'art. 8, secondo comma, della legge n. 124/99 hanno stabilito le modalita
del trasferimento del personale ATA degli enti locali presso i servizi del
Ministero in modo tale che il contratto collettivo vigente presso
quest'ultimo, ossia il CCNL della scuola, sia applicabile sin dalla data del
trasferimento ai lavoratori trasferiti, senza tuttavia che questi ultimi
beneficino di un trattamento retributivo corrispondente all'anzianita
lavorativa da loro maturata presso il cedente.

79      Il fatto che il Ministero, piuttosto che riconoscere quest'anzianita
in quanto tale e integralmente, abbia calcolato per ciascun lavoratore
trasferito un'anzianita «fittizia» ha svolto un ruolo determinante nella
fissazione delle condizioni retributive applicabili per il futuro al personale
trasferito. Infatti, in base al CCNL della scuola, le posizioni e progressioni
retributive dipendono in larga misura dall'anzianita quale calcolata e
riconosciuta dal Ministero.

80      È altrettanto pacifico che i compiti svolti, prima del trasferimento,
nelle scuole pubbliche dal personale ATA degli enti locali erano analoghi, se
non identici, a quelli svolti dal personale ATA alle dipendenze del Ministero.
Di conseguenza, sarebbe stato possibile qualificare l'anzianita maturata
presso il cedente da un membro del personale trasferito come equivalente a
quella maturata da un membro del personale ATA in possesso del medesimo
profilo e alle dipendenze, prima del trasferimento, del Ministero.

81      In una situazione del genere, contrassegnata dalla possibilita di
evitare, a causa di un riconoscimento a dir poco parziale dell'anzianita dei
lavoratori trasferiti, che questi ultimi subiscano un peggioramento
retributivo sostanziale rispetto alla loro posizione immediatamente precedente
al trasferimento, sarebbe contrario allo scopo della direttiva 77/187, quale
ricordato e delineato nei punti 75-77 della presente sentenza, non tener conto
di detta anzianita nei limiti necessari all'approssimativo mantenimento del
livello retributivo goduto da detti lavoratori presso il cedente (v., per
analogia, sentenza 11 novembre 2004, causa C‑425/02, Delahaye, Racc. pag.
I‑10823, punto 34).

82      È compito del giudice del rinvio verificare se la ricorrente nella
causa principale abbia sofferto, all'atto del suo trasferimento, un siffatto
peggioramento retributivo. A tal fine, spettera a detto giudice esaminare in
particolare l'argomento del Ministero, secondo il quale il calcolo definito
nel punto 79 della presente sentenza sarebbe tale da garantire che il
personale ATA interessato non sia collocato, per il semplice fatto del
trasferimento, in una posizione globalmente sfavorevole rispetto a quella
immediatamente precedente al trasferimento.

83      Alla luce di quanto sin qui esposto, occorre risolvere la seconda e la
terza questione dichiarando che, quando un trasferimento ai sensi della
direttiva 77/187 porta all'applicazione immediata, ai lavoratori trasferiti,
del contratto collettivo vigente presso il cessionario e inoltre le condizioni
retributive previste da questo contratto sono collegate segnatamente
all'anzianita lavorativa, l'art. 3 di detta direttiva osta a che i lavoratori
trasferiti subiscano, rispetto alla loro posizione immediatamente precedente
al trasferimento, un peggioramento retributivo sostanziale per il mancato
riconoscimento dell'anzianita da loro maturata presso il cedente, equivalente
a quella maturata da altri lavoratori alle dipendenze del cessionario,
all'atto della determinazione della loro posizione retributiva di partenza
presso quest'ultimo. È compito del giudice del rinvio esaminare se, all'atto
del trasferimento in questione nella causa principale, si sia verificato un
siffatto peggioramento retributivo.

  _Sulla quarta questione_

84      Vista la risposta data alla seconda e alla terza questione, non c'e
piu bisogno di esaminare se la normativa nazionale in oggetto, quale applicata
alla ricorrente nella causa principale, violi i principi menzionati dal
giudice del rinvio nella sua quarta questione. Di conseguenza, non occorre
risolvere quest'ultima questione.

  **Sulle spese**

85      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Grande Sezione) dichiara:

1)       **La riassunzione, da parte di una pubblica autorit a di uno Stato
membro, del personale dipendente di un'altra pubblica autorita, addetto alla
fornitura, presso le scuole, di servizi ausiliari comprendenti, in
particolare, compiti di custodia e assistenza amministrativa, costituisce un
trasferimento di impresa ai sensi della direttiva del Consiglio 14 febbraio
1977, 77/187/CEE, concernente il ravvicinamento delle legislazioni degli Stati
membri relative al mantenimento dei diritti dei lavoratori in caso di
trasferimenti di imprese, di stabilimenti o di parti di stabilimenti, quando
detto personale e costituito da un complesso strutturato di impiegati tutelati
in qualita di lavoratori in forza dell'ordinamento giuridico nazionale di
detto Stato membro.**

2)       **Quando un trasferimento ai sensi della direttiva 77/187 porta all
'applicazione immediata, ai lavoratori trasferiti, del contratto collettivo
vigente presso il cessionario e inoltre le condizioni retributive previste da
questo contratto sono collegate segnatamente all'anzianita lavorativa, l'art.
3 di detta direttiva osta a che i lavoratori trasferiti subiscano, rispetto
alla loro posizione immediatamente precedente al trasferimento, un
peggioramento retributivo sostanziale per il mancato riconoscimento
dell'anzianita da loro maturata presso il cedente, equivalente a quella
maturata da altri lavoratori alle dipendenze del cessionario, all'atto della
determinazione della loro posizione retributiva di partenza presso
quest'ultimo. È compito del giudice del rinvio esaminare se, all'atto del
trasferimento in questione nella causa principale, si sia verificato un
siffatto peggioramento retributivo.**

Firme

* * *

* Lingua processuale: l'italiano. 


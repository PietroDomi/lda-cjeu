

SENTENZA DELLA CORTE (Ottava Sezione)

21 dicembre 2011 (*)

«Direttiva 2003/30/CE - Art. 2, n. 2, lett. a) - Nozione di bioetanolo -
Prodotto ricavato dalla biomassa, avente un tenore in alcole etilico superiore
al 98,5% e non denaturato - Rilevanza dell'utilizzo effettivo come
biocarburante - Regolamento (CEE) n. 2658/87 - Nomenclatura combinata -
Classificazione doganale del bioetanolo ai fini della riscossione di accise -
Direttiva 2003/96/CE - Prodotti energetici - Direttiva 92/83/CEE - Artt. 20,
primo trattino, e 27, n. 1, lett. a) e b) - Nozione di alcole etilico -
Esenzione dall'accisa armonizzata - Denaturazione»

Nel procedimento C‑503/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Varhoven administrativen sad (Bulgaria), con
decisione 24 settembre 2010, pervenuta in cancelleria il 20 ottobre 2010,
nella causa

**Evroetil AD**

contro

**Direktor na Agentsia «Mitnitsi»**,

LA CORTE (Ottava Sezione),

composta dal sig. K. Schiemann, facente funzione di presidente dell'Ottava
Sezione, dai sigg. L. Bay Larsen e E. Jarašiūnas (relatore), giudici,

avvocato generale: sig. J. Mazak

cancelliere: sig.ra R. Şereş, amministratore

vista la fase scritta del procedimento e in seguito all'udienza del 14
settembre 2011,

considerate le osservazioni presentate:

-        per l'Evroetil AD, dal sig. I. Raychinova, advokat;

-        per il Direktor na Agentsia «Mitnitsi», dal sig. V. Tanov nonche dalle sig.re S. Valkova, N. Yotsova e S. Yordanova, in qualita di agenti; 

-        per il governo bulgaro, dal sig. T. Ivanov e dalla sig.ra E. Petranova, in qualita di agenti;

-        per il governo ellenico, dalle sig.re K. Paraskevopoulou e Z. Chatzipavlou, in qualita di agenti;

-        per la Commissione europea, dal sig. W. Molls nonche dalle sig.re K. Herrmann e S. Petrova, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 2, n. 2, lett. a), della direttiva del Parlamento europeo e del
Consiglio 8 maggio 2003, 2003/30/CE, sulla promozione dell'uso dei
biocarburanti o di altri carburanti rinnovabili nei trasporti (GU L 123, pag.
42), della nomenclatura combinata della Tariffa doganale comune (in prosieguo:
la «NC») di cui all'allegato I del regolamento (CEE) del Consiglio 23 luglio
1987, n. 2658, relativo alla nomenclatura tariffaria e statistica ed alla
tariffa doganale comune (GU L 256, pag. 1), come modificato dal regolamento
(CEE) della Commissione 26 luglio 1991, n. 2587 (GU L 259, pag. 1), dell'art.
2, n. 1, della direttiva del Consiglio 27 ottobre 2003, 2003/96/CE, che
ristruttura il quadro comunitario per la tassazione dei prodotti energetici e
dell'elettricita (GU L 283, pag. 51), e dell'art. 20, primo trattino, della
direttiva del Consiglio 19 ottobre 1992, 92/83/CEE, relativa
all'armonizzazione delle strutture delle accise sull'alcole e sulle bevande
alcoliche (GU L 316, pag. 21).

2        Tale domanda e stata presentata nell'ambito di una controversia tra
l'Evroetil AD (in prosieguo: l'«Evroetil») e il Direktor na Agentsia
«Mitnitsi» (direttore dell'agenzia «Dogane», in prosieguo: il «Direktor»)
relativa alla legittimita di un avviso di riscossione di accise relative ai
mesi di novembre e dicembre 2006 nonche di gennaio, marzo e maggio 2007.

  **Contesto normativo**

  _Il diritto dell 'Unione_

 La direttiva 92/83 e il regolamento (CE) n. 3199/93

3        L'art. 19, n. 1, della direttiva 92/83 dispone quanto segue:

«Gli Stati membri applicano un'accisa sull'alcole etilico conformemente alla
presente direttiva».

4        Ai sensi dell'art. 20, primo trattino, della direttiva 92/83:

«Ai fini dell'applicazione della presente direttiva, si intendono per "alcole
etilico":

-        tutti i prodotti che hanno un titolo alcolometrico effettivo superiore all'1,2% vol e che rientrano nei codici NC 2207 e 2208, anche quando essi sono parte di un prodotto di un altro capitolo della nomenclatura combinata». 

5        Ai sensi dell'art. 26 della direttiva 92/83, i codici della NC
menzionati nella direttiva stessa riguardano la versione della NC in vigore il
giorno dell'adozione di tale direttiva, ovvero quella risultante dal
regolamento n. 2587/91.

6        L'art. 27, n. 1, della direttiva 92/83 dispone quanto segue:

«Gli Stati membri esentano i prodotti previsti dalla presente direttiva
dall'accisa armonizzata alle condizioni da essi stabilite per assicurare
l'applicazione agevole e corretta di tali esenzioni e per prevenire qualsiasi
evasione, frode o abuso quando sono:

a)      distribuiti sotto forma di alcole completamente denaturato in
conformita dei requisiti previsti dagli Stati membri, sempreche tali requisiti
siano stati debitamente notificati ed accettati (...);

b)      allo stesso tempo denaturati conformemente ai requisiti previsti dagli
Stati membri ed impiegati per la fabbricazione di prodotti non destinati al
consumo umano;

(...)».

7        Il regolamento (CE) della Commissione 22 novembre 1993, n. 3199,
relativo al riconoscimento reciproco dei processi di completa denaturazione
dell'alcole ai fini dell'esenzione d[a]ll'accisa (GU L 288, pag. 12), precisa
i denaturanti autorizzati in ciascuno Stato membro per la denaturazione
completa dell'alcole, conformemente alle disposizioni dell'art. 27, n. 1,
lett. a), della direttiva 92/83. L'indicazione dei denaturanti autorizzati per
la Repubblica di Bulgaria e stata introdotta nel regolamento n. 3199/93 dal
regolamento (CE) della Commissione 25 gennaio 2008, n. 67 (GU L 23, pag. 13),
entrato in vigore il 29 gennaio 2008\.

 La NC

8        Istituita dal regolamento n. 2658/87, la NC si basa sul sistema
armonizzato mondiale di designazione e di codificazione delle merci (in
prosieguo: il «SA»), elaborato dal Consiglio di cooperazione doganale,
divenuto Organizzazione mondiale delle dogane, e introdotto mediante la
Convenzione internazionale conclusa a Bruxelles il 14 giugno 1983, approvata
per conto della Comunita economica europea con la decisione del Consiglio 7
aprile 1987, 87/369/CEE, relativa alla conclusione della convenzione
internazionale sul sistema armonizzato di designazione e di codificazione
delle merci e il relativo protocollo di emendamento (GU L 198, pag. 1). Nella
sua versione risultante dal regolamento n. 2587/91, la NC comprende, nella sua
parte seconda, sezione IV, un capitolo 22 intitolato «Bevande, liquidi
alcolici ed aceti». In tale capitolo, la voce 2207 recita:

«2207 Alcole etilico non denaturato con titolo alcolometrico volumico uguale o
superiore a 80% vol; alcole etilico ed acquaviti, denaturati, di qualsiasi
titolo:

2207 10 00  - Alcole etilico non denaturato con titolo alcolometrico volumico
uguale o superiore a 80% vol

2207 20 00 - Alcole etilico ed acquaviti, denaturati, di qualsiasi titolo».

 La direttiva 2003/30

9        Ai sensi dei 'considerando' dal quarto al settimo, decimo,
quattordicesimo e ventitreesimo della direttiva 2003/30:

«(4)      L'energia impiegata dal settore dei trasporti rappresenta oltre il
30% del consumo finale di energia nella Comunita. Essendo questo settore in
espansione, i suoi consumi di energia e quindi le sue emissioni di biossido di
carbonio sono destinati ad aumentare e questa espansione sara maggiore in
percentuale nei paesi candidati dopo la loro adesione all'Unione europea.

(5)      (...) In una prospettiva ecologica il Libro bianco [della
Commissione: "La politica europea dei trasporti fino al 2010: il momento delle
scelte"] chiede (...) di ridurre la dipendenza dal petrolio (attualmente del
98%) nel settore dei trasporti mediante l'utilizzazione di carburanti
alternativi come i biocarburanti.

(6)      Un maggior uso dei biocarburanti nei trasporti fa parte del pacchetto
di misure necessarie per conformarsi al protocollo di Kyoto e di qualsiasi
pacchetto di politiche necessarie per rispettare gli impegni ulteriormente
assunti al riguardo.

(7)      Il maggior uso dei biocarburanti nei trasporti (…) e uno degli
strumenti con cui la Comunita puo ridurre la sua dipendenza dall'energia
importata ed influire sul mercato dei carburanti per i trasporti (…).

(...)

(10)      La promozione dell'utilizzazione dei biocarburanti nei trasporti
costituisce una tappa verso un'applicazione piu ampia della biomassa che
permettera in futuro di sviluppare ulteriormente i biocarburanti (...).

(...)

(14)      Il bioetanolo e il biodiesel quando sono usati per i veicoli allo
stato puro o in forma di miscela dovrebbero soddisfare le norme di qualita
stabilite per assicurare un rendimento ottimale dei motori. (...).

(23)      Poiche gli scopi dell'intervento prospettato, cioe l'introduzione di
regole generali che prevedono una percentuale minima di biocarburanti da
immettere in commercio e distribuire, non possono essere realizzati in misura
sufficiente dagli Stati membri (...)».

10      L'art. 1 della direttiva 2003/30 dispone quanto segue:

«La presente direttiva ha come scopo la promozione dell'utilizzazione di
biocarburanti o di altri carburanti rinnovabili in sostituzione di carburante
diesel o di benzina nei trasporti in ciascuno Stato membro, al fine di
contribuire al raggiungimento di obiettivi quali rispettare gli impegni in
materia di cambiamenti climatici, contribuire alla sicurezza
dell'approvvigionamento rispettando l'ambiente e promuovere le fonti di
energia rinnovabili».

11      Al suo art. 2 tale direttiva enuncia quanto segue:

«1.      Ai fini della presente direttiva si intende per:

a)      "biocarburante", un carburante liquido o gassoso per i trasporti
ricavato dalla biomassa;

(...).

2.      Sono considerati biocarburanti almeno i prodotti elencati in appresso:

a)      "bioetanolo": etanolo ricavato dalla biomassa e/o dalla parte
biodegradabile dei rifiuti, destinato ad essere usato come biocarburante;

(...)».

12      Ai sensi dell'art. 3, n. 1, della stessa direttiva:

«a)      Gli Stati membri dovrebbero provvedere affinche una percentuale
minima di biocarburanti e di altri carburanti rinnovabili sia immessa sui loro
mercati e a tal fine stabiliscono obiettivi indicativi nazionali.

(...)».

 La direttiva 2003/96

13      Il ventisettesimo 'considerando' della direttiva 2003/96 dispone
quanto segue:

«La presente direttiva fa salva l'applicazione delle pertinenti disposizioni
della direttiva 92/12/CEE del Consiglio del 25 febbraio 1992 relativa al
regime generale, alla detenzione, alla circolazione ed ai controlli dei
prodotti soggetti ad accisa [GU L 76, pag. 1] e della direttiva 92/83/CEE (…),
allorche il prodotto destinato ad essere utilizzato ovvero messo in vendita o
utilizzato come carburante per motori o come additivo di un carburante e
l'alcole etilico quale definito nella direttiva 92/83/CEE».

14      Ai sensi dell'art. 1 della direttiva 2003/96, «[g]li Stati membri
tassano i prodotti energetici e l'elettricita conformemente alla presente
direttiva». All'art. 2, n. 1, di tale direttiva figura un elenco di prodotti
considerati «prodotti energetici» ai fini della stessa. Tali prodotti sono
identificati tramite i codici della NC in cui rientrano, i quali, ai sensi
dell'art. 2, n. 5, della medesima direttiva, devono intendersi come quelli
della NC come risulta dal regolamento (CE) della Commissione 6 agosto 2001, n.
2031, che modifica l'allegato I del regolamento n. 2658/87 (GU L 279, pag. 1),
nella quale il testo della voce 2207 e identico a quello del regolamento n.
2587/91.

15      Nell'elenco di cui all'art. 2, n. 1, della direttiva 2003/96 non
figurano ne il codice 2207 della NC, ne il codice 2207 10 00 della NC, ne il
codice 2207 20 00 della NC.

16      Ai sensi dell'art. 2, n. 3, di tale direttiva:

«Qualora siano destinati ad essere utilizzati, siano messi in vendita o siano
utilizzati come carburante per motori o combustibile per riscaldamento, i
prodotti energetici diversi da quelli per i quali nella presente direttiva e
specificato un livello di tassazione sono tassati, in relazione al loro uso,
all'aliquota applicabile al combustibile per riscaldamento o carburante per
motori equivalente.

Oltre ai prodotti tassabili elencati al paragrafo 1, e tassato all'aliquota
dell'equivalente carburante per motori qualsiasi prodotto destinato ad essere
utilizzato, messo in vendita o utilizzato come carburante per motori o come
additivo, oppure per accrescere il volume finale dei carburanti per motori.

(...)».

17      L'art. 16, n. 1, terzo e quarto trattino, di tale direttiva dispone
quanto segue:

«(…) Gli Stati membri possono applicare, sotto controllo fiscale, esenzioni o
riduzioni dell'aliquota di imposta ai prodotti soggetti ad accisa di cui
all'articolo 2 quando questi sono costituiti da uno o piu dei prodotti
seguenti o li contengono:

(...)

-        i prodotti di cui ai codici NC 2207 20 00 e 2905 11 00 che non siano di origine sintetica,

-        i prodotti derivati dalla biomassa, inclusi i prodotti di cui ai codici NC 4401 e 4402».

  _Il diritto nazionale_

18      L'art. 2 della legge sulle accise e sui depositi fiscali (Zakon za
aktsizite i danachnite skladove, DV n. 91 del 15 novembre 2005), nella sua
versione applicabile ai periodi d'imposta in oggetto (DV n. 81 del 6 ottobre
2006, e n. 105 del 22 dicembre 2006; in prosieguo: la «legge sulle accise»),
prevede che siano soggetti ad accisa:

«1)      l'alcole e le bevande alcoliche;

(...)

3)      i prodotti energetici e l'elettricita;

(...)».

19      L'art. 4 della legge sulle accise dispone quanto segue:

«1)      "Prodotti sottoposti ad accisa": prodotti menzionati all'art. 2;

(...)

5)      "Codici NC": codici della [NC] che figura all'allegato I del
[regolamento n. 2658/87]. Per l'alcole e per le bevande alcoliche valgono i
codici NC della [NC] in vigore il 31 dicembre 1992, e per i prodotti
energetici e l'elettricita i codici NC della [NC] in vigore il 1° gennaio
2002;

(...)

12)      "Denaturazione": processo mediante il quale all'alcole etilico
vengono aggiunte sostanze velenose o sgradevoli al gusto o all'olfatto
(additivi), che lo rendono pericoloso per la salute o inadatto ad essere
bevuto;

(...)

23)      "Bioetanolo": etanolo ricavato dalla biomassa e/o dalla parte
biodegradabile dei rifiuti, destinato ad essere usato come biocarburante.

(...)».

20      Ai sensi dell'art. 9 della legge sulle accise:

«Alcole etilico (alcole) e ogni prodotto:

1.      che fa parte dei codici NC 2207 e 2208, e il cui titolo alcolometrico volumico effettivo e superiore a 1,2% vol, anche se siffatto prodotto e parte di un prodotto che rientra in un altro capitolo della [NC] della Repubblica di Bulgaria; 

(...)».

21      All'art. 13 della legge sulle accise figura un elenco di prodotti
considerati «prodotti energetici» ai sensi di tale legge. Tale elenco e
sostanzialmente identico a quello di cui all'art. 2, n. 1, della direttiva
2003/96.

22      L'art. 31, punto 5, della legge sulle accise fissa a BGN 1 100 per
ettolitro di alcole puro i diritti di accisa per l'alcole etilico. L'art. 32,
n. 1, punto 7, di tale legge stabilisce i diritti di accisa per i carburanti,
che, per il bioetanolo classificato con il codice 2207 20 00 della NC, sono
pari a BGN 0 per 1 000 litri.

23      L'art. 35, nn. 1 e 2, della legge sulle accise dispone quanto segue:

«1.      I prodotti energetici di cui all'art. 13, i quali sono destinati ad
essere utilizzati come combustibile per riscaldamento o come carburante per
motori o che sono messi in vendita ovvero utilizzati come tali, e per i quali
agli artt. 32, n. 1, e 33, n. 1, non e stata prevista un'accisa, vengono
tassati al livello applicabile ad un combustibile o ad un carburante per
motori equivalente.

2.      Oltre ai prodotti energetici di cui all'art. 13 e al bioetanolo, e tassato al livello di accisa applicabile ad un carburante per motori equivalente fissato all'art. 32, n. 1, qualsiasi prodotto destinato ad essere utilizzato come carburante per motori oppure come additivo o per accrescere il volume finale dei carburanti per motori, oppure ad essere messo in vendita o utilizzato come tale». 

  **Causa principale e questioni pregiudiziali**

24      L'Evroetil, depositaria autorizzata per la gestione di un deposito
fiscale, e autorizzata a produrre alcole e bioetanolo. Essa e stata oggetto di
un controllo relativo ai periodi d'imposta dal 1° luglio 2006 al 10 maggio
2007, nel corso dei quali aveva immesso al consumo 124 346,05 litri di un
prodotto dichiarato come bioetanolo classificato con il codice 2207 20 00
della NC. Tale prodotto era pertanto soggetto ad un'accisa pari a zero. In
seguito, 111 425 litri di tale prodotto erano stati restituiti all'Evroetil e
si trovavano presso tale deposito fiscale al momento del controllo. Presso
l'acquirente, 10 555,55 litri sono stati contabilizzati come bioetanolo e
venduti in quanto tali dall'acquirente stesso come carburante misto a benzina.

25      Nell'ambito del loro controllo, le autorita doganali hanno prelevato
diversi campioni del prodotto di cui alla causa principale. Un'analisi di
laboratorio ha stabilito che esso presentava un titolo alcolometrico volumico
uguale o superiore al 98,5%, conteneva esteri, vale a dire acetato di etile,
alcoli superiori, aldeidi nonche alcole metilico, e non era denaturato.
Quest'ultimo elemento non e controverso. Le autorita doganali ne hanno
concluso che si sarebbe dovuto classificare tale prodotto con il codice 2207
10 00 della NC come alcole etilico non denaturato e che, pertanto, si sarebbe
dovuta imporre un'accisa pari a BGN 1 100 per ettolitro di alcole puro. Di
conseguenza, hanno emesso un avviso di riscossione constatante debiti di
accisa per un importo pari a BGN 1 397 973,17, maggiorati di interessi che, al
5 novembre 2007, ammontavano a BGN 148 897,89.

26      Poiche i debiti di accisa e gli interessi dovuti relativi ai mesi di
novembre e dicembre 2006, nonche di gennaio, marzo e maggio 2007, vale a dire
BGN 1 372 000,41 di diritti di accisa e BGN 144 292,54 di interessi, erano
stati confermati in seguito ad un ricorso proposto dinanzi all'Administrativen
sad gr. Ruse (tribunale amministrativo di Ruse), l'Evroetil ha adito in
cassazione il giudice del rinvio.

27      Quest'ultimo precisa che, nell'ambito del ricorso dinanzi
all'Administrativen sad gr. Ruse, un esperto ha sostanzialmente concluso che
il prodotto di cui alla causa principale non era adatto al consumo umano, in
quanto cancerogeno, che era adatto ad essere utilizzato come biocarburante,
poiche la sua composizione soddisfava i requisiti previsti dalla specifica
tecnica elaborata dall'Evroetil per il bioetanolo destinato ad essere
utilizzato come biocarburante, che soddisfaceva i requisiti della prenorma
europea Pr EN 15376 per il bioetanolo carburante e che era prodotto con una
tecnologia diversa da quella utilizzata per la produzione di alcole etilico.
Il giudice del rinvio precisa di accettare tali conclusioni.

28      L'Evroetil sostiene dinanzi a tale giudice che il prodotto di cui alla
causa principale dev'essere soggetto ad un'accisa pari a zero. A tale riguardo
sottolinea in particolare che la denaturazione rende il prodotto inidoneo ad
essere utilizzato come carburante. Essa aggiunge che ritiene di dover essere
esentata dal pagamento dell'accisa per la parte del prodotto restituita dagli
acquirenti.

29      Il Direktor sostiene che il prodotto di cui alla causa principale e
alcole etilico non denaturato ai sensi del regolamento n. 3199/93 e che, di
conseguenza, va classificato con il codice 2207 10 00 della NC e dev'essere
soggetto ad un'accisa. Secondo il Direktor, a tale riguardo non rileva il
fatto che tale prodotto non sia adatto al consumo umano. Esso ritiene inoltre
che il rientro di una parte del prodotto nel deposito dell'Evroetil non
costituisca un motivo per dispensarla dall'obbligo di corrispondere le accise.

30      Il giudice del rinvio precisa che l'assoggettamento del prodotto di
cui alla causa principale ad un'accisa e la somma eventualmente dovuta a tale
titolo dipendono direttamente dalla classificazione del prodotto in questione
nella NC e pertanto dalla sua natura. A tale riguardo, afferma di incontrare
difficolta nel determinare, da un lato, se tale prodotto sia bioetanolo ai
sensi della direttiva 2003/30, considerando in particolare il fatto che tale
direttiva si riferisce all'utilizzo come biocarburante e che una parte del
prodotto di cui alla causa principale e stato restituito al deposito
dell'Evroetil, e, dall'altro, se il bioetanolo possa essere considerato un
prodotto energetico, dal momento che una tale qualifica avrebbe conseguenze
sul suo trattamento fiscale in forza del diritto nazionale. Il giudice del
rinvio nutre parimenti dubbi sulla possibilita di considerare il bioetanolo un
alcole, non essendo esso menzionato nella NC.

31      Alla luce di quanto sopra, il Varhoven administrativen sad ha deciso
di sospendere il procedimento e di sottoporre alla Corte le seguenti questioni
pregiudiziali, precisando che esse vertono solo sui debiti di accisa relativi
ai periodi d'imposta successivi all'adesione della Repubblica di Bulgaria
all'Unione, vale a dire i mesi di gennaio, marzo e maggio 2007:

«1)      Se l'art. 2, n. 2, lett. a), della [direttiva 2003/30] debba essere
interpretato nel senso che la definizione di bioetanolo si riferisce a
prodotti del tipo di quello controverso, il quale presenta le seguenti
caratteristiche e proprieta oggettive:

-        viene ricavato dalla biomassa;

-        la produzione avviene mediante l'impiego di una speciale tecnologia, che viene descritta in una delle specifiche tecniche per la produzione di bioetanolo redatte dall'[Evroetil] e che si distingue dalla tecnologia impiegata per la produzione di alcole etilico di origine agricola, secondo una delle specifiche tecniche redatte dalla stessa produttrice; 

-        contiene piu del 98,5% di alcole e le seguenti sostanze, le quali lo rendono inadatto al consumo: alcoli superiori - 714,49 fino a 8 311 mg/dm³; aldeidi - 238,16 fino a 411 mg/dm³; esteri (acetato di etile) - 1 014 fino a 8 929 mg/dm³; 

-        soddisfa i requisiti previsti dalla prenorma europea Pr EN 15376 per il bioetanolo‑carburante;

-        e destinato ad essere utilizzato come carburante e, aggiunto alla benzina A95, viene effettivamente utilizzato come biocarburante e viene venduto presso le stazioni di servizio; 

-        non viene denaturato mediante una speciale procedura di denaturazione.

2)      Se l'art. 2, n. 2, lett. a), della [direttiva 2003/30], debba essere
interpretato nel senso che il prodotto controverso puo essere classificato
come bioetanolo solo qualora esso venga effettivamente utilizzato come
biocarburante, oppure se e sufficiente che esso sia destinato
all'utilizzazione come biocarburante e/o che sia effettivamente idoneo
all'utilizzazione come biocarburante.

3)      Qualora, a causa delle soluzioni fornite alla prima e alla seconda
questione, si debba partire dal presupposto che il prodotto controverso o una
parte del medesimo sia bioetanolo, con quale codice della [NC] tale prodotto
controverso debba allora essere classificato.

a)      Se le disposizioni del capitolo 22 della NC e, in particolare, la voce
2207 debbano essere interpretate nel senso che comprendono il prodotto
bioetanolo.

b)      In caso di soluzione affermativa della [terza] questione [, lett. a)]:
se occorra prendere in considerazione, in sede di classificazione del
bioetanolo, e in particolare del prodotto controverso, l'avvenuta
denaturazione del medesimo (mediante i processi menzionati nel [regolamento n.
3199/93] o in esito ad altri processi consentiti).

c)      In caso di soluzione affermativa della [terza] questione [, lett. b)]:
se le disposizioni della NC concernenti la voce 2207 debbano essere
interpretate nel senso che solo il bioetanolo denaturato deve essere
classificato con il codice NC 2207 20 [00].

d)      In caso di soluzione affermativa della [terza] questione [, lett. c)]:
se le disposizioni della NC concernenti la voce 2207 debbano essere
interpretate nel senso che il bioetanolo non denaturato deve essere
classificato con il codice 2207 10 [00].

e)      In caso di soluzione affermativa della [terza] questione [, lett. a)]
e di soluzione negativa della [terza] questione [, lett. b)]: in quale delle
due sottovoci - 2207 10 [00] o 2207 20 [00] - debba allora essere classificato
il prodotto controverso.

f)      In caso di soluzione negativa della [terza] questione [, lett. a)]: se
il bioetanolo debba essere classificato con uno dei codici NC menzionati nella
definizione dell'art. 2, n. 1, della [direttiva 2003/96] e, in caso di
soluzione affermativa, con quale.

4)      Qualora, in base alle soluzioni fornite alla prima e alla seconda
questione, occorra ritenere che il prodotto controverso, o una parte del
medesimo, non sia bioetanolo, se tale prodotto, che presenta le
caratteristiche e le proprieta obiettive menzionate nella prima questione,
debba essere qualificato come alcole etilico ai sensi dell'art. 20, [primo
trattino], della [direttiva 92/83]».

  **Sulle questioni pregiudiziali**

  _Sulla ricevibilit a_

32      L'Evroetil contesta la ricevibilita di tutte le questioni sollevate,
che sarebbero materiali e di natura consultiva. Inoltre, le disposizioni di
cui si chiede l'interpretazione nelle questioni prima, seconda e quarta
sarebbero chiare e la risposta che potrebbe essere data alla terza questione
sarebbe inutile per la soluzione della controversia principale.

33      In primo luogo, occorre ricordare che, nell'ambito della cooperazione
tra la Corte e i giudici nazionali, stabilita dall'art. 267 TFUE, spetta
esclusivamente al giudice nazionale, cui e stata sottoposta la controversia e
che deve assumersi la responsabilita dell'emananda decisione giurisdizionale,
valutare, alla luce delle particolari circostanze della causa dinanzi ad esso
pendente, sia la necessita di una pronuncia pregiudiziale ai fini della
pronuncia della propria sentenza, sia la rilevanza delle questioni che esso
sottopone alla Corte (sentenza 14 dicembre 2006, causa C‑217/05, Confederacion
Española de Empresarios de Estaciones de Servicio, Racc. pag. I‑11987, punto
16 e giurisprudenza ivi citata).

34      Quando le questioni poste dai giudici nazionali riguardano
l'interpretazione di una norma del diritto dell'Unione, la Corte e quindi, in
via di principio, tenuta a statuire, a meno che non appaia in modo manifesto
che la domanda di pronuncia pregiudiziale tende in realta ad indurla a
pronunciarsi mediante una controversia fittizia o a formulare pareri
consultivi su questioni generali o astratte, che l'interpretazione del diritto
dell'Unione richiesta non ha alcuna relazione con i reali termini o con
l'oggetto della controversia, o ancora che la Corte non dispone degli elementi
di fatto o di diritto necessari per fornire una soluzione utile alle questioni
che le vengono sottoposte (sentenza Confederacion Española de Empresarios de
Estaciones de Servicio, cit., punto 17 e giurisprudenza ivi citata).

35      Tuttavia non e questo il caso della presente domanda di pronuncia
pregiudiziale. Risulta infatti chiaramente dalla decisione di rinvio che il
giudice nazionale ritiene che le risposte alle questioni sollevate, che
vertono sull'interpretazione di diverse disposizioni del diritto dell'Unione,
gli siano necessarie al fine di determinare il trattamento fiscale che, in
forza del diritto dell'Unione, dovrebbe essere riservato ad un prodotto del
tipo di quello descritto nella prima questione e, in tal senso, di risolvere
la controversia di cui e investito.

36      In secondo luogo, l'asserita chiarezza delle risposte alle questioni
sollevate non vieta in alcun modo al giudice nazionale di sottoporre alla
Corte questioni pregiudiziali e non ha l'effetto di rendere la Corte
incompetente a statuire su siffatte questioni (v., in tal senso, sentenza 11
settembre 2008, cause riunite da C‑428/06 a C‑434/06, UGT‑Rioja e a., Racc.
pag. I‑6747, punti 42 e 43 nonche giurisprudenza ivi citata).

37      Ne risulta che occorre risolvere le questioni sollevate.

  _Sulla prima e sulla seconda questione_

38      Con la prima e con la seconda questione, che occorre esaminare
congiuntamente, il giudice del rinvio chiede sostanzialmente se la definizione
del bioetanolo, che figura all'art. 2, n. 2, lett. a), della direttiva
2003/30, debba essere interpretata nel senso che, da un lato, essa include un
prodotto del tipo di quello di cui trattasi nella causa principale, ricavato
dalla biomassa mediante una tecnologia diversa da quella utilizzata per la
produzione di alcole etilico di origine agricola, che presenta un tenore in
alcole etilico superiore al 98,5%, contiene sostanze che lo rendono inadatto
al consumo umano, soddisfa i requisiti previsti dalla prenorma europea Pr EN
15376 per il bioetanolo carburante e non e stato denaturato mediante una
specifica procedura di denaturazione, e, dall'altro, nel senso che essa esige
che tale prodotto venga effettivamente utilizzato come biocarburante.

39      Il Direktor, i governi bulgaro ed ellenico nonche la Commissione
europea ritengono che la definizione che figura in tale disposizione includa
un prodotto siffatto. Il Direktor e il governo bulgaro considerano inoltre che
esso debba essere effettivamente utilizzato come carburante e il governo
ellenico ritiene che la nozione di «bioetanolo» ai sensi della direttiva
2003/30 non possa essere interpretata indipendentemente dalla destinazione di
tale prodotto. Su quest'ultimo punto, la Commissione ha sostenuto in udienza
che il criterio decisivo per qualificare un prodotto come «bioetanolo» ai
sensi della disposizione medesima e l'utilizzo effettivo di tale prodotto come
biocarburante, sottolineando tuttavia, quando e stata interrogata su tale
elemento, che la direttiva 2003/30 pone l'accento sulla capacita di detto
prodotto di essere utilizzato in quanto tale.

40      Ai sensi dell'art. 2, n. 2, lett. a), della direttiva 2003/30, il
bioetanolo e un etanolo, ovvero, in altri termini, un alcole etilico, ricavato
segnatamente dalla biomassa e usato come biocarburante. Ai sensi dell'art. 2,
n. 1, lett. a), un biocarburante e un carburante liquido o gassoso per i
trasporti ricavato dalla biomassa. Ne risulta che un prodotto che presenta un
tenore in alcole etilico superiore al 98,5% ed e ricavato dalla biomassa
corrisponde alla definizione del bioetanolo di cui all'art. 2, n. 2, lett. a),
di tale direttiva qualora sia «usato come biocarburante».

41      Per quanto riguarda quest'ultima condizione, e come rilevato dal
governo bulgaro, da un esame comparato delle diverse versioni linguistiche di
tale disposizione risulta che talune versioni, come quelle in lingua ceca e
francese, fanno pensare che sia richiesto l'utilizzo effettivo come
biocarburante. Altre versioni tuttavia, come quelle in lingua italiana e
lituana, sembrano indicare che sia sufficiente il semplice fatto che il
prodotto sia destinato ad essere utilizzato come carburante. Altre versioni
linguistiche inoltre, come quelle in lingua spagnola e polacca, possono essere
interpretate nell'uno o nell'altro senso.

42      Secondo una giurisprudenza costante, la necessita di un'applicazione
e, pertanto, di un'interpretazione uniformi delle diverse versioni
linguistiche di una disposizione del diritto dell'Unione richiede che, in caso
di disparita tra esse, la disposizione di cui e causa dev'essere intesa in
funzione del sistema e della finalita della normativa di cui fa parte
(sentenze 24 ottobre 1996, causa C‑72/95, Kraaijeveld e a., Racc. pag. I‑5403,
punto 28, nonche 19 aprile 2007, causa C‑63/06, Profisa, Racc. pag. I‑3239,
punto 14).

43      A tale riguardo, risulta dall'art. 2, n. 2, della direttiva 2003/30
che il bioetanolo, descritto in detto n. 2, lett. a), costituisce solo un
esempio di prodotto che puo essere considerato un biocarburante ai sensi di
tale direttiva. Come gia rilevato al punto 40 della presente sentenza,
quest'ultima nozione riguarda nello specifico un combustibile ricavato dalla
biomassa e utilizzato per i trasporti. Risulta inoltre in particolare dai
'considerando' dal quarto al settimo, decimo e quattordicesimo della direttiva
2003/30, cosi come dal suo titolo e dal suo art. 1, che essa ha come scopo la
promozione dell'utilizzazione di biocarburanti o di altri carburanti
rinnovabili per i trasporti, in sostituzione del carburante diesel o della
benzina attualmente utilizzati.

44      Orbene, interpretare la nozione di «bioetanolo» ai sensi dell'art. 2,
n. 2, lett. a), della direttiva 2003/30 come limitata alla semplice facolta di
un dato prodotto di essere utilizzato come biocarburante sarebbe contrario a
tale scopo. Tuttavia, considerare che un prodotto corrisponde a tale nozione
solo qualora sia effettivamente utilizzato come biocarburante farebbe
dipendere una siffatta qualifica da ulteriori verifiche fattuali tali da
renderla difficilmente praticabile. Va parimenti rilevato che, ai sensi del
ventitreesimo 'considerando' e dell'art. 3, n. 1, lett. a), della direttiva
2003/30, e tramite l'immissione sul mercato dei biocarburanti e di altri
carburanti rinnovabili che dovrebbe essere incoraggiato il loro utilizzo come
carburanti alternativi per il trasporto.

45      Ne risulta che un etanolo ricavato dalla biomassa e un bioetanolo ai
sensi dell'art. 2, n. 2, lett. a), della direttiva 2003/30 solo qualora sia
messo in vendita come biocarburante per trasporti.

46      Peraltro, dal momento che tale disposizione non prevede altre
condizioni relative alla tecnica di produzione utilizzata, alle sostanze che
il prodotto conterrebbe, alle norme che dovrebbe rispettare o alla sua
eventuale denaturazione, tali elementi non incidono sulla possibilita di
considerare un dato prodotto un bioetanolo ai sensi di detta disposizione.

47      Da quanto precede risulta che occorre risolvere le questioni prima e
seconda nel senso che la definizione del bioetanolo, che figura all'art. 2, n.
2, lett. a), della direttiva 2003/30, dev'essere interpretata nel senso che
essa include un prodotto del tipo di quello di cui trattasi nella causa
principale, ricavato segnatamente dalla biomassa e che presenta un tenore in
alcole etilico superiore al 98,5%, una volta che e messo in vendita come
biocarburante per trasporti.

  _Sulla terza e sulla quarta questione_

48      Secondo una giurisprudenza costante, nell'ambito della procedura di
cooperazione tra i giudici nazionali e la Corte creata dall'art. 267 TFUE,
spetta a quest'ultima fornire al giudice nazionale una risposta utile che gli
consenta di dirimere la controversia sottopostagli. In tale prospettiva spetta
alla Corte, se necessario, riformulare le questioni che le sono sottoposte
(sentenze 17 luglio 1997, causa C‑334/95, Kruger, Racc. pag. I‑4517, punti 22
e 23, nonche 11 marzo 2008, causa C‑420/06, Jager, Racc. pag. I‑1315, punto
46).

49      Nel caso di specie, dalla decisione di rinvio risulta che, con la
terza e con la quarta questione, il giudice nazionale si interroga in realta
sul regime fiscale cui e soggetto un prodotto del tipo di quello di cui
trattasi nella causa principale e che eventualmente corrisponde alla
definizione del bioetanolo che figura all'art. 2, n. 2, lett. a), della
direttiva 2003/30. Risulta infatti dalle direttive 92/83 e 2003/96 che il
trattamento fiscale di un siffatto prodotto dipende in particolare dalla sua
classificazione nella NC.

50      Per fornire una risposta utile al giudice del rinvio, occorre quindi
interpretare le questioni terza e quarta come sostanzialmente dirette ad
accertare se il diritto dell'Unione debba essere interpretato nel senso che un
prodotto del tipo di quello di cui trattasi nella causa principale, che
eventualmente corrisponde alla definizione del bioetanolo che figura all'art.
2, n. 2, lett. a), della direttiva 2003/30, il quale e ricavato dalla biomassa
mediante una tecnologia diversa da quella utilizzata per la produzione di
alcole etilico di origine agricola, presenta un tenore in alcole etilico
superiore al 98,5%, contiene sostanze che lo rendono inadatto al consumo
umano, soddisfa i requisiti previsti dalla prenorma europea Pr EN 15376 per il
bioetanolo carburante e non e stato denaturato mediante una specifica
procedura di denaturazione, sia soggetto, per quanto riguarda l'accisa
applicabile, alle disposizioni della direttiva 92/83 o a quelle della
direttiva 2003/96.

51      L'Evroetil ritiene che un prodotto siffatto rientri nel campo di
applicazione della direttiva 2003/96, in particolare poiche, non essendo
adatto al consumo umano, non puo essere tassato come alcole alimentare. Per
contro, il Direktor, i governi bulgaro ed ellenico nonche la Commissione
ritengono che un prodotto siffatto rientri, per quanto riguarda il suo
trattamento fiscale, nella direttiva 92/83. La Commissione fa in particolare
notare che l'applicazione della direttiva 92/83 e prioritaria rispetto a
quella della direttiva 2003/96.

52      A tale riguardo occorre, in primo luogo, ricordare che le disposizioni
della direttiva 2003/30 non prescrivono agli Stati membri l'obbligo di
istituire o mantenere in vigore un regime di esenzione fiscale per i
biocarburanti. Di conseguenza, da tale direttiva non puo essere dedotto alcun
diritto ad un'esenzione fiscale (v., in tal senso, sentenza 10 settembre 2009,
causa C‑201/08, Plantanol, Racc. pag. I‑8343, punti 33‑38). In tal senso,
contrariamente a quanto sembrano ritenere l'Evroetil e il giudice del rinvio,
la qualifica di «bioetanolo» ai sensi della direttiva 2003/30 non incide sul
trattamento fiscale da riservare, in forza del diritto dell'Unione, a un
prodotto del tipo di quello di cui trattasi nella causa principale.

53      In secondo luogo, occorre rilevare che, secondo il ventisettesimo
'considerando' della direttiva 2003/96, quest'ultima fa salva l'applicazione
delle pertinenti disposizioni della direttiva 92/83 allorche il prodotto
destinato ad essere utilizzato ovvero messo in vendita o utilizzato come
carburante per motori o come additivo di un carburante e l'alcole etilico
quale definito nella direttiva 92/83. Pertanto, come giustamente rilevato
dalla Commissione, l'applicazione delle disposizioni della direttiva 2003/96 e
subordinata, per quanto riguarda l'alcole etilico ai sensi della direttiva
92/83, rispetto all'applicazione delle disposizioni della direttiva 92/83. In
tal senso, solo nel caso in cui un prodotto qualificato come «alcole etilico»
ai sensi di quest'ultima direttiva sia esente dall'accisa in forza della
stessa, a tale prodotto potranno essere applicate, se del caso, le
disposizioni della direttiva 2003/96.

54      Ai sensi dell'art. 20, primo trattino, della direttiva 92/83, la
nozione di «alcole etilico» riguarda in particolare «tutti i prodotti che
hanno un titolo alcolometrico effettivo superiore a 1,2% vol e che rientrano
nei codici NC 2207 e 2208». Il codice 2207 della NC riguarda segnatamente
l'alcole etilico non denaturato con titolo alcolometrico volumico uguale o
superiore a 80% vol, nonche l'alcole etilico denaturato di qualsiasi titolo.

55      Un prodotto del tipo di quello di cui trattasi nella causa principale,
che e un alcole etilico con titolo alcolometrico volumico superiore a 80% vol,
rientra pertanto nel codice 2207 della NC.

56      A tale riguardo non e rilevante il fatto che il termine «bioetanolo»
non appaia nel testo di tale voce della NC. Infatti, per garantire la certezza
del diritto e facilitare i controlli, il criterio decisivo per la
classificazione doganale delle merci va ricercato, in linea di principio,
nelle loro caratteristiche e proprieta oggettive, quali definite nel testo
della voce della NC e delle note delle sezioni o dei capitoli (v.,
segnatamente, sentenza 18 luglio 2007, causa C‑142/06, Olicom, Racc. pag.
I‑6675, punto 16 e giurisprudenza ivi citata). Orbene, un prodotto del tipo di
quello di cui trattasi nella causa principale, sebbene presenti determinate
particolarita collegate in particolare alle sue modalita di produzione,
nondimeno rimane, per quanto riguarda le sue caratteristiche e proprieta
oggettive, un alcole etilico con titolo alcolometrico volumico superiore a 80%
vol.

57      Il fatto che un prodotto siffatto non sia adatto al consumo umano e
parimenti irrilevante per quanto riguarda la sua classificazione nella voce
2207 della NC. Come risulta dal titolo stesso della direttiva 92/83, essa mira
ad armonizzare le strutture delle accise sia sulle bevande alcoliche che
sull'alcole in generale (sentenza 9 dicembre 2010, causa C‑163/09, Repertoire
Culinarie, Racc. pag. I‑12717, punti 27 e 29).

58      Da quanto precede risulta che un prodotto del tipo di quello di cui
trattasi nella causa principale, che rientra nella voce 2207 della NC ed ha un
titolo alcolometrico effettivo superiore a 1,2% vol, corrisponde alla
definizione di alcole etilico che figura all'art. 20, primo trattino, della
direttiva 92/83. Di conseguenza, ai sensi dell'art. 19, n. 1, di tale
direttiva, dev'essere soggetto all'accisa armonizzata prevista dalla stessa,
fatta salva tuttavia l'esenzione prevista dall'art. 27, n. 1, lett. a) e b),
della medesima direttiva.

59      Dalla formulazione di tale disposizione risulta che la concessione o
il rifiuto dell'esenzione dall'accisa dipendono dal metodo di denaturazione.
Se quest'ultimo e stato approvato nell'ambito dell'Unione, l'alcole e esente
dall'accisa in applicazione dell'art. 27, lett. a). Se invece l'alcole
contenuto in un prodotto che non e destinato al consumo umano e stato
denaturato secondo un metodo approvato in uno Stato membro, occorre applicare
l'esenzione prevista dall'art. 27, lett. b). Inoltre, se il metodo di
denaturazione non corrisponde a nessuno di quelli approvati dalle norme
dell'Unione o dagli ordinamenti giuridici nazionali, il prodotto non puo
essere esentato (sentenza 7 dicembre 2000, causa C‑482/98, Italia/Commissione,
Racc. pag. I‑10861, punti 40 e 41).

60      A tale riguardo, occorre anche ricordare che la denaturazione e
un'operazione consistente nel rendere l'alcole tossico, tramite l'aggiunta
intenzionale di determinate sostanze, affinche ne sia impossibile la
riconversione ad uso alimentare (v., in tal senso, sentenza
Italia/Commissione, cit., punti 21 e 22; v. altresi, a titolo informativo, le
note esplicative del SA relative alla voce 2207 del SA, elaborate
dell'Organizzazione mondiale delle dogane, alle quali rinviano le note
esplicative della NC relative alla voce 2207 della NC, adottate dalla
Commissione ai sensi degli artt. 9, n. 1, lett. a), secondo trattino, e 10 del
regolamento n. 2658/87, come modificato dal regolamento (CE) del Consiglio 31
gennaio 2000, n. 254/2000 (GU L 28, pag. 16), nella loro versione in vigore il
1° gennaio 2007; GU 2006, C 50, pag. 1).

61      Nel caso di specie, dalla decisione di rinvio risulta che al prodotto
di cui alla causa principale non e stata aggiunta intenzionalmente alcuna
sostanza denaturante al fine di renderlo inadatto al consumo umano in modo
irreversibile. Pertanto e sufficiente constatare che esso non e stato
denaturato ai sensi dell'art. 27, n. 1, lett. a) o b), della direttiva 92/83,
senza che sia necessario chiedersi se il metodo di denaturazione seguito
corrisponda ad uno di quelli approvati dalle normative dell'Unione o
dall'ordinamento giuridico bulgaro.

62      Di conseguenza e irrilevante il fatto che, per quanto riguarda la
Repubblica di Bulgaria, e solo con il regolamento n. 67/2008 che la
descrizione dei denaturanti da utilizzare ai fini della denaturazione completa
dell'alcole ai sensi delle disposizioni dell'art. 27, n. 1, lett. a), della
direttiva 92/83 e stata introdotta nel regolamento n. 3199/93, cosi come il
fatto, dedotto in udienza dall'Evroetil, e sempre ammesso che venga
dimostrato, che disposizioni specificamente attinenti alla denaturazione del
bioetanolo sono state introdotte nella legislazione bulgara solo nel corso del
2011. Del resto, dalla decisione di rinvio risulta che, all'epoca dei fatti su
cui vertono le questioni sollevate dinanzi alla Corte, l'art. 4, punto 12,
della legge sulle accise, gia disponeva quanto segue: «"Denaturazione":
processo nel quale all'alcole etilico vengono aggiunte sostanze velenose o
sgradevoli al gusto o all'olfatto (additivi), che lo rendono pericoloso per la
salute o inadatto ad essere bevuto».

63      Peraltro, il fatto che un prodotto del tipo di quello di cui trattasi
nella causa principale sia di per se inadatto al consumo umano non e
sufficiente per consentire di ritenere che sia stato denaturato ai sensi
dell'art. 27, n. 1, lett. a) o b), della direttiva 92/83. Come infatti risulta
dal punto 60 della presente sentenza, la denaturazione consiste nell'aggiunta
intenzionale di determinate sostanze ad un alcole al fine di renderlo inadatto
al consumo umano in modo irreversibile. Orbene, il semplice fatto che tale
alcole sia di per se tossico non esclude che possa in seguito venire trattato
al fine di privarlo della sua tossicita. A tale riguardo, considerando che il
requisito del carattere irreversibile della denaturazione mira a prevenire
qualsiasi evasione, frode o abuso eventuali nell'ambito delle esenzioni dalle
accise, il semplice costo di tale trattamento, anche qualora fosse molto
elevato, non puo, contrariamente a quanto suggerito dall'Evroetil, essere
sufficiente per scartare una siffatta possibilita.

64      Infine, come giustamente indicato dalla Commissione in udienza, la
prenorma europea Pr EN 15376, in seguito sostituita dalla norma EN 15376:2011,
intitolata «Combustibili per autotrazione - Etanolo come componente della
benzina - Requisiti e metodi di prova» e approvata dal Comitato europeo di
normalizzazione il 24 dicembre 2010, al suo punto 4.3 contiene un elenco di
denaturanti raccomandati che non danneggiano i veicoli. L'allegazione
dell'Evroetil secondo cui la denaturazione del prodotto di cui alla causa
principale non potrebbe essere richiesta, poiche lo renderebbe inadatto
all'utilizzo come biocarburante, deve quindi essere respinta.

65      Da quanto precede risulta che un prodotto del tipo di quello di cui
trattasi nella causa principale, che corrisponde alla definizione di alcole
etilico che figura all'art. 20, primo trattino, della direttiva 92/83 e non e
stato denaturato ai sensi dell'art. 27, n. 1, lett. a) e b), della stessa, non
puo essere esentato dall'accisa armonizzata prevista da tale direttiva. Come
risulta dal punto 53 della presente sentenza, una siffatta constatazione
esclude che detto prodotto possa rientrare nel campo di applicazione della
direttiva 2003/96.

66      Alla luce delle suesposte considerazioni, occorre risolvere le
questioni terza e quarta dichiarando che il diritto dell'Unione dev'essere
interpretato nel senso che a un prodotto del tipo di quello di cui trattasi
nella causa principale, che presenta un tenore in alcole etilico superiore al
98,5% e non e stato denaturato mediante una specifica procedura di
denaturazione, dev'essere applicata l'accisa prevista all'art. 19, n. 1, della
direttiva 92/83, anche qualora sia ricavato dalla biomassa mediante una
tecnologia diversa da quella utilizzata per la produzione di alcole etilico di
origine agricola, contenga sostanze che lo rendono inadatto al consumo umano,
soddisfi i requisiti previsti dalla prenorma europea Pr EN 15376 per il
bioetanolo carburante ed eventualmente corrisponda alla definizione del
bioetanolo che figura all'art. 2, n. 2, lett. a), della direttiva 2003/30.

  **Sulle spese**

67      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Ottava Sezione) dichiara:

1)       **La definizione del bioetanolo, che figura all 'art. 2, n. 2, lett.
a), della direttiva del Parlamento europeo e del Consiglio 8 maggio 2003,
2003/30/CE, sulla promozione dell'uso dei biocarburanti o di altri carburanti
rinnovabili nei trasporti, dev'essere interpretata nel senso che essa include
un prodotto del tipo di quello di cui trattasi nella causa principale,
ricavato segnatamente dalla biomassa e che presenta un tenore in alcole
etilico superiore al 98,5%, una volta che e messo in vendita come
biocarburante per trasporti. **

2)       **Il diritto dell 'Unione dev'essere interpretato nel senso che a un
prodotto del tipo di quello di cui trattasi nella causa principale, che
presenta un tenore in alcole etilico superiore al 98,5% e non e stato
denaturato mediante una specifica procedura di denaturazione, dev'essere
applicata l'accisa prevista all'art. 19, n. 1, della direttiva del Consiglio
19 ottobre 1992, 92/83/CEE, relativa all'armonizzazione delle strutture delle
accise sull'alcole e sulle bevande alcoliche, anche qualora sia ricavato dalla
biomassa mediante una tecnologia diversa da quella utilizzata per la
produzione di alcole etilico di origine agricola, contenga sostanze che lo
rendono inadatto al consumo umano, soddisfi i requisiti previsti dalla
prenorma europea Pr EN 15376 per il bioetanolo carburante ed eventualmente
corrisponda alla definizione del bioetanolo che figura all'art. 2, n. 2, lett.
a), della direttiva 2003/30.**

Firme

* * *

* Lingua processuale: il bulgaro. 
  *[""]: Double quotes
  *[*]: Asterisk
  *[?]: Question mark


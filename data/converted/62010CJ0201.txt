  
  
**Cause riunite C ‑201/10 e C‑202/10**

**Ze Fu Fleischhandel GmbH**

**e**

**Vion Trading GmbH**

**contro**

**Hauptzollamt Hamburg-Jonas**

(domande di pronuncia pregiudiziale proposte dal Finanzgericht Hamburg)

«Regolamento (CE, Euratom) n. 2988/95 -- Tutela degli interessi finanziari
dell'Unione europea -- Art. 3 -- Recupero di una restituzione all'esportazione
-- Termine di prescrizione trentennale -- Norma sulla prescrizione facente
parte del diritto civile generale di uno Stato membro -- Applicazione "per
analogia" -- Principio della certezza del diritto -- Principio del legittimo
affidamento -- Principio di proporzionalita»

Massime della sentenza

1.         _Risorse proprie dell 'Unione europea -- Regolamento relativo alla tutela degli interessi finanziari dell'Unione -- Perseguimento delle irregolarita -- Termine di prescrizione -- Applicabilita di termini di prescrizione nazionali piu lunghi_

_(Regolamento del Consiglio n.  2988/95, art. 3, n. 3)_

2.         _Risorse proprie dell 'Unione europea -- Regolamento relativo alla tutela degli interessi finanziari dell'Unione -- Perseguimento delle irregolarita -- Termine di prescrizione -- Applicabilita di termini di prescrizione nazionali piu lunghi_

_(Regolamento del Consiglio n.  2988/95, art. 3, nn. 1, primo comma, e 3)_

3.         _Risorse proprie dell 'Unione europea -- Regolamento relativo alla tutela degli interessi finanziari dell'Unione -- Perseguimento delle irregolarita -- Termine di prescrizione -- Applicabilita di termini di prescrizione nazionali piu lunghi_

_(Regolamento del Consiglio n.  2988/95, art. 3, nn. 1, primo comma, e 3)_

1.        Il principio della certezza del diritto non osta in linea di massima a che, nell'ambito della tutela degli interessi finanziari dell'Unione europea definita dal regolamento n. 2988/95, relativo alla tutela degli interessi finanziari delle Comunita europee, e in applicazione dell'art. 3, n. 3, di tale regolamento, le autorita e i giudici nazionali di uno Stato membro applichino per analogia, alle controversie relative al rimborso di restituzioni all'esportazione indebitamente corrisposte, un termine di prescrizione derivante da una disposizione nazionale di diritto comune, a condizione, tuttavia, che un'applicazione siffatta risultante da una prassi giurisprudenziale sia stata sufficientemente prevedibile, circostanza che spetta al giudice del rinvio verificare. 

(v. punto 35, dispositivo 1)

2.        Il principio di proporzionalita osta, nell'ambito dell'esercizio da parte degli Stati membri della facolta loro conferita dall'art. 3, n. 3, del regolamento n. 2988/95, relativo alla tutela degli interessi finanziari delle Comunita europee, all'applicazione di un termine di prescrizione trentennale alle controversie relative al rimborso delle restituzioni indebitamente percepite. 

Considerato l'obiettivo di tutela degli interessi finanziari dell'Unione, per
il quale il legislatore dell'Unione ha ritenuto che una durata di prescrizione
di quattro anni, o addirittura di tre anni, fosse gia sufficiente per
consentire alle autorita nazionali di perseguire un'irregolarita atta a
pregiudicare detti interessi finanziari e a comportare l'adozione di un
provvedimento come il recupero di un vantaggio indebitamente percepito,
concedere a dette autorita un termine di trent'anni va oltre quanto e
necessario ad un'amministrazione diligente.

(v. punti 43, 47, dispositivo 2)

3.        In una situazione rientrante nell'ambito di applicazione del regolamento n. 2988/95, relativo alla tutela degli interessi finanziari delle Comunita europee, il principio della certezza del diritto osta a che un termine di prescrizione piu lungo ai sensi dell'art. 3, n. 3, di detto regolamento possa risultare da un termine di prescrizione di diritto comune ridotto in via giurisprudenziale per soddisfare nella sua applicazione il principio di proporzionalita, poiche, in siffatte circostanze, e comunque applicabile il termine di prescrizione di quattro anni di cui all'art. 3, n. 1, primo comma, del regolamento n. 2988/95. 

(v. punti 50, 54, dispositivo 3)

  
  
  
  
  
  

SENTENZA DELLA CORTE (Quarta Sezione)

5 maggio 2011 (*)

«Regolamento (CE, Euratom) n. 2988/95 - Tutela degli interessi finanziari
dell'Unione europea - Art. 3 - Recupero di una restituzione all'esportazione -
Termine di prescrizione trentennale - Norma sulla prescrizione facente parte
del diritto civile generale di uno Stato membro - Applicazione "per analogia"
- Principio della certezza del diritto - Principio del legittimo affidamento -
Principio di proporzionalita»

Nei procedimenti riuniti C‑201/10 e C‑202/10,

aventi ad oggetto le domande di pronuncia pregiudiziale ai sensi dell'art. 267
TFUE, proposte alla Corte dal Finanzgericht Hamburg (Germania), con decisioni
12 febbraio 2010, pervenute in cancelleria il 26 aprile 2010, nelle cause

**Ze Fu Fleischhandel GmbH** (causa C‑201/10),

**Vion Trading GmbH** (causa C‑202/10)

contro

**Hauptzollamt Hamburg-Jonas** ,

LA CORTE (Quarta Sezione),

composta dal sig. J.‑C. Bonichot, presidente di sezione, dai sigg. K.
Schiemann, L. Bay Larsen, dalle sig.re C. Toader (relatore) e A. Prechal,
giudici,

avvocato generale: sig.ra E. Sharpston

cancelliere: sig. K. Malacek, amministratore

vista la fase scritta del procedimento e in seguito all'udienza del 16
febbraio 2011,

considerate le osservazioni presentate:

-        per la Ze Fu Fleischhandel GmbH, dall'avv. D. Ehle, Rechtsanwalt;

-        per la Vion Trading GmbH, dagli avv.ti K. Landry e G. Schwendinger, Rechtsanwalte;

-        per la Commissione europea, dal sig. G. von Rintelen e dalla sig.ra M. Vollkommer, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Le domande di pronuncia pregiudiziale vertono sull'interpretazione
dell'art. 3, nn. 1 e 3, del regolamento (CE, Euratom) del Consiglio 18
dicembre 1995, n. 2988, relativo alla tutela degli interessi finanziari delle
Comunita (GU L 312, pag. 1), nonche dei principi di proporzionalita e di
certezza del diritto.

2        Tali domande sono state proposte nell'ambito di controversie tra la
Ze Fu Fleischhandel GmbH e la Vion Trading GmbH (in prosieguo: le «ricorrenti
nelle cause principali»), da un lato, e lo Hauptzollamt Hamburg-Jonas (Ufficio
doganale centrale di Amburgo-Jonas; in prosieguo: lo «Hauptzollamt»),
dall'altro, in merito al rimborso di restituzioni all'esportazione.

  **Contesto normativo**

  _Il diritto dell 'Unione_

3        Ai sensi del terzo 'considerando' del regolamento n. 2988/95,
«occorre (…) combattere in tutti i settori contro le lesioni agli interessi
finanziari delle Comunita».

4        Al quinto 'considerando' di detto regolamento si legge:

«(…) le condotte che danno luogo a irregolarita nonche le misure e sanzioni
amministrative relative sono previste in normative settoriali conformi al
presente regolamento».

5        L'art. 1 dello stesso regolamento cosi dispone:

«1.      Ai fini della tutela degli interessi finanziari delle Comunita
europee e adottata una normativa generale relativa a dei controlli omogenei e
a delle misure e sanzioni amministrative riguardanti irregolarita relative al
diritto comunitario.

2.      Costituisce irregolarita qualsiasi violazione di una disposizione del diritto comunitario derivante da un'azione o un'omissione di un operatore economico che abbia o possa avere come conseguenza un pregiudizio al bilancio generale delle Comunita o ai bilanci da queste gestite, attraverso la diminuzione o la soppressione di entrate provenienti da risorse proprie percepite direttamente per conto delle Comunita, ovvero una spesa indebita». 

6        L'art. 3, nn. 1 e 3, del regolamento n. 2988/95 prevede quanto segue:

«1.      Il termine di prescrizione delle azioni giudiziarie e di quattro anni
a decorrere dall'esecuzione dell'irregolarita di cui all'articolo 1, paragrafo
1. Tuttavia, le normative settoriali possono prevedere un termine inferiore e
comunque non inferiore a tre anni.

Per le irregolarita permanenti o ripetute, il termine di prescrizione decorre
dal giorno in cui cessa l'irregolarita. (…)

La prescrizione delle azioni giudiziarie e interrotta per effetto di qualsiasi
atto dell'autorita competente, portato a conoscenza della persona interessata,
che abbia natura istruttoria o che sia volto a perseguire l'irregolarita. Il
termine di prescrizione decorre nuovamente dal momento di ciascuna
interruzione.

(…)

3.      Gli Stati membri mantengono la possibilita di applicare un termine piu lungo di quello previsto (…) al paragrafo 1 (…)».

7        A termini dell'art. 4, nn. 1 e 4, di detto regolamento:

«1.      Ogni irregolarita comporta, in linea generale, la revoca del
vantaggio indebitamente ottenuto:

-        mediante l'obbligo di versare o rimborsare gli importi dovuti o indebitamente percetti,

(…)

4.      Le misure previste dal presente articolo non sono considerate sanzioni».

  _Il diritto nazionale_

8        Secondo quanto riferisce il Finanzgericht Hamburg (Tribunale di
Amburgo competente in materia finanziaria), alla data dei fatti delle cause
principali non esisteva in Germania alcuna disposizione specifica sui termini
di prescrizione applicabili alle controversie di carattere amministrativo
relative a vantaggi indebitamente concessi. Tuttavia, sia le autorita
amministrative che i giudici tedeschi applicavano «per analogia» il termine di
prescrizione trentennale di diritto comune previsto all'art. 195 del codice
civile tedesco (Burgerliches Gesetzbuch; in prosieguo: il «BGB»). Dal 2002,
tale termine di prescrizione di diritto comune sarebbe stato nondimeno
ridotto, in linea di principio, a tre anni.

  **Le controversie nelle cause principali e il rinvio pregiudiziale nelle
    cause riunite da C ‑278/07 a C‑280/07**

9        Nel corso del 1993, le ricorrenti nelle cause principali hanno
chiesto di procedere allo sdoganamento di carne bovina da esportare in
Giordania e, su loro richiesta, hanno beneficiato a tal titolo di anticipi
sulle restituzioni all'esportazione. In seguito a controlli effettuati
all'inizio del 1998 si sarebbe scoperto che, in realta, le provviste in
questione erano state spedite in Irak nel contesto di procedure di transito o
di riesportazione.

10      Pertanto, lo Hauptzollamt, con decisioni 13 ottobre 1999, ha reclamato
il rimborso delle restituzioni all'esportazione di cui trattasi.

11      Le ricorrenti nelle cause principali nonche la Josef Vosding
Schlacht-, Kuhl- und Zerlegebetrieb GmbH & Co hanno quindi impugnato dette
decisioni dinanzi al Finanzgericht Hamburg. Con sentenza 21 aprile 2005,
quest'ultimo ha accolto i loro ricorsi in ragione del fatto che la norma sulla
prescrizione prevista all'art. 3, n. 1, primo comma, del regolamento n.
2988/95 ostava ai rimborsi in oggetto, i quali erano stati chiesti oltre
quattro anni dopo le operazioni di esportazione controverse.

12      Avverso tali decisioni del Finanzgericht lo Hauptzollamt ha proposto
ricorsi per cassazione («Revision») dinanzi al Bundesfinanzhof (Corte
tributaria federale).

13      Il Bundesfinanzhof, avendo constatato, in particolare, che le
irregolarita addebitate riguardavano un periodo anteriore all'adozione del
regolamento n. 2988/95, ha deciso di sospendere il giudizio e di sottoporre
alla Corte le seguenti questioni pregiudiziali, formulate in maniera identica
nelle tre cause da C‑278/07 a C‑280/07:

«1)      Se il termine di prescrizione di cui all'art. 3, n. 1, primo comma,
prima frase, del regolamento (…) n. 2988/95 (…) debba essere applicato anche
qualora un'irregolarita sia stata commessa o si sia conclusa prima
dell'entrata in vigore del detto regolamento.

2)      Se il detto termine di prescrizione sia applicabile a misure
amministrative come il recupero di una restituzione all'esportazione concessa
in seguito ad irregolarita.

In caso di risposta affermativa alle precedenti questioni:

3)      Se uno Stato membro possa applicare un termine piu lungo, ai sensi
dell'art. 3, n. 3, del regolamento (…) n. 2988/95, anche qualora tale termine
piu lungo fosse previsto nel diritto dello Stato membro gia prima
dell'emanazione del citato regolamento. Se tale termine piu lungo possa essere
applicato anche qualora lo stesso non fosse previsto in una specifica
disciplina relativa al recupero di restituzioni all'esportazione o alle misure
amministrative in generale, ma derivasse da una disposizione generale (di
diritto comune) di detto Stato membro, applicabile a tutti i casi di
prescrizione non specificamente disciplinati».

14      Dette domande di pronuncia pregiudiziale hanno dato luogo alla
sentenza 29 gennaio 2009, cause riunite da C‑278/07 a C‑280/07, Josef Vosding
Schlacht-, Kuhl- und Zerlegebetrieb (Racc. pag. I‑457), nella quale la Corte
ha dichiarato:

«1)      Il termine di prescrizione previsto all'art. 3, n. 1, primo comma,
del regolamento (…) n. 2988/95 (…) e applicabile alle misure amministrative
quali il recupero di una restituzione all'esportazione indebitamente percepita
dall'esportatore a motivo di irregolarita commesse da quest'ultimo.

2)      In situazioni come quelle di cui all[e] caus[e] principal[i], il
termine di prescrizione previsto all'art. 3, n. 1, primo comma, del
regolamento n. 2988/95:

-        si applica ad irregolarita commesse prima dell'entrata in vigore di tale regolamento;

-        comincia a decorrere dalla data della commissione dell'irregolarita in oggetto.

3)      I termini di prescrizione piu lunghi che ai sensi dell'art. 3, n. 3,
del regolamento n. 2988/95 gli Stati membri mantengono la facolta di applicare
possono risultare da disposizioni di diritto comune precedenti la data di
adozione di tale regolamento».

  **Gli sviluppi intervenuti nelle cause principali e le questioni
    pregiudiziali nei presenti procedimenti**

15      Con sentenza 7 luglio 2009, il Bundesfinanzhof ha annullato la
sentenza del Finanzgericht Hamburg 21 aprile 2005 e gli ha rinviato le cause,
ritenendo che il diritto al rimborso non fosse prescritto in quanto l'art. 195
BGB poteva e doveva applicarsi «per analogia» fino alla fine del 2001. Detto
giudice ha respinto l'argomentazione delle ricorrenti nelle cause principali
secondo cui, se davvero si fosse dovuto applicare «per analogia» un termine di
prescrizione, questo avrebbe dovuto essere il termine di dieci anni
applicabile in materia tributaria e non quello trentennale previsto dal BGB.

16      Riguardo a detta sentenza del Bundesfinanzhof, il Finanzgericht
Hamburg rileva quanto segue:

«Il Bundesfinanzhof ha dichiarato che si doveva applicare per analogia l'art.
195 del BGB nella sua versione in vigore fino alla fine del 2001 (in
prosieguo: l'«art. 195 del BGB precedentemente in vigore»). Esso non si e
pronunciato sulla questione se fosse incompatibile con il principio della
certezza del diritto richiedere il rimborso della restituzione
all'esportazione quasi 30 anni dopo la concessione di quest'ultima. Se cosi
fosse, esso potrebbe ridurre a proporzioni piu giuste il termine eccessivo
previsto dal diritto nazionale conformemente alla Costituzione o al diritto
comunitario nell'esercizio della sua competenza giurisdizionale suppletiva.
Esso non ha ritenuto necessario esaminare e risolvere in modo definitivo la
questione se, nell'esercizio di una siffatta competenza giurisdizionale
suppletiva, si dovesse ridurre il termine previsto all'art. 195 del BGB
precedentemente in vigore o, perlomeno, se, per applicazione analogica di tale
disposizione, si dovesse fissare un termine piu breve in conformita al
principio della certezza del diritto o al principio della pace giuridica per
la prescrizione del diritto al rimborso di una restituzione all'esportazione
indebitamente concessa sulla base di un'irregolarita. Infatti, un termine
simile non potrebbe comunque essere ridotto al punto che la domanda di
rimborso presentata dai servizi doganali si sarebbe gia prescritta nel momento
di adozione della decisione controversa».

17      Il giudice del rinvio, condividendo al riguardo l'opinione
dell'avvocato generale Sharpston nelle conclusioni per la citata causa Josef
Vosding Schlacht-, Kuhl- und Zerlegebetrieb, afferma, da un lato, che e
incompatibile con il principio di certezza del diritto applicare «per
analogia» alle domande di rimborso di restituzioni all'esportazione una norma
del BGB sulla prescrizione e, dall'altro, che l'applicazione di un termine di
prescrizione trentennale ad una simile controversia e contraria al principio
di proporzionalita, posto che termini del genere non sarebbero ragionevoli.

18      In particolare, detto giudice non condivide l'interpretazione data dal
Bundesfinanzhof alla sentenza emessa dalla Corte nella citata causa Josef
Vosding Schlacht-, Kuhl- und Zerlegebetrieb. Infatti, il Bundesfinanzhof
avrebbe dedotto da questa sentenza che la Corte, mantenendo un «silenzio
eloquente» sulla questione se un'applicazione «per analogia» alle controversie
relative al rimborso di restituzioni indebitamente percette di una norma di
diritto civile rientrasse nell'ambito di applicazione dell'art. 3, n. 3, del
regolamento n. 2988/95, avrebbe accettato in linea di principio una tale
applicazione, senza minimamente opporsi, in nome dei principi della certezza
del diritto e della proporzionalita, alla conseguente applicazione di un
termine di prescrizione trentennale. Orbene, il Finanzgericht, da parte sua,
ritiene che la Corte non avesse alcun motivo di esaminare ne di affrontare
tali aspetti nella sua pronuncia pregiudiziale, dato che il Bundesfinanzhof
non le aveva sottoposto alcuna questione esplicita in tal senso.

19      Il giudice del rinvio osserva altresi quanto segue:

«Nella citata sentenza 7 luglio 2009, [il Bundesfinanzhof] si e riconosciuto
una competenza suppletiva che lo autorizzerebbe a ridurre, praticamente come
farebbe il legislatore, il termine di prescrizione trentennale a proporzioni
piu giuste in via giurisprudenziale. A tutt'oggi non e nota la durata precisa
del termine di prescrizione che si dovrebbe utilizzare in Germania
conformemente all'art. 195 del BGB precedentemente in vigore applicato per
analogia, non essendo possibile determinare o prevedere se ed, eventualmente,
in quali limiti, il Bundesfinanzhof si avvarra in futuro di una siffatta
competenza suppletiva. La giurisprudenza ha stabilito unicamente che il
termine di prescrizione previsto all'art. 195 del BGB precedentemente in
vigore applicato per analogia e di almeno sei anni e puo raggiungere
trent'anni in casi estremi. In base a tale giurisprudenza, il termine di
prescrizione vigente in Germania ai sensi dell'art. 195 del BGB
precedentemente in vigore applicato per analogia e, se necessario, modificato
in via giurisprudenziale e collocato all'interno di questa forcella di
ventiquattro anni».

20      Cio considerato, il Finanzgericht Hamburg ha deciso di sospendere il
procedimento e di sottoporre alla Corte le seguenti questioni pregiudiziali:

«1)       Se l'applicazione per analogia della norma sulla prescrizione di cui
all'art. 195 del BGB, nella versione in vigore fino alla fine del 2001, ad un
diritto al rimborso di restituzioni all'esportazione indebitamente concesse
violi il principio comunitario della certezza del diritto.

2)       Se l'applicazione della prescrizione trentennale di cui all'art. 195
del BGB al recupero di restituzioni all'esportazione indebitamente concesse
violi il principio comunitario di proporzionalita.

3)       Qualora la seconda questione sia risolta in senso affermativo: se
l'applicazione di un termine di prescrizione nazionale piu lungo, ai sensi
dell'art. 3, n. 3, del regolamento (…) n. 2988/95, fissato nel caso singolo
mediante perfezionamento del diritto ad opera del giudice sulla base di una
presupposta competenza suppletiva, violi il principio comunitario della
certezza del diritto».

  **Sulle questioni pregiudiziali**

  _Sulla prima questione_

21      Con la prima questione il giudice del rinvio chiede, in sostanza, se
il principio di certezza del diritto osti a che, nell'ambito della tutela
degli interessi finanziari dell'Unione definita dal regolamento n. 2988/95, un
termine di prescrizione nazionale «piu lungo» ai sensi dell'art. 3, n. 3, di
tale regolamento possa discendere da un'applicazione «per analogia», al
rimborso di una restituzione all'esportazione indebitamente corrisposta, di un
termine di prescrizione derivante da una disposizione nazionale di diritto
comune.

22      In via preliminare, va constatato, come ha rilevato il giudice del
rinvio, che la Corte, con la terza questione pregiudiziale sottoposta nelle
citate cause riunite da C‑278/07 a C‑280/07, e stata interrogata
essenzialmente sulla questione se un termine nazionale di prescrizione «piu
lungo» ai sensi dell'art. 3, n. 3, del regolamento n. 2988/95 potesse
risultare da una disposizione generale di diritto comune precedente a questo
regolamento. La Corte, per contro, non e stata espressamente interrogata
sull'oggetto della presente questione pregiudiziale, la quale concerne le
modalita di applicazione di una tale disposizione; nella fattispecie,
l'applicazione «per analogia» di una disposizione di diritto comune alle
controversie specificamente concernenti il rimborso di restituzioni
all'esportazione, decisa non dal legislatore nazionale, ma in via
giurisprudenziale.

23      In situazioni come quelle di cui trattasi nelle cause principali, dove
le irregolarita addebitate agli operatori sono state commesse nel 1993 sotto
la vigenza di una norma nazionale di prescrizione trentennale, un'azione delle
autorita nazionali diretta al recupero di somme indebitamente percepite a
motivo di siffatte irregolarita poteva prescriversi, in assenza di un atto
interruttivo, durante il 1997, in applicazione della norma di prescrizione
quadriennale prevista all'art. 3, n. 1, primo comma, del regolamento n.
2988/95, sempre che, tuttavia, lo Stato membro in cui sono state commesse le
irregolarita non avesse esercitato la facolta attribuitagli dall'art. 3, n. 3,
di detto regolamento (v. sentenza Josef Vosding Schlacht-, Kuhl- und
Zerlegebetrieb e a., cit., punti 36 e 38).

24      È vero che, adottando il regolamento n. 2988/95, in particolare il suo
art. 3, n. 1, primo comma, il legislatore dell'Unione ha deciso di stabilire
una norma generale sulla prescrizione applicabile in materia intendendo cosi,
da un lato, definire un termine minimo valido per tutti gli Stati membri e,
dall'altro, rinunciare alla possibilita di recuperare le somme indebitamente
percepite a carico del bilancio dell'Unione dopo lo spirare di un periodo di
quattro anni successivo al compimento delle irregolarita che inficiano i
pagamenti controversi (sentenza Josef Vosding Schlacht-, Kuhl- und
Zerlegebetrieb e a., cit., punto 27).

25      Ciononostante, e giocoforza constatare che il legislatore dell'Unione,
nel prevedere espressamente che gli Stati membri possono applicare termini di
prescrizione piu lunghi di questo termine minimo di quattro anni, non ha
inteso uniformare i termini applicabili in materia, cosicche l'entrata in
vigore del regolamento n. 2988/95 non puo aver comportato l'obbligo per gli
Stati membri di portare a quattro anni i termini di prescrizione da essi
applicati in passato, in mancanza di norme pregresse del diritto dell'Unione
in materia.

26      Con riferimento alla possibilita prevista all'art. 3, n. 3, del
regolamento n. 2988/95, gli Stati membri conservano un ampio potere
discrezionale in ordine alla fissazione di termini di prescrizione piu lunghi
che intendano applicare in caso di irregolarita che ledano gli interessi
finanziari dell'Unione (sentenza 22 dicembre 2010, causa C‑131/10, Corman,
Racc. pag. I‑14199, punto 54).

27      Infatti, il regolamento n. 2988/95 non prevede alcun meccanismo di
informazione o di notifica relativo all'uso da parte degli Stati membri della
loro facolta di prevedere termini di prescrizione piu lunghi ai sensi del suo
art. 3, n. 3\. Di conseguenza, non e stata prevista alcuna forma di controllo
a livello dell'Unione ne in merito ai termini di prescrizione piu lunghi
applicati dagli Stati membri in virtu di tale disposizione ne in merito ai
settori in cui essi hanno deciso di applicare siffatti termini (citate
sentenze Josef Vosding Schlacht-, Kuhl- und Zerlegebetrieb e a., punto 45,
nonche Corman, punto 55).

28      Nelle cause principali, come rileva lo stesso giudice del rinvio, i
giudici tedeschi, successivamente all'entrata in vigore del regolamento n.
2988/95, hanno continuato ad applicare il termine di prescrizione trentennale
risultante dall'art. 195 del BGB alle azioni dirette al recupero di
restituzioni indebitamente percepite dagli operatori.

29      In proposito, nel rispondere alla terza questione pregiudiziale
formulata dal Bundesfinanzhof nelle citate cause da C‑278/07 a C‑280/07 nel
senso che i termini di prescrizione piu lunghi che gli Stati membri mantengono
la facolta di applicare in forza dell'art. 3, n. 3, del regolamento n. 2988/95
possono derivare da disposizioni di diritto comune anteriori alla data di
adozione di tale regolamento, la Corte ha implicitamente ma necessariamente
confermato al citato giudice che detti Stati potevano applicare siffatti
termini piu lunghi mediante un'applicazione decisa in via giurisprudenziale di
una disposizione di carattere generale che prevedeva un termine di
prescrizione superiore a quattro anni nel settore del recupero dei vantaggi
indebitamente percepiti, pratica che i giudici tedeschi chiamano applicazione
«per analogia».

30      Una pratica siffatta e ammissibile, in linea di principio, alla luce
del diritto dell'Unione e, segnatamente, dell'art. 3, n. 3, del regolamento n.
2988/95 (v., in tal senso, citata sentenza Josef Vosding Schlacht‑, Kuhl- und
Zerlegebetrieb e a., punto 47). Rimane, tuttavia, necessario che essa rispetti
i principi generali di tale diritto, tra i quali il principio di certezza del
diritto (v., in tal senso, sentenza 28 ottobre 2010, causa C‑367/09, SGS
Belgium e a., Racc. pag. I‑10761, punto 40).

31      Riguardo a tale aspetto, le ricorrenti nella causa principale fanno
valere, in particolare, che, successivamente all'entrata in vigore
nell'ordinamento giuridico tedesco della norma sulla prescrizione generale
avente effetti diretti, prevista all'art. 3, n. 1, primo comma, del
regolamento n. 2988/95, la quale ha posto rimedio alla mancanza in tale
ordinamento giuridico di una norma specifica in materia, le autorita e i
giudici nazionali non avevano piu motivo e, pertanto, non potevano piu
continuare ad applicare «per analogia» alla repressione di un'«irregolarita»
ai sensi di detto regolamento una norma sulla prescrizione generale derivante
dal BGB, in assenza di una disposizione legislativa nazionale che li
obbligasse a procedere in tal modo.

32      Ebbene, occorre rilevare che nel contesto delle azioni giudiziarie
contro un'irregolarita che pregiudica gli interessi finanziari dell'Unione e
che comporta l'adozione di un provvedimento amministrativo quale l'obbligo per
l'operatore di rimborsare restituzioni indebitamente percepite, il principio
della certezza del diritto esige, in particolare, che la situazione di tale
operatore, con riferimento ai diritti e agli obblighi dello stesso nei
confronti dell'autorita nazionale, non sia rimessa in discussione all'infinito
(v., per analogia, sentenza 21 gennaio 2010, causa C‑472/08, Alstom Power
Hydro, Racc. pag. I‑623, punto 16) e che, di conseguenza, contro una siffatta
irregolarita debba essere applicabile alle azioni giudiziarie un termine di
prescrizione, termine che, per adempiere la sua funzione di garantire la
certezza del diritto, dovra essere stabilito in anticipo (v. sentenze 15
luglio 1970, causa 41/69, ACF Chemiefarma/Commissione, Racc. pag. 661, punto
19, nonche 11 luglio 2002, causa C‑62/00, Marks & Spencer, Racc. pag. I‑6325,
punto 39). Pertanto, qualunque applicazione «per analogia» di un termine di
prescrizione deve essere sufficientemente prevedibile dall'interessato (v.,
per analogia, sentenza 24 marzo 2009, causa C‑445/06, Danske Slagterier, Racc.
pag. I‑2119, punto 34).

33      Per un operatore e certamente piu facile individuare il termine di
prescrizione applicabile alle azioni giudiziarie contro un'irregolarita che
esso ha commesso allorche tale termine e la sua applicazione al settore in cui
rientra detta irregolarita sono definiti dal legislatore nazionale in una
disposizione specifica per il settore interessato. Tuttavia, quando, come
sembra verificarsi nelle cause principali, il legislatore nazionale non ha
adottato alcuna disposizione specifica applicabile ad un settore come quello
del rimborso delle restituzioni all'esportazione indebitamente percepite a
scapito del bilancio dell'Unione, il principio della certezza del diritto non
osta, in linea di massima, a che le autorita amministrative e giudiziarie
continuino ad applicare «per analogia», conformemente alla loro precedente
prassi giurisprudenziale nota allo stesso operatore, un termine di
prescrizione generale previsto in una disposizione del diritto civile che
risulti superiore al termine di quattro anni stabilito all'art. 3, n. 1, primo
comma, del regolamento n. 2988/95.

34      Cionondimeno, una simile applicazione rispetta il principio della
certezza del diritto solo se deriva da una prassi giurisprudenziale che era
sufficientemente prevedibile. In proposito e sufficiente ricordare che,
nell'ambito del presente procedimento pregiudiziale, non spetta alla Corte
constatare l'esistenza o meno di detta prassi giurisprudenziale.

35      Alla luce di quanto precede, occorre risolvere la prima questione
pregiudiziale dichiarando che, in circostanze come quelle di cui trattasi
nelle cause principali, il principio della certezza del diritto non osta in
linea di massima a che, nell'ambito della tutela degli interessi finanziari
dell'Unione definita dal regolamento n. 2988/95, e in applicazione dell'art.
3, n. 3, di tale regolamento, le autorita e i giudici nazionali di uno Stato
membro applichino «per analogia», alle controversie relative al rimborso di
restituzioni all'esportazione indebitamente corrisposte, un termine di
prescrizione derivante da una disposizione nazionale di diritto comune, a
condizione, tuttavia, che un'applicazione siffatta risultante da una prassi
giurisprudenziale sia stata sufficientemente prevedibile, circostanza che
spetta al giudice del rinvio verificare.

  _Sulla seconda questione_

36      Con la seconda questione il giudice del rinvio chiede, in sostanza, se
il principio di proporzionalita osti, nell'esercizio da parte degli Stati
membri della facolta loro conferita dall'art. 3, n. 3, del regolamento n.
2988/95, all'applicazione di un termine di prescrizione trentennale alle
controversie relative al rimborso di restituzioni indebitamente percepite.

37      Come risulta dai punti 26 e 30 della presente sentenza, ancorche
conservino, con riferimento alla possibilita prevista all'art. 3, n. 3, del
regolamento n. 2988/95, un ampio potere discrezionale in ordine alla
fissazione di termini di prescrizione piu lunghi che intendono applicare in un
caso di irregolarita che leda gli interessi finanziari dell'Unione, gli Stati
membri devono rispettare pur sempre i principi generali del diritto
dell'Unione, segnatamente il principio di proporzionalita.

38      Percio, un termine nazionale di prescrizione «piu lungo» ai sensi
dell'art. 3, n. 3, del regolamento n. 2988/95 non deve, in particolare, andare
manifestamente oltre quanto e necessario per raggiungere l'obiettivo di tutela
degli interessi finanziari dell'Unione (v., in tal senso, sentenza 17 marzo
2011, causa C‑221/09, AJD Tuna, non ancora pubblicata nella Raccolta, punto 79
e la giurisprudenza ivi citata).

39      In proposito, va rilevato che i termini di prescrizione piu lunghi che
gli Stati membri possono trovarsi ad applicare sul fondamento dell'art. 3, n.
3, del regolamento n. 2988/95 sono molto diversi da uno Stato membro
all'altro; cio dipende in larga misura dalle tradizioni giuridiche di questi
Stati nonche dalla percezione, nei rispettivi ordinamenti giuridici, del lasso
di tempo necessario e sufficiente ad un'amministrazione diligente per
perseguire irregolarita commesse a scapito delle autorita pubbliche e dei
bilanci nazionali.

40      Peraltro, il fatto che uno Stato membro, nell'ambito della facolta
prevista da detta disposizione, imponga termini di prescrizione piu brevi di
quelli imposti da un altro Stato membro non significa che questi ultimi siano
sproporzionati (v., per analogia, sentenze 11 settembre 2008, causa C‑141/07,
Commissione/Germania, Racc. pag. I‑6935, punto 51, nonche 25 febbraio 2010,
causa C‑562/08, Muller Fleisch, Racc. pag. I‑1391, punto 45).

41      Va altresi rilevato che non e escluso che una norma sulla prescrizione
trentennale derivante da una disposizione di diritto civile possa sembrare
necessaria e proporzionata, in particolare nelle controversie tra privati, in
relazione all'obiettivo perseguito da detta norma e definito dal legislatore
nazionale.

42      Tuttavia, la valutazione di una simile norma sulla prescrizione alla
luce del principio di proporzionalita e differente quando tale norma e
utilizzata per «analogia» al fine di perseguire un obiettivo diverso da quello
che ha condotto il legislatore nazionale alla sua adozione; nel caso di
specie, nelle cause principali, al fine di perseguire un obiettivo definito
dal legislatore dell'Unione.

43      Orbene, riguardo a tale aspetto, considerato l'obiettivo di tutela
degli interessi finanziari dell'Unione, per il quale il legislatore
dell'Unione ha ritenuto che una durata di prescrizione di quattro anni, o
addirittura di tre anni, fosse gia sufficiente per consentire alle autorita
nazionali di perseguire un'irregolarita atta a pregiudicare detti interessi
finanziari e a comportare l'adozione di un provvedimento come il recupero di
un vantaggio indebitamente percepito, sembra che concedere a dette autorita un
termine di trent'anni vada oltre quanto necessario ad un'amministrazione
diligente.

44      Si deve rilevare, infatti, che all'amministrazione incombe un obbligo
generale di diligenza nella verifica della regolarita dei pagamenti da essa
stessa effettuati e che gravano sul bilancio dell'Unione. Gli Stati membri
devono invero rispettare l'obbligo generale di diligenza di cui all'art. 4, n.
3, TFUE, il quale comporta che essi adottino prontamente i provvedimenti
destinati a rimediare alle irregolarita (v., per analogia, sentenza 13
novembre 2001, causa C‑277/98, Francia/Commissione, Racc. pag. I‑8453, punto
40).

45      Cio considerato, riconoscere agli Stati membri la possibilita di
concedere a detta amministrazione un tempo per agire lungo quanto quello
offerto da una norma sulla prescrizione trentennale potrebbe, in certo qual
modo, incoraggiare le autorita nazionali a non perseguire le «irregolarita» ai
sensi dell'art. 1 del regolamento n. 2988/95, al tempo stesso esponendo gli
operatori, da un lato, ad un lungo periodo di incertezza del diritto e,
dall'altro, al rischio di non essere piu in grado di fornire la prova della
regolarita delle operazioni di cui trattasi al termine di un tale periodo.

46      In ogni caso occorre sottolineare che, se un termine di prescrizione
di quattro anni come quello di cui all'art. 3, n. 1, primo comma, del
regolamento n. 2988/95 dovesse sembrare troppo breve, alle autorita nazionali,
perche possano perseguire irregolarita di una certa complessita, e sempre
possibile per il legislatore nazionale, nell'esercizio della facolta prevista
dal n. 3 di detto articolo, adottare una norma sulla prescrizione piu lunga
adattata a questo tipo d'irregolarita.

47      Alla luce di quanto precede, si deve risolvere la seconda questione
dichiarando che, in circostanze come quelle di cui trattasi nelle cause
principali, il principio di proporzionalita osta, nell'ambito dell'esercizio
da parte degli Stati membri della facolta loro conferita dall'art. 3, n. 3,
del regolamento n. 2988/95, all'applicazione di un termine di prescrizione
trentennale alle controversie relative al rimborso delle restituzioni
indebitamente percepite.

  _Sulla terza questione_

48      Con la terza questione il giudice del rinvio chiede, in sostanza,
nell'ipotesi in cui l'applicazione di una norma sulla prescrizione trentennale
al perseguimento di un'«irregolarita» ai sensi dell'art. 1 del regolamento n.
2988/95 risultasse sproporzionata rispetto all'obiettivo di tutela degli
interessi finanziari dell'Unione, se il principio della certezza del diritto
osti a che un giudice nazionale possa decidere di ridurre la portata di una
siffatta norma sulla prescrizione trentennale, nel caso di specie fino a dieci
anni, anziche applicare la norma sulla prescrizione quadriennale stabilita
all'art. 3, n. 1, del regolamento n. 2988/95.

49      Non e escluso che, qualora i giudici nazionali non dispongano di
alcuna altra norma applicabile sulla prescrizione, questi ultimi tentino di
ridurre in via d'interpretazione una norma sulla prescrizione trentennale per
soddisfare i requisiti del diritto dell'Unione.

50      Tuttavia, in una situazione come quelle di cui trattasi nelle cause
principali, rientranti nell'ambito di applicazione del regolamento n. 2988/95,
va constatato che, in ogni caso, in mancanza di una normativa nazionale
validamente applicabile che preveda un termine di prescrizione piu lungo,
l'art. 3, n. 1, del regolamento n. 2988/95 contempla un termine di
prescrizione di quattro anni che e direttamente applicabile negli Stati
membri, compreso nel settore delle restituzioni all'esportazione dei prodotti
agricoli (v. sentenza 24 giugno 2004, causa C‑278/02, Handlbauer, Racc. pag.
I‑6171, punto 35).

51      Cosi, nell'ipotesi in cui l'applicazione di un termine di prescrizione
di diritto comune alle controversie relative al rimborso di restituzioni
indebitamente percepite prima dell'entrata in vigore del regolamento n.
2988/95 risulti sproporzionata rispetto all'obiettivo di tutela degli
interessi finanziari dell'Unione, tale norma deve essere disattesa, mentre
trovera applicazione il termine generale di prescrizione previsto all'art. 3,
n. 1, primo comma, del regolamento n. 2988/95, come emerge dal punto 34 della
citata sentenza Josef Vosding Schlacht-, Kuhl- und Zerlegebetrieb e a., nei
limiti in cui esso vale anche per irregolarita commesse prima dell'entrata in
vigore di detto regolamento e comincia a decorrere dalla data in cui e stata
commessa l'irregolarita in questione.

52      Infatti, in una situazione del genere, se si dovesse consentire ad un
giudice nazionale, nel contesto del regolamento n. 2988/95, di ridurre un
determinato termine di prescrizione finora applicato, per riportarlo ad un
livello atto a soddisfare il principio di proporzionalita, nonostante detto
giudice abbia comunque a disposizione una norma sulla prescrizione derivante
dal diritto dell'Unione e applicabile direttamente nel suo ordinamento
giuridico, ne risulterebbero direttamente violati principi secondo cui, da un
lato, per adempiere la sua funzione di garantire la certezza del diritto, un
termine di prescrizione dev'essere stabilito in anticipo (v. citate sentenze
ACF Chemiefarma/Commissione, punto 19, nonche Marks & Spencer, punto 39) e,
dall'altro, qualunque applicazione «per analogia» di un termine di
prescrizione deve essere sufficientemente prevedibile dai cittadini (v., per
analogia, citata sentenza Danske Slagterier, punto 34).

53      Ciononostante, in una situazione di questo tipo, come ricordato al
punto 46 della presente sentenza, e sempre possibile al legislatore nazionale,
nell'ambito della facolta prevista all'art. 3, n. 3, del regolamento n.
2988/95, adottare un termine di prescrizione piu lungo.

54      Alla luce di quanto precede, occorre risolvere la terza questione
dichiarando che, in circostanze come quelle di cui trattasi nelle cause
principali, il principio della certezza del diritto osta a che un termine di
prescrizione «piu lungo» ai sensi dell'art. 3, n. 3, del regolamento n.
2988/95 possa risultare da un termine di prescrizione di diritto comune
ridotto in via giurisprudenziale affinche quest'ultimo soddisfi nella sua
applicazione il principio di proporzionalita, poiche, in siffatte circostanze,
e comunque applicabile il termine di prescrizione di quattro anni di cui
all'art. 3, n. 1, primo comma, del regolamento n. 2988/95.

  **Sulle spese**

55      Nei confronti delle parti nelle cause principali il presente
procedimento costituisce un incidente sollevato dinanzi al giudice del rinvio,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **In circostanze come quelle di cui trattasi nelle cause principali,
il principio della certezza del diritto non osta in linea di massima a che,
nell 'ambito della tutela degli interessi finanziari dell'Unione europea
definita dal regolamento (CE, Euratom) del Consiglio 18 dicembre 1995, n.
2988, relativo alla tutela degli interessi finanziari delle Comunita, e in
applicazione dell'art. 3, n. 3, di tale regolamento, le autorita e i giudici
nazionali di uno Stato membro applichino «per analogia», alle controversie
relative al rimborso di restituzioni all'esportazione indebitamente
corrisposte, un termine di prescrizione derivante da una disposizione
nazionale di diritto comune, a condizione, tuttavia, che un'applicazione
siffatta risultante da una prassi giurisprudenziale sia stata sufficientemente
prevedibile, circostanza che spetta al giudice del rinvio verificare.**

2)       **In circostanze come quelle di cui trattasi nelle cause principali,
il principio di proporzionalit a osta, nell'ambito dell'esercizio da parte
degli Stati membri della facolta loro conferita dall'art. 3, n. 3, del
regolamento n. 2988/95, all'applicazione di un termine di prescrizione
trentennale alle controversie relative al rimborso delle restituzioni
indebitamente percepite.**

3)       **In circostanze come quelle di cui trattasi nelle cause principali,
il principio della certezza del diritto osta a che un termine di prescrizione
«piu lungo» ai sensi dell'art. 3, n. 3, del regolamento n. 2988/95 possa
risultare da un termine di prescrizione di diritto comune ridotto in via
giurisprudenziale affinche quest'ultimo soddisfi nella sua applicazione il
principio di proporzionalita, poiche, in siffatte circostanze, e comunque
applicabile il termine di prescrizione di quattro anni di cui all'art. 3, n.
1, primo comma, del regolamento n. 2988/95.**

Firme

* * *

* Lingua processuale: il tedesco. 


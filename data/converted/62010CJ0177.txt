

**Causa C ‑177/10**

**Francisco Javier Rosado Santana**

**contro**

**Consejer ia de Justicia y Administracion Publica de la Junta de Andalucia**

(domanda di pronuncia pregiudiziale proposta dal Juzgado de lo Contencioso-
Administrativo n. 12 de Sevilla)

«Politica sociale -- Direttiva 1999/70/CE -- Accordo quadro CES, UNICE e CEEP
sul lavoro a tempo determinato -- Clausola 4 -- Applicazione dell'accordo
quadro nell'ambito della funzione pubblica -- Principio di non
discriminazione»

Massime della sentenza

1.         _Politica sociale -- Accordo quadro CES, UNICE e CEEP sul lavoro a tempo determinato -- Direttiva 1999/70 -- Condizioni di lavoro -- Nozione_

_(Direttiva del Consiglio 1999/70, allegato, clausola 4, punto  1)_

2.         _Politica sociale -- Accordo quadro CES, UNICE e CEEP sul lavoro a tempo determinato -- Direttiva 1999/70 -- Ambito di applicazione_

_(Direttiva del Consiglio 1999/70, allegato, clausola 4, punto  1)_

3.         _Politica sociale -- Accordo quadro CES, UNICE e CEEP sul lavoro a tempo determinato -- Direttiva 1999/70 -- Ragioni oggettive che giustificano una differenza di trattamento -- Nozione_

_(Direttiva del Consiglio 1999/70, allegato, clausola 4, punto  1)_

4.         _Politica sociale -- Accordo quadro CES, UNICE e CEEP sul lavoro a tempo determinato -- Direttiva 1999/70 -- Procedure dirette a far rispettare gli obblighi derivanti da detta direttiva -- Termine per agire_

_(Direttiva del Consiglio 1999/70, allegato)_

1.        La nozione di condizioni di impiego di cui alla clausola 4, punto 1, dell'accordo quadro sul lavoro a tempo determinato, che figura nell'allegato alla direttiva 1999/70, relativa all'accordo quadro CES, UNICE e CEEP sul lavoro a tempo determinato, include una condizione relativa alla presa in considerazione, nell'ambito di una procedura di selezione per una promozione per via interna, diretta alla nomina a dipendente pubblico di ruolo, dei periodi di servizio precedentemente prestati in qualita di dipendente pubblico temporaneo. 

(v. punto 47)

2.        La direttiva 1999/70, relativa all'accordo quadro CES, UNICE e CEEP sul lavoro a tempo determinato, e l'accordo quadro sul lavoro a tempo determinato che figura in allegato ad essa devono essere interpretati nel senso che, da un lato, essi si applicano ai contratti e rapporti di lavoro a tempo determinato conclusi con le amministrazioni e gli altri enti del settore pubblico e, dall'altro, richiedono che sia esclusa qualsiasi disparita di trattamento tra i dipendenti pubblici di ruolo e i dipendenti pubblici temporanei comparabili di uno Stato membro per il solo motivo che questi ultimi lavorano a tempo determinato, a meno che la differenza di trattamento non sia giustificata da ragioni oggettive nell'accezione di cui alla clausola 4, punto 1, di detto accordo quadro. 

(v. punto 62, dispositivo 1)

3.        La clausola 4 dell'accordo quadro sul lavoro a tempo determinato, che figura nell'allegato alla direttiva 1999/70 relativa all'accordo quadro CES, UNICE e CEEP sul lavoro a tempo determinato, deve essere interpretata nel senso che osta a che i periodi di servizio prestati da un dipendente pubblico temporaneo di un'amministrazione pubblica non vengano presi in considerazione ai fini dell'accesso di quest'ultimo, divenuto nel frattempo dipendente pubblico di ruolo, ad una promozione per via interna cui possono esclusivamente aspirare i dipendenti pubblici di ruolo, a meno che il dipendente pubblico temporaneo si trovi in una situazione non comparabile a quella dei dipendenti pubblici di ruolo e/o che tale esclusione sia giustificata da ragioni oggettive ai sensi del punto 1 di tale clausola. 

A tale proposito la nozione di ragioni oggettive richiede che la differenza di
trattamento in causa sia giustificata dalla sussistenza di elementi precisi e
concreti, che contraddistinguono la condizione di impiego di cui trattasi, nel
particolare contesto in cui s'inscrive e in base a criteri oggettivi e
trasparenti, al fine di verificare se tale disparita risponda ad una reale
necessita, sia idonea a conseguire l'obiettivo perseguito e risulti a tal fine
necessaria. Detti elementi possono risultare segnatamente dalla particolare
natura delle mansioni per l'espletamento delle quali sono stati conclusi
contratti a tempo determinato e dalle caratteristiche inerenti a queste ultime
o, eventualmente, dal perseguimento di una legittima finalita di politica
sociale di uno Stato membro.

Il riferimento alla mera natura temporanea del lavoro del personale della
pubblica amministrazione non puo costituire di per se una ragione oggettiva ai
sensi della clausola 4, punto 1, dell'accordo quadro. Infatti, ammettere che
la mera natura temporanea di un rapporto di lavoro basti a giustificare una
differenza di trattamento tra lavoratori a tempo determinato e lavoratori a
tempo indeterminato priverebbe del loro contenuto gli scopi della direttiva
1999/70 e dell'accordo quadro ed equivarrebbe a perpetuare una situazione
svantaggiosa per i lavoratori a tempo determinato.

(v. punti 73-74, 84, dispositivo 2)

4.        Il diritto primario dell'Unione europea, la direttiva 1999/70, relativa all'accordo quadro CES, UNICE e CEEP sul lavoro a tempo determinato e l'accordo quadro sul lavoro a tempo determinato che figura in allegato ad essa devono essere interpretati nel senso che non ostano, in linea di principio, ad una normativa nazionale che prevede che il ricorso proposto da un dipendente pubblico di ruolo contro una decisione che respinge la sua candidatura ad un concorso e fondato sul fatto che tale procedura era contraria alla clausola 4 di detto accordo quadro debba essere proposto entro un termine di decadenza di due mesi a partire dalla data di pubblicazione del bando di concorso. Tale termine non potrebbe tuttavia essere opposto ad un dipendente pubblico di ruolo, candidato a tale concorso, che sia stato ammesso alle prove e il cui nome rientrava nell'elenco definitivo dei vincitori di detto concorso, se fosse atto a rendere impossibile o eccessivamente difficile l'esercizio dei diritti attribuiti dall'accordo quadro. In tali circostanze, il termine di due mesi potrebbe decorrere solo dalla notifica della decisione che annulla la sua ammissione al detto concorso e la sua nomina in qualita di dipendente pubblico di ruolo del gruppo superiore. 

Infatti, le modalita procedurali dei ricorsi intesi a garantire la tutela dei
diritti spettanti ai singoli in forza del diritto dell'Unione non devono
essere meno favorevoli di quelle che riguardano ricorsi analoghi di natura
interna (principio di equivalenza), ne devono rendere praticamente impossibile
o eccessivamente difficile l'esercizio dei diritti conferiti dall'ordinamento
giuridico dell'Unione (principio di effettivita).

Per quanto riguarda il rispetto del principio di equivalenza, esso presuppone
che la norma nazionale controversa si applichi indifferentemente ai ricorsi
fondati sulla violazione del diritto dell'Unione e a quelli fondati
sull'inosservanza del diritto interno aventi un oggetto e una causa analoghi.
Al fine di verificare se il principio di equivalenza sia rispettato, spetta al
giudice nazionale verificare le analogie tra i ricorsi di cui trattasi dal
punto di vista del loro oggetto, della loro causa e dei loro elementi
essenziali. Per stabilire se una disposizione procedurale nazionale sia meno
favorevole, detto giudice deve tener conto della sua collocazione nel
complesso della procedura, dello svolgimento di tale procedura e delle
particolarita di tali regole.

Per quanto riguarda il principio di effettivita, le norme procedurali
nazionali di cui trattasi devono, analogamente, essere analizzate tenendo
conto del ruolo di tali disposizioni nell'insieme del procedimento, dello
svolgimento e delle peculiarita dello stesso dinanzi ai vari organi nazionali.
Sotto tale profilo si devono considerare, se necessario, i principi che sono
alla base del sistema giurisdizionale nazionale, quali la tutela dei diritti
della difesa, il principio della certezza del diritto e il regolare
svolgimento del procedimento.

(v. punti 89-90, 92, 100, dispositivo 3)

  
  
  
  
  
  

SENTENZA DELLA CORTE (Seconda Sezione)

8 settembre 2011 (*)

«Politica sociale - Direttiva 1999/70/CE − Accordo quadro CES, UNICE e CEEP
sul lavoro a tempo determinato - Clausola 4 - Applicazione dell'accordo quadro
nell'ambito della funzione pubblica - Principio di non discriminazione»

Nel procedimento C‑177/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Juzgado de lo Contencioso-Administrativo n.
12 de Sevilla (Spagna), con decisione 24 marzo 2010, pervenuta in cancelleria
il 7 aprile 2010, nella causa

**Francisco Javier Rosado Santana**

contro

**Consejer ia de Justicia y Administracion Publica de la Junta de Andalucia,**

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. A.
Arabadjiev, A. Rosas, A. Ó Caoimh (relatore) e dalla sig.ra P. Lindh, giudici,

avvocato generale: sig.ra E. Sharpston

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la Consejeria de Justicia y Administracion Publica de la Junta de Andalucia, dall'avv. A. Cornejo Pineda, in qualita di agente; 

-        per il governo spagnolo, dal sig. J. Rodriguez Carcamo, in qualita di agente;

-        per la Commissione europea, dal sig. M. van Beek e dalla sig.ra S. Pardo Quintillan, in qualita di agenti,

sentite le conclusioni dell'avvocato generale, presentate all'udienza del 12
maggio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della clausola 4 dell'accordo quadro sul lavoro a tempo determinato, concluso
il 18 marzo 1999 (in prosieguo: l'«accordo quadro»), che figura nell'allegato
alla direttiva del Consiglio 28 giugno 1999, 1999/70/CE, relativa all'accordo
quadro CES, UNICE e CEEP sul lavoro a tempo determinato (GU L 175, pag. 43).

2        Tale domanda e stata presentata nell'ambito di una controversia tra
il sig. Rosado Santana, attualmente dipendente pubblico di ruolo della Junta
de Andalucia, e la Consejeria de Justicia y Administracion Publica de la Junta
de Andalucia (Ministero della Giustizia e della Pubblica amministrazione della
Comunita autonoma dell'Andalusia; in prosieguo: la «Consejeria») in merito
alla decisione di quest'ultima di annullare gli atti relativi alla sua nomina
a dipendente pubblico di ruolo nella categoria generale degli assistenti per
via di promozione interna.

  **Contesto normativo**

  _La normativa dell 'Unione_

3        Dal quattordicesimo 'considerando' della direttiva 1999/70, fondata
sull'art. 139, n. 2, CE, risulta che le parti contraenti dell'accordo quadro
hanno espresso l'intenzione di migliorare la qualita del lavoro a tempo
determinato garantendo l'applicazione del principio di non discriminazione,
nonche di creare un quadro per la prevenzione degli abusi derivanti
dall'utilizzo di una successione di contratti o di rapporti di lavoro a tempo
determinato.

4        Ai sensi dell'art. 1 di detta direttiva, il suo scopo e «attuare
l'accordo quadro (…) concluso (…) fra le organizzazioni intercategoriali a
carattere generale (CES, CEEP e UNICE)».

5        In forza dell'art. 2, primo comma, di tale direttiva:

«Gli Stati membri mettono in atto le disposizioni legislative, regolamentari e
amministrative necessarie per conformarsi alla presente direttiva al piu tardi
entro il 10 luglio 2001 o si assicurano che, entro tale data, le parti sociali
introducano le disposizioni necessarie mediante accordi. Gli Stati membri
devono prendere tutte le disposizioni necessarie per essere sempre in grado di
garantire i risultati prescritti dalla presente direttiva. Essi ne informano
immediatamente la Commissione».

6        Ai sensi della clausola 1 dell'accordo quadro, l'obiettivo di
quest'ultimo e:

«a)      migliorare la qualita del lavoro a tempo determinato garantendo il
rispetto del principio di non discriminazione;

b)      creare un quadro normativo per la prevenzione degli abusi derivanti
dall'utilizzo di una successione di contratti o rapporti di lavoro a tempo
determinato».

7        La clausola 2, punto 1, dell'accordo quadro e formulata come segue:

«Il presente accordo si applica ai lavoratori a tempo determinato con un
contratto di assunzione o un rapporto di lavoro disciplinato dalla legge, dai
contratti collettivi o dalla prassi in vigore di ciascuno Stato membro».

8        La clausola 3 dell'accordo quadro cosi recita:

«1\. Ai fini del presente accordo, il termine "lavoratore a tempo determinato"
indica una persona con un contratto o un rapporto di lavoro [di durata
determinata] definiti direttamente fra il datore di lavoro e il lavoratore e
il cui termine e determinato da condizioni oggettive, quali il raggiungimento
di una certa data, il completamento di un compito specifico o il verificarsi
di un evento specifico;

2.      Ai fini del presente accordo, il termine "lavoratore a tempo indeterminato comparabile" indica un lavoratore con un contratto o un rapporto di lavoro di durata indeterminata appartenente allo stesso stabilimento e addetto a lavoro/occupazione identico o simile, tenuto conto delle qualifiche/competenze. In assenza di un lavoratore a tempo indeterminato comparabile nello stesso stabilimento, il raffronto si dovra fare in riferimento al contratto collettivo applicabile o, in mancanza di quest'ultimo, in conformita con la legge, i contratti collettivi o le prassi nazionali». 

9        La clausola 4 dell'accordo quadro, intitolata «Principio di non
discriminazione», prevede quanto segue:

«1\.       Per quanto riguarda le condizioni di impiego, i lavoratori a tempo
determinato non possono essere trattati in modo meno favorevole dei lavoratori
a tempo indeterminato comparabili per il solo fatto di avere un contratto o
rapporto di lavoro a tempo determinato, a meno che non sussistano ragioni
oggettive.

(…)

4.      I criteri del periodo di anzianita di servizio relativi a particolari condizioni di lavoro dovranno essere gli stessi sia per i lavoratori a tempo determinato sia per quelli a tempo indeterminato, eccetto quando criteri diversi in materia di periodo di anzianita siano giustificati da motivazioni oggettive». 

La normativa nazionale

10      L'art. 1, n. 2, della legge 26 dicembre 1978, n. 70, in materia di
riconoscimento di servizi pregressi effettuati presso l'amministrazione
pubblica (Ley 70/1978 de reconocimiento de servicios previos en la
Administracion Publica; BOE del 10 gennaio 1979, n. 9, pag. 464; in prosieguo:
la «legge 70/1978»), stabilisce:

«Si considerano periodi di servizio effettivo tutti i periodi di servizio
indistintamente prestati presso gli organismi della pubblica amministrazione
menzionati al punto precedente, in qualita di dipendente pubblico a tempo
determinato (a termine o temporaneo) nonche tutti i periodi di servizio
prestati in virtu di un contratto disciplinato dal diritto amministrativo o
del lavoro, sia esso formalizzato documentalmente o meno».

11      La ventiduesima disposizione aggiuntiva alla legge 2 agosto 1984, n.
30, relativa alla riforma della funzione pubblica spagnola (Ley 30/1984 de
reforma de la Funcion Publica; BOE del 3 agosto 1984, n. 185, pag. 22629),
come modificata dalla legge 30 dicembre 1994, n. 42, contenente provvedimenti
fiscali, amministrativi e di ordine sociale (Ley 42/1994 de medidas fiscales,
administrativas y de orden social; BOE del 31 dicembre 1994, n. 313, pag.
39457), prevede quanto segue:

«L'accesso alle categorie o scatti del gruppo C puo avvenire attraverso una
promozione interna a partire da categorie o scatti del gruppo D in un ambito
di attivita o di funzioni corrispondenti, se disponibili, ed e attuato secondo
il sistema del concorso, con valutazione, in sede di concorso, delle
qualifiche rispetto alla carriera e ai posti ricoperti, del livello di
formazione e dell'anzianita.

A tal fine si richiedono i titoli elencati nell'art. 25 della presente legge o
un'anzianita di dieci anni in una categoria o scatto del gruppo D, o di cinque
anni se l'interessato ha seguito un corso di formazione specifico il cui
accesso e disciplinato da criteri oggettivi.

La presente disposizione costituisce una norma di base dello statuto dei
dipendenti pubblici, adottata in forza dell'art. 149, n. 1, punto 18, della
Costituzione».

12      L'art. 32 del decreto 9 gennaio 2002, n. 2, che contiene la disciplina
generale del reclutamento, promozione interna, assegnazione di posti e
promozione professionale dei dipendenti dell'amministrazione generale della
Junta de Andalucia (Decreto 2/2002 por el que se aprueba el Reglamento General
de Ingreso, promocion interna, provision de puestos de trabajo y promocion
profesional de los funcionarios de la Administracion General de la Junta de
Andalucia, BOJA n. 8, del 19 gennaio 2002, pag. 913), e formulato in termini
analoghi a quelli di detta disposizione aggiuntiva.

13      La legge 12 aprile 2007, n. 7, recante le norme di base applicabili ai
dipendenti pubblici (Ley 7/2007 del Estatuto basico del empleado publico; BOE
n. 89 del 13 aprile 2007, pag. 16270; in prosieguo: la «LEBEP») si applica,
conformemente al suo art. 2, n. 1, al personale di ruolo e, ove occorre, agli
agenti a contratto che lavorano, in particolare, nelle amministrazioni delle
comunita autonome.

14      L'art. 8, n. 2, della LEBEP prevede che i dipendenti pubblici siano
inquadrati nelle seguenti categorie: dipendenti di ruolo («funcionarios de
carrera»); dipendenti temporanei («funcionarios interinos»); agenti
contrattuali e personale reclutato occasionalmente.

15      L'art. 9, n. 1, della LEBEP cosi recita:

«Sono dipendenti pubblici di ruolo le persone designate dalla legge che fanno
parte di un'amministrazione pubblica in forza di un rapporto statutario
disciplinato dal diritto amministrativo, per svolgere in via permanente
servizi professionali retribuiti».

16      L'art. 10, n. 1, della LEBEP prevede quanto segue:

«Sono dipendenti pubblici temporanei i soggetti che, per motivi di necessita e
urgenza specificamente motivati, sono nominati in tale qualita per esercitare
funzioni proprie dei dipendenti pubblici di ruolo, nei casi qui di seguito
elencati:

a)      esistenza di posti vacanti che non possono essere ricoperti da
dipendenti pubblici di ruolo.

b)      Sostituzione temporanea di dipendenti pubblici di ruolo.

c)      Attuazione di programmi a carattere temporaneo.

d)      Eccesso o accumulo di lavoro, per un massimo di sei mesi, su un
periodo di dodici mesi».

17      L'art. 18 della LEBEP, intitolato «Promozione interna dei dipendenti
pubblici di ruolo», e formulato nei termini seguenti:

«1.      La promozione interna avviene tramite procedure di selezione che
garantiscono il rispetto dei principi costituzionali di uguaglianza, di merito
e di capacita (…)

2.      I dipendenti pubblici di ruolo devono soddisfare i requisiti richiesti per l'accesso all'impiego pubblico, aver maturato un'anzianita di almeno due anni di servizio attivo nel sottogruppo inferiore o nel gruppo di inquadramento professionale, qualora quest'ultimo non comprenda un sottogruppo, e superare le rispettive prove di selezione». 

  **La causa principale e le questioni pregiudiziali**

18      Dalle informazioni presentate alla Corte risulta che, tra il 1989 e il
2005, il ricorrente nella causa principale era impiegato come dipendente
temporaneo nei servizi della Junta de Andalucia. Nel 2005 egli diventava
dipendente di ruolo di detta amministrazione pubblica.

19      Il 17 dicembre 2007 la Consejeria pubblicava un bando di concorso nel
_Bolet in Oficial de la Junta de Andalucia, _con cui annunciava
l'organizzazione di prove di selezione per l'accesso dei dipendenti, tramite
promozione interna, alla categoria generale degli assistenti di tale
amministrazione pubblica.

20      Il summenzionato bando enunciava numerosi requisiti che i candidati
alle prove dovevano soddisfare. In primo luogo, essi dovevano essere
dipendenti pubblici del corpo generale della Junta de Andalucia. Dovevano poi
essere in possesso o poter entrare in possesso del titolo di Bachiller
Superior o di un diploma equivalente o, in mancanza di titolo, comprovare
un'anzianita in qualita di dipendente pubblico di ruolo nelle categorie
rientranti nel gruppo D di dieci anni o di cinque anni se avevano frequentato
in precedenza un corso specifico dell'Istituto andaluso di amministrazione
pubblica. Infine, i candidati alle prove dovevano accedere alla promozione
interna a partire da categorie appartenenti al gruppo di livello
immediatamente inferiore a quello della categoria oggetto di concorso e
comprovare un'anzianita di almeno due anni in qualita di dipendenti pubblici
di ruolo del medesimo gruppo.

21      Il bando di concorso precisava altresi che «non saranno presi in
considerazione i servizi che risultano precedentemente prestati in qualita di
personale temporaneo o a contratto presso qualsiasi amministrazione pubblica
ne altri servizi analoghi precedentemente prestati».

22      Il ricorrente nella causa principale, che ha partecipato alle prove
della procedura di selezione nella sua qualita di dipendente pubblico di ruolo
del gruppo D del personale della Junta de Andalucia in possesso di oltre due
anni di anzianita, era inizialmente iscritto nell'elenco definitivo di coloro
che avevano superato il concorso, pubblicato il 12 novembre 2008.

23      Successivamente alla pubblicazione, il 2 febbraio 2009, dell'elenco
dei posti vacanti offerti e dopo che il sig. Rosado Santana aveva fornito i
documenti richiesti, il segretario generale della Consejeria, con decisione 25
marzo 2009 (in prosieguo: la «decisione di cui trattasi nella causa
principale»), annullava la decisione contenente l'ammissione e la nomina
dell'interessato a dipendente pubblico di ruolo del gruppo C, in quanto non
possedeva ne i titoli richiesti ne, in mancanza di essi, l'anzianita di dieci
anni in qualita di dipendente pubblico di ruolo.

24      L'8 giugno 2009 il ricorrente nella causa principale proponeva un
ricorso contro la decisione di cui trattasi nella causa principale, sul
fondamento dell'art. 14 della Costituzione spagnola, che sancisce il principio
di uguaglianza dinanzi alla legge, e dell'art. 1 della legge n. 70/1978.
Inoltre, il ricorrente affermava che, poiche il segretario generale della
Consejeria aveva preso in considerazione esclusivamente l'anzianita maturata
in qualita di dipendente pubblico di ruolo dal 2005, e non i periodi di
servizio precedentemente compiuti in qualita di dipendente pubblico
temporaneo, la decisione di cui trattasi nella causa principale viola il
principio di non discriminazione enunciato nella clausola 4 dell'accordo
quadro.

25      La Consejeria ha fatto valere dinanzi al giudice del rinvio che la
legge n. 70/1978 non puo applicarsi per accertare le qualifiche richieste per
un concorso, dal momento che il computo dei periodi di servizio
precedentemente prestati, per quanto riguarda i dipendenti pubblici
temporanei, puo essere effettuato solo a fini economici. In caso contrario, un
dipendente pubblico che avesse precedentemente prestato periodi di servizio in
qualita di temporaneo riceverebbe un trattamento migliore di colui che non li
avesse prestati. Un siffatto atteggiamento sarebbe discriminatorio poiche,
tenuto conto della natura intrinseca del lavoro prestato da un dipendente
pubblico temporaneo, che non ha le caratteristiche di stabilita e permanenza
che caratterizzano la funzione pubblica, l'anzianita maturata in qualita di
dipendente pubblico di ruolo dovrebbe in ogni caso prevalere su qualsiasi
merito derivante dai periodi di servizio espletati come dipendente pubblico
temporaneo.

26      Nella sua decisione di rinvio lo Juzgado de lo Contencioso-
Administrativo n. 12 de Sevilla si interroga sulle conseguenze di una serie di
decisioni del Tribunal Constitucional in base alle quali e ammessa una
disparita di trattamento tra dipendenti pubblici di ruolo e dipendenti
pubblici temporanei che esercitano le medesime funzioni. Il giudice del rinvio
constata tuttavia che tali decisioni sono in parte contraddette da altre
sentenze pronunciate dallo stesso Tribunal Constitucional.

27      Il giudice del rinvio dichiara altresi che la maggior parte dei
giudici spagnoli segue una certa linea dottrinale secondo cui, nel caso di
bandi di concorso pubblici in cui sono pubblicate le clausole contenenti i
requisiti di ammissione e di valutazione dei candidati, tali clausole
costituiscono la «legge» del concorso e, se non sono state contestate
dall'interessato entro il termine a tal fine previsto, la loro illegittimita
non puo piu essere invocata successivamente per contestare il risultato del
concorso che danneggia l'interessato.

28      A parere del detto giudice, la questione essenziale che si pone nella
causa principale e se una normativa nazionale che, pur effettuando il
raffronto tra due dipendenti pubblici di ruolo, escluda che siano presi in
considerazione i periodi di servizio prestati da uno di essi per il solo
motivo che li aveva prestati in qualita di dipendente temporaneo, sia
contraria alla clausola 4 dell'accordo quadro.

29      Cio premesso, lo Juzgado de lo Contencioso-Administrativo n. 12 de
Sevilla ha deciso di sospendere la pronuncia e di sottoporre alla Corte le
seguenti questioni pregiudiziali:

«1)       Se la direttiva [1999/70] debba essere interpretata nel senso che,
qualora un giudice costituzionale di uno Stato membro dell'Unione [europea]
abbia stabilito che l'attribuzione ai dipendenti pubblici a tempo determinato
di diritti diversi da quelli conferiti ai dipendenti pubblici di ruolo puo
risultare compatibile con la Costituzione di tale Stato, cio escluda
necessariamente l'applicabilita della menzionata normativa comunitaria
nell'ambito della pubblica amministrazione dello Stato di cui trattasi.

2)      Se detta direttiva debba essere interpretata nel senso che osta a che
un giudice nazionale interpreti il principio della parita di trattamento e il
divieto di discriminazione in modo da escludere in generale dal loro ambito di
applicazione l'equiparazione tra dipendenti pubblici a tempo determinato e
dipendenti pubblici di ruolo.

3)      Se la clausola 4 [dell'accordo quadro] debba essere interpretata nel
senso che osta a che i servizi prestati nell'ambito di un rapporto di lavoro a
tempo determinato non vengano computati a titolo di anzianita di servizio
acquisita quando si diviene dipendenti pubblici a tempo indeterminato e
concretamente ai fini della retribuzione, classificazione o progressione di
carriera nel pubblico impiego.

4)      Se la clausola 4 [dell'accordo quadro] obblighi a interpretare la
normativa nazionale nel senso che non esclude dal computo dei periodi di
servizio dei pubblici impiegati quelli prestati nell'ambito di un rapporto di
lavoro a tempo determinato.

5)      Se la clausola 4 [dell'accordo quadro] debba essere interpretata nel
senso che, quand'anche il regolamento di un concorso pubblico sia stato
pubblicato e non sia stato impugnato dall'interessato, il giudice nazionale
sia tenuto ad esaminare se tale regolamento risulti in contrasto con il
diritto [dell'Unione europea] e, in caso affermativo, debba disapplicare il
medesimo regolamento o la disposizione nazionale che ne costituisce il
fondamento, in quanto contrari alla menzionata clausola».

  **Sulla ricevibilit a del ricorso**

30      La Consejeria ritiene che la decisione di rinvio in generale, e la
prima, seconda e quinta questione pregiudiziale in particolare, non siano
conformi ai requisiti posti dalla giurisprudenza della Corte in merito alla
ricevibilita delle domande di pronuncia pregiudiziale. Infatti, esse non
conterrebbero alcun riferimento alle norme nazionali applicabili nella causa
principale o al regime giuridico nazionale in cui essa si colloca. Il giudice
del rinvio non avrebbe neppure esposto i motivi che l'hanno indotto a
scegliere la direttiva 1999/70 e non avrebbe provato il nesso esistente tra
essa e le summenzionate norme nazionali.

31      D'altra parte, la Consejeria sostiene che le questioni pregiudiziali
definiscono erroneamente l'ambito di applicazione della clausola 4
dell'accordo quadro e che, pertanto, sono irricevibili.

32      A tale riguardo occorre rammentare che, nell'ambito della cooperazione
tra la Corte e i giudici nazionali ex art. 267 TFUE, spetta soltanto al
giudice nazionale, cui e stata sottoposta la controversia e che deve assumersi
la responsabilita dell'emananda decisione giurisdizionale, valutare, alla luce
delle particolari circostanze della causa, sia la necessita di una pronuncia
pregiudiziale per essere in grado di emettere la propria sentenza, sia la
rilevanza delle questioni che sottopone alla Corte. Di conseguenza, se le
questioni sollevate riguardano l'interpretazione del diritto dell'Unione, la
Corte, in via di principio, e tenuta a pronunciarsi (v., in particolare,
sentenze 15 dicembre 1995, causa C‑415/93, Bosman, Racc. pag. I‑4921, punto
59, e 12 ottobre 2010, causa C‑45/09, Rosenbladt, Racc. pag. I‑9391, punto
32).

33      Inoltre, spetta al giudice nazionale fornire alla Corte gli elementi
di fatto o di diritto necessari per favorire una soluzione utile alle
questioni che le vengono sottoposte (sentenza 14 settembre 1999, causa
C‑249/97, Gruber, Racc. pag. I‑5295, punto 19).

34      Nel caso di specie occorre rilevare che il giudice del rinvio ha
descritto in modo sufficientemente chiaro le disposizioni di diritto spagnolo
applicabili nella causa principale e il contesto giuridico nazionale in cui si
colloca. Inoltre, i motivi che hanno indotto il giudice del rinvio a porre
questioni relative all'interpretazione della direttiva 1999/70 risultano
chiaramente dalla decisione di rinvio.

35      Per quanto riguarda gli argomenti della Consejeria relativi
all'erronea definizione da parte del giudice del rinvio dell'ambito di
applicazione della clausola 4, punto 1, dell'accordo quadro, occorre
constatare che tale questione non riguarda la ricevibilita della domanda di
decisione pregiudiziale, ma il merito di essa.

36      Alla luce di quanto precede si deve considerare la domanda di
pronuncia pregiudiziale ricevibile in toto.

  **Sulle questioni pregiudiziali**

  _Osservazioni preliminari relative all 'applicabilita della direttiva
1999/70 e dell'accordo quadro _

37      Secondo il governo spagnolo e la Commissione europea, la direttiva
1999/70 e l'accordo quadro che figura in allegato ad essa non sono applicabili
nella causa principale.

38      Il governo spagnolo constata che, al momento in cui ha partecipato
alla procedura di promozione interna il cui accesso, conformemente alla
normativa applicabile, e riservato solo ai dipendenti pubblici di ruolo, il
ricorrente nella causa principale era lui stesso, dal 2005, dipendente
pubblico di ruolo. La differenza di trattamento che invoca si verificherebbe
quindi rispetto ad altri dipendenti pubblici di ruolo, che partecipavano a
detta procedura ed erano in possesso dei titoli richiesti o potevano far
valere un'anzianita di dieci anni in qualita di dipendenti pubblici di ruolo.
Tanto il governo spagnolo quanto la Commissione sostengono che l'accordo
quadro non riguarda la disparita di trattamento tra lavoratori a tempo
indeterminato, alcuni dei quali avrebbero in passato svolto le loro mansioni
in qualita di lavoratori a tempo determinato.

39      A tale proposito occorre rammentare che, ai sensi della clausola 2,
punto 1, dell'accordo quadro, esso si applica ai lavoratori a tempo
determinato con un contratto di assunzione o un rapporto di lavoro
disciplinato dalla legge, dai contratti collettivi o dalla prassi in vigore di
ciascuno Stato membro.

40      La Corte ha gia giudicato che la direttiva 1999/70 nonche l'accordo
quadro trovano applicazione nei confronti di tutti i lavoratori che forniscono
prestazioni retribuite nell'ambito di un rapporto di impiego a tempo
determinato che li vincola al loro datore di lavoro (sentenza 13 settembre
2007, causa C‑307/05, Del Cerro Alonso, Racc. pag. I‑7109, punto 28).

41      La sola circostanza che il ricorrente nella causa principale abbia
acquisito la qualita di dipendente pubblico di ruolo e che il suo accesso ad
una procedura di selezione per via interna sia subordinato al possesso di tale
qualita non esclude che abbia la possibilita di avvalersi, in talune
circostanze, del principio di non discriminazione enunciato nella clausola 4
dell'accordo quadro.

42      Infatti, nella causa principale il ricorrente intende esclusivamente,
nella sua qualita di dipendente pubblico di ruolo, mettere in discussione una
differenza di trattamento in sede di valutazione dell'anzianita e
dell'esperienza professionale acquisita ai fini di una procedura di selezione
interna. Mentre i periodi di servizio prestati in qualita di dipendente
pubblico di ruolo vengono presi in considerazione, quelli effettuati in
qualita di dipendente pubblico temporaneo non lo sono senza che, a suo
giudizio, vengano esaminate la natura delle mansioni svolte e le
caratteristiche ad esse inerenti. Poiche la discriminazione contraria alla
clausola 4 dell'accordo quadro di cui asserisce essere vittima il ricorrente
nella causa principale riguarda i periodi di servizio prestati in qualita di
dipendente pubblico temporaneo, e priva di rilievo la circostanza che nel
frattempo sia divenuto dipendente pubblico di ruolo.

43      Inoltre, occorre rilevare che la clausola 4 dell'accordo quadro
prevede, al punto 4, che i criteri di periodi di anzianita relativi a
condizioni particolari di occupazione devono essere gli stessi per i
lavoratori a tempo determinato che per i lavoratori a tempo indeterminato,
salvo quando i criteri diversi siano giustificati da ragioni oggettive. Non
risulta ne dal testo di tale disposizione ne dal contesto in cui si colloca
che essa cessi di essere applicabile dal momento in cui il lavoratore
interessato acquista lo status di lavoratore a tempo indeterminato. Infatti,
gli obiettivi perseguiti dalla direttiva 1999/70 e dall'accordo quadro,
diretti sia a vietare la discriminazione sia a prevenire gli abusi risultanti
dall'impiego di contratti o di rapporti di lavoro a tempo determinato
successivi, inducono a pensare il contrario.

44      Escludere a priori l'applicazione dell'accordo quadro in una
situazione come quella di cui alla causa principale, come vorrebbero la
Commissione e il governo spagnolo significherebbe limitare, ignorando
l'obiettivo attribuito a detta clausola 4, l'ambito della protezione concessa
ai lavoratori interessati contro le discriminazioni e porterebbe ad
un'interpretazione indebitamente restrittiva di tale clausola, contraria alla
giurisprudenza della Corte (v., in tal senso, sentenze Del Cerro Alonso, cit.,
punti 37 e 38, nonche 15 aprile 2008, causa C‑268/06, Impact, Racc. I‑2483,
punti 114 e 115).

45      La Consejeria sostiene da parte sua che la clausola 4, punto 1,
dell'accordo quadro non si applica nella causa principale, poiche la
condizione dell'anzianita in qualita di dipendente pubblico di ruolo
costituisce una condizione di accesso all'impiego richiesta per partecipare ad
una procedura di selezione e non una condizione di impiego ai sensi di tale
clausola.

46      La Corte ha gia dichiarato che norme nazionali relative ai periodi di
servizio necessari per poter essere classificato in una categoria retributiva
superiore o al calcolo dei periodi di servizio richiesti per ricevere
annualmente un rapporto informativo e, conseguentemente, per poter fruire di
una promozione come quella di cui alla causa principale corrispondono a
condizioni di impiego (v. per analogia, nell'ambito della parita di
trattamento tra lavoratori di sesso maschile e lavoratori di sesso femminile,
sentenze 30 aprile 1998, causa C‑136/95, Thibault, Racc. pag. I‑2011, punto
27, e 18 novembre 2004, causa C‑284/02, Sass, Racc. pag. I‑11143, punti 31 e
34).

47      Ne consegue che la nozione di condizioni di impiego di cui alla
clausola 4, punto 1, dell'accordo quadro include una condizione, come quella
di cui alla causa principale, relativa alla presa in considerazione,
nell'ambito di una procedura di selezione per una promozione per via interna,
dei periodi di servizio precedentemente prestati in qualita di dipendente
pubblico temporaneo.

48      Alla luce delle considerazioni che precedono, occorre rilevare che,
contrariamente all'interpretazione sostenuta dalla Consejeria, dal governo
spagnolo e dalla Commissione, nulla osta all'applicabilita della direttiva
1999/70 e della clausola 4 dell'accordo quadro alla causa principale.

  _Sulla prima e seconda questione pregiudiziale_

49      Con la prima e seconda questione, che e opportuno esaminare
congiuntamente, il giudice del rinvio chiede, in sostanza, se i giudici di uno
Stato membro, compresa la Corte costituzionale, possano interpretare la
direttiva 1999/70 e il principio di non discriminazione sancito nella clausola
4 dell'accordo quadro in modo da escludere l'applicazione di tali atti del
diritto dell'Unione alla pubblica amministrazione di tale Stato membro e a
qualsiasi differenza di trattamento tra i dipendenti pubblici temporanei e i
dipendenti di ruolo di quest'ultimo.

50      Occorre anzitutto ricordare che la direttiva impone l'obbligo, per
ciascuno degli Stati membri destinatari, di adottare tutti i provvedimenti
necessari a garantire la piena efficacia della direttiva in questione,
conformemente allo scopo che essa persegue (v. sentenza 10 aprile 1984, causa
14/83, von Colson e Kamann, Racc. pag. 1891, punto 15, nonche Impact, cit.,
punto 40).

51      L'obbligo degli Stati membri, derivante da una direttiva, di
raggiungere il risultato previsto da quest'ultima, nonche il loro dovere, ai
sensi dell'art. 4, n. 3, TUE, di adottare tutti i provvedimenti generali o
particolari atti a garantire l'adempimento di tale obbligo, valgono per tutti
gli organi degli Stati membri, ivi compresi, nell'ambito della loro
competenza, quelli giurisdizionali (sentenza Impact, cit., punto 41).

52      Infatti, spetta in particolare ai giudici nazionali assicurare ai
singoli la tutela giurisdizionale derivante dalle norme del diritto
dell'Unione e garantirne la piena efficacia (sentenza Impact, cit., punto 42).

53      Secondo la giurisprudenza della Corte, ne consegue che qualora non
possano procedere ad un'interpretazione ed un'applicazione conformi alle
prescrizioni del diritto dell'Unione, i giudici nazionali e gli organi
dell'amministrazione hanno l'obbligo di applicare integralmente il diritto
dell'Unione e di tutelare i diritti che quest'ultimo attribuisce ai singoli,
disapplicando, se necessario, qualsiasi contraria disposizione del diritto
interno (v., in tal senso, sentenze 22 giugno 1989, causa 103/88, Costanzo,
Racc. pag. 1839, punto 33; 11 gennaio 2007, causa C‑208/05, ITC, Racc. pag.
I‑181, punti 68 e 69, nonche 25 novembre 2010, causa C‑429/09, Fuß, cit.,
Racc. pag. I‑12167, punto 40).

54      L'accordo quadro, nato da un dialogo condotto, sul fondamento
dell'art. 139, n. 1, CE, tra parti sociali a livello comunitario, e stato
attuato, conformemente al n. 2 dello stesso articolo, da una direttiva del
Consiglio dell'Unione europea, di cui e parte integrante (sentenza Impact,
cit., punto 58).

55      Secondo una giurisprudenza consolidata le prescrizioni enunciate
nell'accordo quadro sono applicabili ai contratti e ai rapporti di lavoro a
tempo determinato conclusi con le amministrazioni e con altri enti del settore
pubblico (sentenze 4 luglio 2006, causa C‑212/04, Adeneler e a., Racc. pag.
I‑6057, punto 54, nonche 22 dicembre 2010, cause riunite C‑444/09 e C‑456/09,
Gavieiro Gavieiro e Iglesias Torres, Racc. pag. I‑14031, punto 38.

56      La clausola 4 dell'accordo quadro, che ha effetto diretto, enuncia il
divieto di trattare, per quanto riguarda le condizioni di impiego e i criteri
relativi ai periodi di anzianita relativi alle condizioni di occupazione, i
lavoratori a tempo determinato in modo meno favorevole dei lavoratori a tempo
indeterminato comparabili per il solo fatto di avere un contratto o rapporto
di lavoro a tempo determinato (sentenza Impact, cit. punti 59 e 68).

57      È vero che tale disposizione implica, rispetto al principio di non
discriminazione da essa enunciato, una riserva relativa alle giustificazioni
fondate su ragioni oggettive.

58      Tuttavia, il fatto di potere, in circostanze precise e in presenza di
ragioni oggettive, trattare diversamente i lavoratori a tempo determinato e i
lavoratori a tempo indeterminato non implica affatto che possa escludersi
l'applicazione della direttiva 1999/70 e dell'accordo quadro ai lavoratori
occupati nell'amministrazione pubblica di uno Stato membro.

59      Il governo spagnolo da parte sua sostiene che la premessa su cui si
fonda la prima questione e erronea, poiche il Tribunal Constitucional non ha
rifiutato di applicare la direttiva 1999/70 ai dipendenti pubblici temporanei
spagnoli e non ha neppure ammesso, in generale, le differenze di trattamento
non giustificate tra questi ultimi e i dipendenti pubblici di ruolo.

60      A tale proposito, va rammentato che non compete alla Corte
pronunciarsi sull'interpretazione di disposizioni nazionali, dato che
quest'ultima rientra nella competenza esclusiva dei giudici nazionali
(sentenza 8 settembre 2010, causa C‑409/06, Winner Setter, Racc. pag. I‑8015,
punto 35) e che la Corte non puo sostituire il suo giudizio a quello del
giudice del rinvio per quanto riguarda l'evoluzione della giurisprudenza
dinanzi a tali giudici.

61      Nell'ipotesi in cui un giudice nazionale, compresa una Corte
costituzionale, escludesse l'applicazione della direttiva 1999/70 e
dell'accordo quadro al personale dell'amministrazione pubblica di uno Stato
e/o permettesse differenze di trattamento tra i dipendenti pubblici temporanei
e i dipendenti pubblici di ruolo in mancanza di ragioni oggettive
nell'accezione di cui alla clausola 4, punto 1, di detto accordo quadro, si
dovrebbe concludere che una giurisprudenza siffatta sarebbe contraria alle
disposizioni di tali atti del diritto dell'Unione e violerebbe gli obblighi
che, nell'ambito delle loro competenze, incombono alle autorita
giurisdizionali degli Stati membri di assicurare la tutela giuridica
attribuita ai singoli dalle disposizioni di detto diritto e di garantirne la
piena efficacia.

62      In tali circostanze, occorre risolvere la prima e seconda questione
dichiarando che la direttiva 1999/70 e l'accordo quadro che figura in allegato
ad essa devono essere interpretati nel senso che, da un lato, essi si
applicano ai contratti e rapporti di lavoro a tempo determinato conclusi con
le amministrazioni e gli altri enti del settore pubblico e, dall'altro,
richiedono che sia esclusa qualsiasi differenza di trattamento tra i
dipendenti pubblici di ruolo e i dipendenti pubblici temporanei comparabili di
uno Stato membro per il solo motivo che questi ultimi lavorano a tempo
determinato, a meno che la differenza di trattamento non sia giustificata da
ragioni oggettive nell'accezione di cui alla clausola 4, punto 1, di detto
accordo quadro.

  _Sulla terza e quarta questione pregiudiziale_

63      Con la terza e quarta questione, che e opportuno esaminare
congiuntamente, il giudice del rinvio chiede, in sostanza se la clausola 4
dell'accordo quadro debba essere interpretata nel senso che osta a che i
periodi di servizio prestati da un dipendente pubblico temporaneo di
un'amministrazione pubblica non siano presi in considerazione per l'accesso di
quest'ultimo, divenuto nel frattempo dipendente pubblico di ruolo, ad una
promozione per via interna cui hanno diritto esclusivamente i dipendenti
pubblici di ruolo.

64      Come risulta dalla soluzione delle prime due questioni, la clausola 4,
punto 1, dell'accordo quadro enuncia un divieto di trattare, per quanto
riguarda le condizioni di impiego, i lavoratori a tempo determinato in un modo
meno favorevole dei lavoratori a tempo indeterminato comparabili per l'unico
motivo che lavorano a tempo determinato, a meno che un trattamento diverso non
sia giustificato da ragioni oggettive. Il punto 4 di tale clausola enuncia il
medesimo divieto per quanto riguarda i criteri di periodi di anzianita
relativi a condizioni particolari di impiego.

65      Occorre rammentare che, secondo costante giurisprudenza, il principio
di non discriminazione impone che situazioni analoghe non siano trattate in
modo dissimile e che situazioni diverse non siano trattate nello stesso modo,
a meno che tale trattamento non sia obiettivamente giustificato (v., in
particolare, sentenza 11 luglio 2006, causa C‑313/04, Franz Egenberger, Racc.
pag. I‑6331, punto 33, e giurisprudenza ivi citata).

66      Al fine di valutare se le persone interessate esercitino un lavoro
identico o simile nel senso dell'accordo quadro, occorre, in conformita delle
clausole 3, punto 2, e 4, punto 1, di quest'ultimo, valutare se, tenuto conto
di un insieme di fattori, come la natura del lavoro, le condizioni di
formazione e le condizioni di impiego, si possa ritenere che si trovino in una
situazione comparabile (ordinanza 18 marzo 2011, causa C‑273/10, Montoya
Medina, punto 37).

67      In linea di principio spetta al giudice del rinvio accertare se il
ricorrente nella causa principale, allorche esercitava le sue funzioni come
dipendente temporaneo, si trovasse in una situazione analoga a quella dei
dipendenti di ruolo che, nell'ambito della procedura di selezione di cui
trattasi, hanno attestato di avere dieci anni di anzianita nelle categorie di
dipendenti pubblici appartenenti al gruppo D.

68      Se dovesse appurarsi che le mansioni svolte dal ricorrente nella causa
principale come dipendente temporaneo non corrispondevano a quelle svolte da
un dipendente di ruolo rientrante nelle categorie appartenenti al gruppo D
richieste dal bando di concorso, ne conseguirebbe che l'interessato non si
trova, comunque, in una situazione comparabile a quella di un dipendente
pubblico di ruolo candidato alla promozione interna, che abbia prestato i
periodi di servizio richiesti nell'ambito delle summenzionate categorie.

69      Infatti, la natura delle funzioni espletate dal ricorrente nella causa
principale negli anni in cui ha lavorato nei servizi della Junta de Andalucia
come dipendente pubblico temporaneo e la qualita dell'esperienza che ha
acquisito a tale titolo non costituiscono solo uno dei fattori atti a
giustificare obiettivamente una differenza di trattamento rispetto ai
dipendenti pubblici di ruolo. Tali elementi rientrano anche tra i criteri che
consentono di verificare se l'interessato si trovi in una situazione
comparabile a quella di questi ultimi.

70      Per contro, se il ricorrente nella causa principale aveva prestato
servizio in qualita di dipendente pubblico temporaneo, per un periodo di dieci
anni, nella categoria di dipendenti pubblici appartenenti al detto gruppo D, o
in un'altra categoria le cui funzioni corrispondevano a quelle esercitate da
un dipendente pubblico di ruolo rientrante nelle categorie appartenenti al
detto gruppo, il solo elemento idoneo a differenziare la sua situazione da
quella di un dipendente pubblico di ruolo candidato alla procedura di
selezione in questione sembrerebbe essere la natura temporanea del rapporto di
lavoro che lo vincolava al suo datore di lavoro al momento del compimento dei
periodi di servizio in qualita di dipendente temporaneo.

71      In tale ipotesi, occorrerebbe quindi verificare se esiste una ragione
oggettiva che giustifichi la mancata presa in considerazione, nell'ambito
della procedura di selezione di cui trattasi, di detti periodi di servizio.

72      Secondo una giurisprudenza costante della Corte, la nozione di
«ragione oggettiva» ai sensi della clausola 4, punto 1, dell'accordo quadro,
dev'essere intesa nel senso che essa non autorizza a giustificare una
differenza di trattamento tra i lavoratori a tempo determinato e i lavoratori
a tempo indeterminato per il fatto che quest'ultima e prevista da una norma
interna generale ed astratta, quale una legge o un contratto collettivo
(sentenza Del Cerro Alonso, cit., punto 57; Gavieiro Gavieiro e Iglesias
Torres, punto 54, nonche ordinanza Montoya Medina, cit., punto 40).

73      Tale nozione richiede che la differenza di trattamento in causa sia
giustificata dalla sussistenza di elementi precisi e concreti, che
contraddistinguono la condizione di impiego di cui trattasi, nel particolare
contesto in cui s'inscrive e in base a criteri oggettivi e trasparenti, al
fine di verificare se tale disparita risponda ad una reale necessita, sia
idonea a conseguire l'obiettivo perseguito e risulti a tal fine necessaria.
Detti elementi possono risultare segnatamente dalla particolare natura delle
mansioni per l'espletamento delle quali sono stati conclusi contratti a tempo
determinato e dalle caratteristiche inerenti a queste ultime o, eventualmente,
dal perseguimento di una legittima finalita di politica sociale di uno Stato
membro (v., in particolare, sentenze Del Cerro Alonso, cit., punti 53 e 58,
nonche Gavieiro Gavieiro e Iglesias Torres, cit., punto 55).

74      Il riferimento alla mera natura temporanea del lavoro del personale
della pubblica amministrazione non e conforme a tali requisiti e tale natura
non puo dunque costituire di per se una ragione oggettiva ai sensi della
clausola 4, punto 1, dell'accordo quadro. Infatti, ammettere che la mera
natura temporanea di un rapporto di lavoro basti a giustificare una differenza
di trattamento tra lavoratori a tempo determinato e lavoratori a tempo
indeterminato priverebbe del loro contenuto gli scopi della direttiva 1999/70
e dell'accordo quadro ed equivarrebbe a perpetuare una situazione svantaggiosa
per i lavoratori a tempo determinato (sentenza Gavieiro Gavieiro e Iglesias
Torres, cit., punti 56 e 57, nonche ordinanza Montoya Medina, cit., punti 42 e
43).

75      Il governo spagnolo invoca l'esistenza di numerose differenze tra i
dipendenti pubblici di ruolo e i dipendenti pubblici temporanei che potrebbero
giustificare la differenza di trattamento di cui alla causa principale. Per
quanto riguarda quest'ultima categoria, sottolinea anzitutto che sono loro
imposti obblighi meno rigidi per quanto riguarda l'entrata in servizio e la
giustificazione dei loro meriti e capacita. Inoltre, tale governo rileva la
mancanza di mobilita dei dipendenti pubblici temporanei, poiche essi sono
collegati ai posti che occupano temporaneamente, il che rende la loro attivita
diversa e di altro valore rispetto a quella di un dipendente pubblico di
ruolo. Inoltre, ricorda che talune funzioni sono riservate esclusivamente ai
dipendenti pubblici di ruolo, il che implica che esista una differenza
qualitativa in termini di esperienza e di formazione. Infine, tale governo
sottolinea il fatto che lo scioglimento del rapporto di lavoro dei dipendenti
pubblici temporanei puo verificarsi quando non esiste piu il motivo per cui
sono stati nominati.

76      In considerazione della discrezionalita di cui dispongono gli Stati
membri per quanto riguarda l'organizzazione delle loro amministrazioni
pubbliche, essi possono, in linea di principio, senza violare la direttiva
1999/70 o l'accordo quadro, prevedere condizioni di anzianita per accedere a
taluni posti, limitare l'accesso ad una promozione per via interna ai soli
dipendenti pubblici di ruolo e richiedere che tali dipendenti comprovino
un'esperienza professionale corrispondente al grado immediatamente inferiore a
quello che e oggetto della procedura di selezione.

77      Tuttavia, nonostante tale discrezionalita, l'applicazione dei criteri
che gli Stati membri stabiliscono deve essere effettuata in modo trasparente e
poter essere controllata per impedire qualsiasi esclusione dei lavoratori a
tempo determinato sul fondamento esclusivo della durata dei contratti o dei
rapporti di lavoro che giustificano la loro anzianita e la loro esperienza
professionale.

78      Come ha rilevato l'avvocato generale ai paragrafi 62-65 delle sue
conclusioni, talune differenze invocate dal governo spagnolo relative
all'assunzione di dipendenti pubblici temporanei e di ruolo, alle qualifiche
richieste e alla natura delle mansioni di cui assumono la responsabilita
potrebbero, in linea di principio, giustificare una differenza di trattamento
nelle loro condizioni di lavoro.

79      In una procedura di selezione, quando tale trattamento differenziato
risulta dalla necessita di tener conto di ragioni oggettive relative
all'impiego che deve essere assegnato con tale procedura e che sono estranee
alla durata determinata del rapporto di lavoro intercorrente tra il dipendente
pubblico temporaneo e il suo datore di lavoro, essa puo essere giustificata ai
sensi della clausola 4, punto 1 e/o 4, dell'accordo quadro.

80      Per contro, una condizione generale ed astratta secondo cui il periodo
di servizio richiesto dev'essere stato prestato integralmente come dipendente
pubblico di ruolo, senza che vengano prese in considerazione, segnatamente, la
natura particolare delle mansioni da svolgere ne le caratteristiche inerenti
ad esse, non corrisponde ai requisiti elaborati dalla giurisprudenza relativa
alla clausola 4, punto 1, dell'accordo quadro, richiamata ai punti 72-74 della
presente sentenza.

81      Benche il ricorrente nella causa principale soddisfi chiaramente il
requisito relativo alla prestazione di almeno due anni di servizio come
dipendente pubblico di ruolo rientrante nel gruppo il cui livello e
immediatamente inferiore a quello della categoria cui appartiene l'impiego
oggetto di concorso, dal fascicolo di cui dispone la Corte non risultano le
funzioni esercitate dal ricorrente negli anni in cui aveva lavorato come
dipendente pubblico temporaneo, ne il grado in cui le ha esercitate e neppure
il rapporto tra esse e le funzioni attribuite ai dipendenti pubblici di ruolo
rientranti nel gruppo D.

82      Non risulta quindi dal fascicolo presentato alla Corte se l'esclusione
dei periodi di servizio prestati dai dipendenti pubblici temporanei sia
giustificata dalla sola durata dei loro contratti di lavoro o se vi siano
altre giustificazioni collegate alle reali necessita degli impieghi oggetto
della procedura di selezione, idonee ad essere qualificate «ragioni oggettive»
ai sensi della clausola 4, punto 1, dell'accordo quadro.

83      Spetta quindi al giudice del rinvio verificare se, da un lato, la
situazione del ricorrente nella causa principale fosse, rispetto ai periodi di
servizio che aveva prestato in qualita di dipendente pubblico temporaneo,
analoga a quella di un altro dipendente della Junta de Andalucia che aveva
prestato periodi di servizio in qualita di dipendente pubblico di ruolo e,
dall'altro, valutare, alla luce della giurisprudenza richiamata ai punti 72-74
della presente sentenza, se gli argomenti esposti dalla Consejeria
costituissero ragioni oggettive nell'accezione della clausola 4, punto 1,
dell'accordo quadro.

84      Alla luce delle considerazioni che precedono, occorre risolvere la
terza e la quarta questione dichiarando che la clausola 4 dell'accordo quadro
dev'essere interpretata nel senso che osta a che i periodi di servizio
prestati da un dipendente pubblico temporaneo di un'amministrazione pubblica
non vengano presi in considerazione ai fini dell'accesso di quest'ultimo,
divenuto nel frattempo dipendente pubblico di ruolo, ad una promozione per via
interna cui possono esclusivamente aspirare i dipendenti pubblici di ruolo, a
meno che tale esclusione sia giustificata da ragioni oggettive ai sensi del
punto 1 di tale clausola. Il semplice fatto che il dipendente pubblico
temporaneo abbia prestato detti periodi di servizio in base ad un contratto o
un rapporto di lavoro a tempo determinato non costituisce una tale ragione
oggettiva.

  _Sulla quinta questione pregiudiziale_

85      Alla luce delle informazioni fornite dal giudice del rinvio e dal
governo spagnolo, si deve intendere la quinta questione nel senso che il
giudice del rinvio chiede, in sostanza, se il diritto primario dell'Unione, la
direttiva 1999/70 e l'accordo quadro debbano essere interpretati nel senso che
ostano ad una normativa nazionale che prevede che il ricorso proposto da un
dipendente pubblico di ruolo contro una decisione che respinge la sua
candidatura ad un concorso e fondato sul fatto che la procedura di promozione
era contraria alla clausola 4 dell'accordo quadro, deve essere proposto entro
un termine di decadenza di due mesi a partire dalla data di pubblicazione del
bando di concorso.

86      Il governo spagnolo constata che, in conformita delle disposizioni
dell'art. 46, n. 1, della legge 13 luglio 1998, n. 29, sulla giurisdizione del
contenzioso amministrativo (Ley 29/1998 reguladora de la Jurisdiccion
Contencioso‑administrativa; BOE n. 167, del 14 luglio 1998, pag. 23516), un
ricorso avrebbe potuto essere proposto entro il termine di due mesi a partire
dal giorno successivo alla pubblicazione del bando di concorso, ossia il 17
dicembre 2007. In conformita del diritto spagnolo, il ricorrente nella causa
principale avrebbe dovuto o proporre un ricorso diretto contro i requisiti
stabiliti nel bando di concorso entro il termine prescritto oppure proporre un
ricorso per contestare il risultato del concorso se il vizio da cui nasceva la
nullita allegata derivava dal comportamento dell'autorita competente in sede
di applicazione dei requisiti di ammissione al concorso, che non erano in
quanto tali viziati da nullita. Non potrebbe invece impugnare indirettamente i
requisiti di un concorso di accesso alla funzione pubblica oltre il termine
prescritto, tramite un ricorso diretto proposto avverso il risultato del
concorso stesso.

87      Conformemente a una giurisprudenza costante della Corte, in mancanza
di una disciplina dell'Unione in materia, spetta all'ordinamento giuridico
interno di ciascuno Stato membro, in forza del principio di autonomia
procedurale, designare i giudici competenti e stabilire le modalita
procedurali dei ricorsi intesi a garantire la tutela dei diritti spettanti ai
singoli in forza del diritto dell'Unione (v., in particolare, sentenze Impact,
cit., punto 44, e 23 aprile 2009, cause riunite da C‑378/07 a C‑380/07,
Angelidaki e a., Racc. pag. I‑3071, punto 173).

88      Tuttavia gli Stati membri sono tenuti a garantire in ogni caso la
tutela effettiva di tali diritti (v., segnatamente, sentenza Impact, cit.,
punto 45, e giurisprudenza ivi citata).

89      Sotto tale profilo, come risulta da giurisprudenza consolidata, le
modalita procedurali dei ricorsi intesi a garantire la tutela dei diritti
spettanti ai singoli in forza del diritto dell'Unione non devono essere meno
favorevoli di quelle che riguardano ricorsi analoghi di natura interna
(principio di equivalenza), ne devono rendere praticamente impossibile o
eccessivamente difficile l'esercizio dei diritti conferiti dall'ordinamento
giuridico dell'Unione (principio di effettivita) (v., in particolare, sentenza
Impact, cit., punto 46 e giurisprudenza ivi citata).

90      Per quanto riguarda il rispetto del principio di equivalenza, esso
presuppone che la norma nazionale controversa si applichi indifferentemente ai
ricorsi fondati sulla violazione del diritto dell'Unione e a quelli fondati
sull'inosservanza del diritto interno aventi un oggetto e una causa analoghi.
Al fine di verificare se il principio di equivalenza sia rispettato, spetta al
giudice nazionale, unico a disporre di conoscenza diretta delle modalita
procedurali dei ricorsi nell'ambito del settore del diritto interno,
verificare se le modalita procedurali destinate ad assicurare, in diritto
interno, la tutela dei diritti attribuiti ai singoli dal diritto dell'Unione
siano conformi a tale principio e esaminare tanto l'oggetto quanto gli
elementi essenziali dei ricorsi di natura interna con i quali si asserisce che
sussista un'analogia. Detto giudice deve, a tale titolo, verificare le
analogie tra i ricorsi di cui trattasi dal punto di vista del loro oggetto,
della loro causa e dei loro elementi essenziali. Per stabilire se una
disposizione procedurale nazionale sia meno favorevole, detto giudice deve
tener conto della sua collocazione nel complesso della procedura, dello
svolgimento di tale procedura e delle particolarita di tali regole (sentenze 8
luglio 2010, causa C‑246/09, Bulicke, Racc. pag. I‑7003, punti 26-29, nonche
ordinanza 18 gennaio 2011, causa C‑272/10, Berkizi-Nikolakaki, punti 40 e 41).

91      Nel caso di specie, dagli elementi forniti alla Corte non risulta che
il termine di decadenza di due mesi di cui alla causa principale sia contrario
al principio di equivalenza. Come afferma il governo spagnolo, tale termine e
quello di diritto comune previsto per tutti i ricorsi proposti contro atti
amministrativi o disposizioni di essi. Tuttavia, spetta al giudice del rinvio
verificare se cio avvenga nella causa principale.

92      Per quanto riguarda il principio di effettivita, la Corte ha gia
affermato che ciascun caso in cui si ponga la questione se una norma
processuale nazionale renda praticamente impossibile o eccessivamente
difficile l'esercizio dei diritti conferiti ai singoli dal diritto dell'Unione
deve parimenti essere esaminato tenendo conto del ruolo di detta norma
nell'insieme del procedimento, dello svolgimento e delle peculiarita dello
stesso dinanzi ai vari organi giurisdizionali nazionali. Sotto tale profilo si
devono considerare, se necessario, i principi che sono alla base del sistema
giurisdizionale nazionale, quali la tutela dei diritti della difesa, il
principio della certezza del diritto e il regolare svolgimento del
procedimento (sentenza Bulicke, cit., punto 35, e ordinanza Berkizi-
Nikolakaki, cit., punto 48).

93      La Corte ha cosi riconosciuto la compatibilita con il diritto
dell'Unione della fissazione di termini di ricorso ragionevoli a pena di
decadenza nell'interesse della certezza del diritto, poiche termini del genere
non sono tali da rendere praticamente impossibile o eccessivamente difficile
l'esercizio dei diritti attribuiti dall'ordinamento giuridico dell'Unione.
Quanto ai termini di decadenza, la Corte ha altresi dichiarato che spetta agli
Stati membri determinare, per le normative nazionali che rientrano nella sfera
d'applicazione del diritto dell'Unione, termini in funzione, segnatamente,
della rilevanza che le decisioni da adottare rivestono per gli interessati,
della complessita dei procedimenti e della legislazione da applicare, del
numero di soggetti che possono essere coinvolti e degli altri interessi
pubblici o privati che devono essere presi in considerazione (v. sentenza
Bulicke, cit., punto 36, e ordinanza Berkizi-Nikolakaki, cit., punto 49).

94      Nel caso di specie, il governo spagnolo fa valere che il termine di
due mesi e fondato sul principio di certezza del diritto ed e principalmente
diretto a tutelare gli altri candidati a procedure di selezione, in cui, da un
lato, il numero di posti da assegnare e limitato e, dall'altro, l'annullamento
dei requisiti applicabili al concorso obbligherebbe a riavviare la procedura e
priverebbe i candidati vincitori del concorso dei diritti che credevano di
aver acquisito.

95      A tale proposito occorre rilevare che la Corte ha gia dichiarato che
la previsione di un termine di decadenza di due mesi, nell'ambito delle cause
dinanzi ad essa pendenti, non risulta atta a rendere praticamente impossibile
o eccessivamente difficile l'esercizio dei diritti conferiti dal diritto
dell'Unione (v. sentenza Bulicke, cit., punto 39, e ordinanza Berkizi-
Nikolakaki, cit., punto 58). In particolare essa ha constatato la validita di
detto termine in relazione ad un ricorso contro un atto di portata generale
contenente una procedura complessa e che coinvolgeva un numero rilevante di
soggetti (v., in tal senso, ordinanza Berkizi-Nikolakaki, cit., punti 56‑58).

96      Pertanto, si deve rilevare che un termine di decadenza come quello di
cui alla causa principale non appare, in linea di principio, atto a rendere
praticamente impossibile o eccessivamente difficile l'esercizio dei diritti
attribuiti dall'accordo quadro.

97      Si deve tuttavia rilevare che, come risulta dalla decisione di rinvio,
il ricorrente nella causa principale e stato ammesso ed ha partecipato con
successo alle prove del concorso organizzato dalla Consejeria e, fino
all'adozione della decisione di cui alla causa principale da parte del suo
segretario generale, figurava sull'elenco definitivo dei vincitori di tale
concorso pubblicato il 12 novembre 2008. In tali circostanze, non puo
escludersi che far decorrere il termine di due mesi previsto dal diritto
spagnolo dalla pubblicazione del bando di concorso, avvenuta il 17 dicembre
2007, poteva rendere impossibile o eccessivamente difficile l'esercizio dei
diritti attribuiti dall'accordo quadro.

98      Infatti, tenuto conto della sua ammissione alle prove del concorso e,
in particolare, della circostanza che il ricorrente nella causa principale e
stato incluso nell'elenco definitivo dei vincitori di tale concorso, solo al
momento in cui il segretario generale della Consejeria, con la decisione di
cui trattasi nella causa principale, e cioe il 25 marzo 2009, ha annullato
l'ammissione e la nomina dell'interessato in qualita di dipendente pubblico di
ruolo del gruppo C, e stato rilevato che il bando di concorso sarebbe stato
applicato in modo tale da poter ledere i diritti conferiti dall'accordo
quadro.

99      In tali circostanze e, tenuto conto degli elementi non certi presenti
nel fascicolo di cui dispone la Corte, spetta al giudice del rinvio procedere
alle verifiche necessarie relative al rispetto del principio di effettivita e
stabilire se il ricorrente nella causa principale abbia comunque proposto il
suo ricorso in tempo utile, nel caso in cui il termine di ricorso di due mesi,
nelle circostanze di cui alla causa principale, dovesse decorrere
esclusivamente a partire dalla notifica di detta decisione.

100    Alla luce di quanto precede, occorre risolvere la quinta questione
dichiarando che il diritto primario dell'Unione, la direttiva 1999/70 e
l'accordo quadro devono essere interpretati nel senso che non ostano, in linea
di principio, ad una normativa nazionale che prevede che il ricorso proposto
da un dipendente pubblico di ruolo contro una decisione che respinge la sua
candidatura ad un concorso e fondato sul fatto che tale procedura era
contraria alla clausola 4 di detto accordo quadro debba essere proposto entro
un termine di decadenza di due mesi a partire dalla data di pubblicazione del
bando di concorso. Tale termine non potrebbe tuttavia essere opposto ad un
dipendente pubblico di ruolo, candidato a tale concorso, che sia ammesso alle
prove e il cui nome rientrava nell'elenco definitivo dei vincitori di detto
concorso, se fosse atto a rendere impossibile o eccessivamente difficile
l'esercizio dei diritti attribuiti dall'accordo quadro. In tali circostanze,
il termine di due mesi potrebbe decorrere solo dalla notifica della decisione
che annulla la sua ammissione al detto concorso e la sua nomina in qualita di
dipendente pubblico di ruolo del gruppo superiore.

  **Sulle spese**

101    Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

1)       **La direttiva del Consiglio 28 giugno 1999, 1999/70/CE, relativa all
'accordo quadro CES, UNICE e CEEP sul lavoro a tempo determinato, e l'accordo
quadro che figura in allegato ad essa devono essere interpretati nel senso
che, da un lato, essi si applicano ai contratti e rapporti di lavoro a tempo
determinato conclusi con le amministrazioni e gli altri enti del settore
pubblico e, dall'altro, richiedono che sia esclusa qualsiasi differenza di
trattamento tra i dipendenti pubblici di ruolo e i dipendenti pubblici
temporanei comparabili di uno Stato membro per il solo motivo che questi
ultimi lavorano a tempo determinato, a meno che la differenza di trattamento
non sia giustificata da ragioni oggettive nell'accezione di cui alla clausola
4, punto 1, di detto accordo quadro. **

2)       **La clausola 4 di detto accordo quadro sul lavoro a tempo
determinato deve essere interpretata nel senso che osta a che i periodi di
servizio prestati da un dipendente pubblico temporaneo di un 'amministrazione
pubblica non vengano presi in considerazione ai fini dell'accesso di
quest'ultimo, divenuto nel frattempo dipendente pubblico di ruolo, ad una
promozione per via interna cui possono esclusivamente aspirare i dipendenti
pubblici di ruolo, a meno che tale esclusione sia giustificata da ragioni
oggettive ai sensi del punto 1 di tale clausola. Il semplice fatto che il
dipendente pubblico temporaneo abbia prestato detti periodi di servizio in
base ad un contratto o un rapporto di lavoro a tempo determinato non
costituisce una tale ragione oggettiva.**

3)       **Il diritto primario dell 'Unione, la direttiva 1999/70 e detto
accordo quadro sul lavoro a tempo determinato devono essere interpretati nel
senso che non ostano, in linea di principio, ad una normativa nazionale che
prevede che il ricorso proposto da un dipendente pubblico di ruolo contro una
decisione che respinge la sua candidatura ad un concorso e fondato sul fatto
che tale procedura era contraria alla clausola 4 di detto accordo quadro debba
essere proposto entro un termine di decadenza di due mesi a partire dalla data
di pubblicazione del bando di concorso. Tale termine non potrebbe tuttavia
essere opposto ad un dipendente pubblico di ruolo, candidato a tale concorso,
che sia stato ammesso alle prove e il cui nome rientrava nell'elenco
definitivo dei vincitori di detto concorso, se fosse atto a rendere
impossibile o eccessivamente difficile l'esercizio dei diritti attribuiti
dall'accordo quadro. In tali circostanze, il termine di due mesi potrebbe
decorrere solo dalla notifica della decisione che annulla la sua ammissione al
detto concorso e la sua nomina in qualita di dipendente pubblico di ruolo del
gruppo superiore.**

Firme

* * *

* Lingua processuale: lo spagnolo. 


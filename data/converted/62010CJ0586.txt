

SENTENZA DELLA CORTE (Seconda Sezione)

26 gennaio 2012 ( *1 )

«Politica sociale — Direttiva 1999/70/CE — Clausola 5, punto 1, lettera a),
dell’accordo quadro sul lavoro a tempo determinato — Contratti di lavoro
successivi a tempo determinato — Ragioni obiettive che possono giustificare il
rinnovo di contratti siffatti — Normativa nazionale che giustifica il ricorso
a contratti a tempo determinato in caso di sostituzione temporanea — Necessità
permanente o ricorrente di personale sostitutivo — Considerazione di tutte le
circostanze sottese al rinnovo di contratti successivi a tempo determinato»

Nella causa C-586/10,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Bundesarbeitsgericht (Germania), con
decisione del 17 novembre 2010, pervenuta in cancelleria il 15 dicembre 2010,
nel procedimento

Bianca Kücük

contro

Land Nordrhein-Westfalen,

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. U.
Lõhmus, A. Rosas, A. Ó Caoimh (relatore) e A. Arabadjiev, giudici,

avvocato generale: sig. N. Jääskinen

cancelliere: sig.ra A. Impellizzeri, amministratore

vista la fase scritta del procedimento e in seguito all’udienza del 9 novembre
2011,

considerate le osservazioni presentate:

—

|

per Bianca Kücük, da H. Rust e B. Jaeger, Rechtsanwälte;  
  
---|---  
  
—

|

per il Land Nordrhein-Westfalen, da T. Kade, Rechtsanwalt;  
  
---|---  
  
—

|

per il governo tedesco, da T. Henze e N. Graf Vitzthum, in qualità di agenti;  
  
---|---  
  
—

|

per il governo polacco, da M. Szpunar, in qualità di agente,  
  
---|---  
  
—

|

per la Commissione europea, da M. van Beek e V. Kreuschitz, in qualità di
agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione della
clausola 5, punto 1, lettera a), dell’accordo quadro sul lavoro a tempo
determinato, concluso il 18 marzo 1999 (in prosieguo: l’«accordo quadro CTD»),
che compare in allegato alla direttiva 1999/70/CE del Consiglio, del 28 giugno
1999, relativa all’accordo quadro CES, UNICE e CEEP sul lavoro a tempo
determinato (GU L 175, pag. 43).  
  
---|---  
  
2

|

Tale domanda è stata presentata nell’ambito di una controversia tra la sig.ra
Kücük e il suo datore di lavoro, il Land Nordrhein-Westfalen (in prosieguo: il
«Land»), in merito alla validità dell’ultimo di una serie di contratti di
lavoro a tempo determinato successivi conclusi tra l’interessata e il Land.  
  
---|---  
  
Contesto normativo

La normativa dell’Unione

3

|

La direttiva 1999/70 si fonda sull’articolo 139, paragrafo 2, CE, e, ai sensi
del suo articolo 1, mira ad «attuare l’accordo quadro [CTD], che figura
nell’allegato, concluso (…) fra le organizzazioni intercategoriali a carattere
generale (CES, CEEP e UNICE)».  
  
---|---  
  
4

|

Come risulta dalla clausola 1, lettera b), dell’accordo quadro CTD, obiettivo
di quest’ultimo è, in particolare, quello di «creare un quadro normativo per
la prevenzione degli abusi derivanti dall’utilizzo di una successione di
contratti o di rapporti di lavoro a tempo determinato».  
  
---|---  
  
5

|

La clausola 5 dell’accordo quadro CTD, intitolata «Misure di prevenzione degli
abusi», prevede quanto segue:

|

«1.

|

Per prevenire gli abusi derivanti dall’utilizzo di una successione di
contratti o rapporti di lavoro a tempo determinato, gli Stati membri, previa
consultazione delle parti sociali a norma delle leggi, dei contratti
collettivi e della prassi nazionali, e/o le parti sociali stesse, dovranno
introdurre, in assenza di norme equivalenti per la prevenzione degli abusi e
in un modo che tenga conto delle esigenze di settori e/o categorie specifici
di lavoratori, una o più misure relative a:

|

a)

|

ragioni obiettive per la giustificazione del rinnovo dei suddetti contratti o
rapporti;  
  
---|---  
  
b)

|

la durata massima totale dei contratti o rapporti di lavoro a tempo
determinato successivi;  
  
---|---  
  
c)

|

il numero dei rinnovi dei suddetti contratti o rapporti.  
  
---|---  
  
2.

|

Gli Stati membri, previa consultazione delle parti sociali, e/o le parti
sociali stesse dovranno, se del caso, stabilire a quali condizioni i contratti
e i rapporti di lavoro a tempo determinato:

|

a)

|

devono essere considerati “successivi”;  
  
---|---  
  
b)

|

devono essere ritenuti contratti o rapporti a tempo indeterminato».  
  
---|---  
  
6

|

La direttiva 92/85/CEE del Consiglio, del 19 ottobre 1992, concernente
l’attuazione di misure volte a promuovere il miglioramento della sicurezza e
della salute sul lavoro delle lavoratrici gestanti, puerpere o in periodo di
allattamento (decima direttiva particolare ai sensi dell’articolo 16,
paragrafo 1 della direttiva 89/391/CEE) (GU L 348, pag. 1), stabilisce alcuni
requisiti minimi in materia di tutela di dette lavoratrici.  
  
---|---  
  
7

|

Per quanto riguarda il congedo di maternità, la direttiva 92/85 garantisce,
all’articolo 8, il diritto ad un congedo di maternità di almeno quattordici
settimane ininterrotte che deve includere un periodo obbligatorio di almeno
due settimane.  
  
---|---  
  
8

|

L’accordo quadro sul congedo parentale, concluso il 14 dicembre 1995 (in
prosieguo: l’«accordo quadro sul congedo parentale»), che figura nell’allegato
alla direttiva 96/34/CE del Consiglio, del 3 giugno 1996, concernente
l’accordo quadro sul congedo parentale concluso dall’UNICE, dal CEEP e dalla
CES (GU L 145, pag. 4), stabilisce prescrizioni minime volte ad agevolare la
conciliazione delle responsabilità professionali e familiari dei genitori che
lavorano.  
  
---|---  
  
9

|

La clausola 2 dell’accordo quadro sul congedo parentale precisa quanto segue:

|

«1.

|

Fatta salva la clausola 2.2, il presente accordo attribuisce ai lavoratori, di
ambo i sessi, il diritto individuale al congedo parentale per la nascita o
l’adozione di un bambino, affinché possano averne cura per un periodo minimo
di tre mesi fino a un’età non superiore a otto anni determinato dagli Stati
membri e/o dalle parti sociali.  
  
---|---  
  
(...)

5.

|

Al termine del congedo parentale, il lavoratore ha diritto di ritornare allo
stesso posto di lavoro o, qualora ciò non sia possibile, ad un lavoro
equivalente o analogo che corrisponde al suo contratto o al suo rapporto di
lavoro.  
  
---|---  
  
(...)».  
  
La normativa nazionale

10

|

L’articolo 14 della legge sul lavoro a tempo parziale e sui contratti a tempo
determinato (Gesetz über Teilzeitarbeit und befristete Arbeitsverträge) del 21
dicembre 2000 (BGBl. 2000 I, pag. 1966), come modificato dall’articolo 1 della
legge 19 aprile 2007 (BGBl. 2007 I, pag. 538; in prosieguo: il «TzBfG»),
intitolato «Possibilità di limitare la durata dei contratti», dispone quanto
segue:

«1. L’apposizione di un termine ad un contratto di lavoro è consentita quando
sia giustificata da una ragione obiettiva. In particolare, una ragione
obiettiva sussiste qualora:

(...)

|

3.

|

il lavoratore venga assunto per sostituire un altro lavoratore;  
  
---|---  
  
(...)».  
  
11

|

In caso di invalidità del contratto di lavoro a tempo determinato,
quest’ultimo, conformemente all’articolo 16 del TzBfG, è riqualificato come
contratto di lavoro a tempo indeterminato.  
  
---|---  
  
12

|

L’articolo 21, paragrafo 1, della legge sull’indennità e sul congedo parentali
(Gesetz zum Elterngeld und zur Elternzeit), del 5 dicembre 2006 (BGBl. 2006 I,
pag. 2748), come modificata, stabilisce quanto segue:

«Un rapporto di lavoro a tempo determinato è giustificato da una ragione
obiettiva qualora il/la dipendente sia assunto/a in sostituzione di un altro/a
dipendente per la durata totale o parziale di un divieto di lavoro in
applicazione della legge sulla tutela della maternità, di un congedo parentale
o di un congedo speciale per assistenza ai figli accordato sulla base di un
contratto collettivo, di un accordo d’impresa o di un accordo individuale».  
  
---|---  
  
Causa principale e questioni pregiudiziali

13

|

La sig.ra Kücük ha lavorato come dipendente presso il Land dal 2 luglio 1996
al 31 dicembre 2007, in forza di tredici contratti di lavoro a tempo
determinato. Essa occupava un posto di assistente di cancelleria presso il
segretariato della Sezione delle cause civili dell’Amtsgericht Köln (Tribunale
distrettuale di Colonia). Questi contratti a tempo determinato venivano
conclusi a fronte di congedi temporanei, compresi i congedi parentali di
educazione, e di congedi speciali fruiti da assistenti assunti a tempo
indeterminato, ed erano diretti a garantire la sostituzione di questi ultimi.  
  
---|---  
  
14

|

Con domanda presentata il 18 gennaio 2008 dinanzi all’Arbeitsgericht Köln
(Tribunale del lavoro di Colonia), la ricorrente principale ha fatto valere la
durata indeterminata dei suoi rapporti di lavoro per sostenere l’illegittimità
del suo ultimo contratto di lavoro, stipulato il 12 dicembre 2006 e che
scadeva il 31 dicembre 2007.  
  
---|---  
  
15

|

Secondo la ricorrente principale, la stipulazione di tale contratto a tempo
determinato sul fondamento dell’articolo 14, paragrafo 1, punto 3, del TzBfG,
il quale contempla una ragione obiettiva, vale a dire la sostituzione di un
altro lavoratore, sarebbe stata ingiustificata. I tredici contratti di lavoro
a tempo determinato conclusi in successione e senza interruzione nell’arco di
un periodo di undici anni non potrebbero in alcun caso riflettere un’esigenza
temporanea di personale sostitutivo. La ricorrente nella causa principale
sostiene che un’interpretazione e un’applicazione del diritto nazionale
secondo le quali una siffatta «concatenazione di contratti a tempo
determinato» dovrebbe essere considerata legittima sono incompatibili con la
clausola 5, punto 1, dell’accordo quadro CTD. Essa ha quindi chiesto
all’Arbeitsgericht Köln di dichiarare che il rapporto di lavoro tra le parti
non era cessato sulla base del contratto a tempo determinato concluso il 12
dicembre 2006, per il periodo compreso tra il 1o gennaio e il 31 dicembre
2007.  
  
---|---  
  
16

|

L’Arbeitsgericht Köln ha dichiarato infondata la domanda della ricorrente
principale. Anche l’appello interposto dall’interessata dinanzi al
Landesarbeitsgericht (Tribunale del lavoro di secondo grado del Land) è stato
respinto. La ricorrente principale, di conseguenza, ha proposto ricorso in
«Revision» (ricorso per cassazione) dinanzi al Bundesarbeitsgericht (Tribunale
federale del lavoro).  
  
---|---  
  
17

|

Il Land ha fatto valere innanzi ai giudici nazionali che la durata determinata
del contratto di lavoro, contestata dalla sig.ra Kücük, era giustificata sul
fondamento dell’articolo 14, paragrafo 1, punto 3, del TzBfG. L’osservanza
delle condizioni richieste affinché la sostituzione di un altro lavoratore
costituisca una ragione obiettiva sarebbe indipendente dal numero di contratti
a tempo determinato conclusi in successione. L’interpretazione e
l’applicazione della normativa tedesca in tal senso non sarebbero contrarie
alla clausola 5, punto 1, dell’accordo quadro CTD.  
  
---|---  
  
18

|

Nella sua decisione, il giudice del rinvio precisa, per quanto riguarda
l’articolo 14, paragrafo 1, punto 3, del TzBfG, che ciò che caratterizza una
sostituzione ed è inerente a quest’ultima è il fatto che la sostituzione è
temporanea e ha ad oggetto l’esecuzione delle mansioni da parte del sostituto,
al fine di soddisfare un’esigenza limitata nel tempo. Detto giudice osserva
inoltre che, nel diritto tedesco, la giustificazione del ricorso ad un
contratto a tempo determinato in caso di sostituzione di un lavoratore risiede
nella circostanza che il datore di lavoro è già vincolato giuridicamente al
dipendente che non può temporaneamente adempiere alle sue mansioni, e fa
affidamento su un ritorno di quest’ultimo. Tale giustificazione comporterebbe
che il datore di lavoro preveda la cessazione dell’esigenza di personale
sostitutivo dal momento in cui ritorna il dipendente sostituito.  
  
---|---  
  
19

|

Il giudice del rinvio si interroga sulla qualificazione di un’esigenza di
personale sostitutivo come ragione obiettiva ai sensi della clausola 5, punto
1, lettera a), dell’accordo quadro CTD. Esso chiede, da un lato, se il fatto
che tale esigenza sia permanente o frequente e possa essere soddisfatta anche
mediante la conclusione di contratti a tempo indeterminato non escluda che una
sostituzione costituisca una ragione obiettiva siffatta. Dall’altro, detto
giudice chiede alla Corte di fornirgli chiarimenti sulla questione se, e in
che modo, i giudici nazionali, nell’ambito del controllo ad essi incombente
del ricorso eventualmente abusivo alla sostituzione di un altro lavoratore
come ragione che giustifica la conclusione di un contratto di lavoro a tempo
determinato, debbano tener conto del numero e della durata dei contratti di
lavoro a tempo determinato già conclusi in passato con lo stesso dipendente.
Esso aggiunge, al riguardo, che, secondo una giurisprudenza recente, il
Bundesarbeitsgericht ha escluso che il numero variabile di contratti a tempo
determinato rafforzi il controllo giuridico della ragione obiettiva.  
  
---|---  
  
20

|

Alla luce di quanto precede, il Bundesarbeitsgericht ha deciso di sospendere
il procedimento e di sottoporre alla Corte le seguenti questioni
pregiudiziali:

|

«1)

|

Se la clausola 5, punto 1, dell’accordo quadro [CTD], recepito dalla direttiva
1999/70 (...), osti a che una disposizione nazionale la quale, come l’articolo
14, paragrafo 1, punto 3, [del TzBfG], prevede che il rinnovo di un contratto
di lavoro a tempo determinato è giustificato da una ragione obiettiva se il
lavoratore viene assunto per sostituire un altro lavoratore, venga
interpretata ed applicata nel senso che siffatta ragione obiettiva sussiste
anche nel caso di un’esigenza permanente [di personale] di sostituzione,
sebbene l’esigenza [di personale] di sostituzione possa essere soddisfatta
anche assumendo a tempo indeterminato il lavoratore di cui trattasi per
assicurare le sostituzioni rese necessarie da una ricorrente indisponibilità
di personale, ma il datore di lavoro si riservi la facoltà di decidere volta
per volta ex novo come far fronte all’assenza concreta di lavoratori.  
  
---|---  
  
2)

|

In caso di risposta affermativa alla prima questione, se la clausola 5, punto
1, dell’accordo quadro [CTD], recepito dalla direttiva 1999/70 (...), osti
all’interpretazione e l’applicazione,, descritte nella prima questione, di una
disposizione nazionale come l’articolo 14, paragrafo 1, punto 3, [del TzBfG],
in condizioni quali quelle descritte nella prima questione, qualora il
legislatore nazionale preveda in una disposizione nazionale quale l’articolo
21, paragrafo 1, della legge tedesca sull’indennità e sul congedo parentali
[come modificata], che un rapporto di lavoro a tempo determinato è
giustificato da un’esigenza di sostituzione dal momento che si persegue
l’obiettivo di politica sociale consistente nell’agevolare i datori di lavoro
nella concessione di congedi speciali e i lavoratori nella loro fruizione, in
particolare per motivi legati alla tutela della maternità o all’educazione».  
  
---|---  
  
Sulle questioni pregiudiziali

Sulla prima questione

21

|

Con la sua prima questione, il giudice del rinvio chiede, in sostanza, se
l’esigenza temporanea di personale sostitutivo prevista da una normativa
nazionale come quella di cui trattasi nella causa principale possa costituire
una ragione obiettiva ai sensi della clausola 5, punto 1, lettera a),
dell’accordo quadro CTD; se ciò risulti anche qualora tale esigenza di
personale sostitutivo sia in realtà permanente o ricorrente e possa essere
fronteggiata anche assumendo un lavoratore in forza di un contratto a tempo
indeterminato, e se, nella valutazione della questione se il rinnovo di
contratti o di rapporti di lavoro a tempo determinato sia giustificato da
ragioni obiettive contemplate da detta clausola, occorra prendere in
considerazione il numero e la durata complessiva dei contratti o dei rapporti
di lavoro di questo tipo conclusi in passato con il medesimo datore di lavoro.  
  
---|---  
  
22

|

Il Land sostiene che la sostituzione temporanea di un dipendente rientra tra
le ragioni obiettive contemplate dalla clausola 5, punto 1, lett. a),
dell’accordo quadro CTD. L’assenza temporanea del dipendente che occorre
sostituire comporterebbe un’esigenza provvisoria di assumere un lavoratore
supplementare, necessario solo per il periodo del venir meno della prestazione
d’opera. Secondo il Land, l’esistenza di un’esigenza permanente di una certa
portata di personale sostitutivo non può escludere la validità della
conclusione di un contratto a tempo determinato a fini di sostituzione in
forza dell’articolo 14, paragrafo 1, punto 3, del TzBfG. Infatti, occorrerebbe
verificare la ragione obiettiva addotta in ogni singolo caso concreto di
sostituzione e non escludere i casi di sostituzioni permanenti, frequenti e
ripetute. Se la validità di uno specifico contratto di lavoro a tempo
determinato dovesse dipendere da questo, il datore di lavoro sarebbe costretto
a costituire una riserva permanente di personale. Ciò potrebbe essere
possibile solo nelle grandi imprese. A parere del Land, la libertà di gestione
del datore di lavoro deve essere preservata, poiché quest’ultimo deve poter
decidere circa l’opportunità e le modalità di un ricorso ad una siffatta
riserva per far fronte ad un’esigenza ricorrente di personale sostitutivo.  
  
---|---  
  
23

|

I governi tedesco e polacco fanno valere altresì il potere discrezionale di
cui godono i datori di lavoro in forza dell’accordo quadro CTD e sostengono
che il diritto dell’Unione consente di giustificare un contratto di lavoro a
tempo determinato ai fini di una sostituzione in caso di esigenza ricorrente
di personale sostitutivo. Tale situazione si distinguerebbe chiaramente
dall’«esigenza permanente e durevole», in quanto gli impedimenti dei
dipendenti sostituiti sono limitati nel tempo. Questi ultimi avrebbero il
diritto di riprendere il loro posto di lavoro, diritto che il datore di lavoro
sarebbe obbligato a rispettare.  
  
---|---  
  
24

|

La ricorrente nella causa principale, da parte sua, non ha presentato
osservazioni scritte.  
  
---|---  
  
25

|

Si deve ricordare che la clausola 5, n. 1, dell’accordo quadro CTD mira ad
attuare uno degli obiettivi perseguiti da tale accordo quadro, vale a dire
limitare il ricorso a una successione di contratti o rapporti di lavoro a
tempo determinato, considerato come una potenziale fonte di abuso in danno dei
lavoratori, prevedendo un certo numero di disposizioni di tutela minima tese
ad evitare la precarizzazione della situazione dei lavoratori dipendenti (v.
sentenze del 4 luglio 2006, Adeneler e a., C-212/04, Racc. pag. I-6057, punto
63, nonché del 23 aprile 2009, Angelidaki e a., da C-378/07 a C-380/07, Racc.
pag. I-3071, punto 73).  
  
---|---  
  
26

|

Quindi, detta disposizione dell’accordo quadro CTD impone agli Stati membri,
per prevenire l’utilizzo abusivo di una successione di contratti o rapporti di
lavoro a tempo determinato, l’adozione effettiva e vincolante di almeno una
delle misure in essa enunciate qualora il diritto nazionale non preveda norme
equivalenti. Le misure così elencate al punto 1, lettere a)-c) di detta
clausola, in numero di tre, attengono, rispettivamente, a ragioni obiettive
che giustificano il rinnovo di tali contratti o rapporti di lavoro, alla
durata massima totale degli stessi contratti o rapporti di lavoro successivi
ed al numero dei rinnovi di questi ultimi (v. citata sentenza Angelidaki e a.,
punto 74, nonché ordinanza del 1o ottobre 2010, Affatato, C-3/10, punti 43 e
44, e la giurisprudenza ivi citata).  
  
---|---  
  
27

|

Per quanto riguarda la nozione di ragione obiettiva ai sensi della clausola 5,
punto 1, lettera a), dell’accordo quadro CTD, la Corte ha già dichiarato che
tale nozione deve essere intesa nel senso che essa si riferisce a circostanze
precise e concrete che contraddistinguono una determinata attività e,
pertanto, tali da giustificare, in tale peculiare contesto, l’utilizzo di
contratti di lavoro a tempo determinato successivi. Dette circostanze possono
risultare, segnatamente, dalla particolare natura delle funzioni per
l’espletamento delle quali sono stati conclusi i contratti in questione, dalle
caratteristiche ad esse inerenti o, eventualmente, dal perseguimento di una
legittima finalità di politica sociale di uno Stato membro (sentenza
Angelidaki e a., cit., punto 96, nonché la giurisprudenza ivi citata).  
  
---|---  
  
28

|

Per contro, una disposizione nazionale che si limitasse ad autorizzare, in
modo generale ed astratto attraverso una norma legislativa o regolamentare, il
ricorso a contratti di lavoro a tempo determinato successivi, non sarebbe
conforme a criteri come quelli precisati al punto precedente della presente
sentenza (sentenza Angelidaki e a., cit., punto 97, nonché la giurisprudenza
ivi citata).  
  
---|---  
  
29

|

Infatti, una disposizione di tal genere, di natura puramente formale, non
consente di stabilire criteri oggettivi e trasparenti atti a verificare se il
rinnovo di siffatti contratti risponda effettivamente ad un’esigenza reale, se
esso sia idoneo a conseguire l’obiettivo perseguito e necessario a tale
effetto. Una tale disposizione comporta quindi un rischio concreto di
determinare un ricorso abusivo a tale tipo di contratti e, pertanto, non è
compatibile con lo scopo e l’effettività dell’accordo quadro CTD (v., in tal
senso, sentenza Angelidaki e a., cit., punti 98 e 100, nonché la
giurisprudenza ivi citata).  
  
---|---  
  
30

|

Occorre tuttavia rilevare che una disposizione come quella di cui trattasi
nella causa principale, la quale consente il rinnovo di contratti a tempo
determinato per sostituire altri dipendenti che si trovano momentaneamente
nell’impossibilità di svolgere le loro funzioni, non è di per sé contraria
all’accordo quadro CTD. Infatti, la sostituzione temporanea di un altro
dipendente al fine di soddisfare, in sostanza, esigenze provvisorie del datore
di lavoro in termini di personale può, in linea di principio, costituire una
ragione obiettiva ai sensi della clausola 5, n. 1, lett. a), di tale accordo
quadro (v., in tal senso, sentenza Angelidaki e a., cit., punto 102).  
  
---|---  
  
31

|

Infatti, nell’ambito di un’amministrazione che dispone di un organico
significativo, quale il Land, è inevitabile che si rendano spesso necessarie
sostituzioni temporanee a causa, segnatamente, dell’indisponibilità di
dipendenti che beneficiano di congedi per malattia, per maternità, di congedi
parentali o altri. La sostituzione temporanea di dipendenti in queste
circostanze può costituire una ragione obiettiva ai sensi della clausola 5,
punto 1, lett. a), dell’accordo quadro CTD, che giustifica sia la durata
determinata dei contratti conclusi con il personale sostitutivo, sia il
rinnovo di tali contratti in funzione delle esigenze emergenti, fatto salvo il
rispetto delle esigenze fissate al riguardo dall’accordo quadro CTD.  
  
---|---  
  
32

|

Tale conclusione si impone a maggior ragione allorché la normativa nazionale
che giustifica il rinnovo di contratti a tempo determinato in caso di
sostituzione temporanea persegue altresì obiettivi di politica sociale
riconosciuti come legittimi. Infatti, come risulta dal punto 27 della presente
sentenza, la nozione di ragione obiettiva che figura nella clausola 5, punto
1, lettera a), dell’accordo quadro CTD comprende il perseguimento di siffatti
obiettivi.  
  
---|---  
  
33

|

Come emerge dalla giurisprudenza della Corte, le misure dirette a tutelare la
gravidanza e la maternità nonché a consentire agli uomini e alle donne di
conciliare i loro obblighi professionali e familiari perseguono obiettivi
legittimi di politica sociale (v., in tal senso, sentenze del 7 giugno 1998,
Hill e Stapleton, C-243/95, Racc. pag. I-3739, punto 42, nonché del 18
novembre 2004, Sass, C-284/02, Racc. pag. I-11143, punti 32 e 33). La
legittimità di questi obiettivi è confermata altresì dalle disposizioni della
direttiva 92/85 o da quelle dell’accordo quadro sul congedo parentale.  
  
---|---  
  
34

|

Occorre tuttavia sottolineare che, sebbene possa ammettersi, in linea di
principio, la ragione obiettiva prevista da una normativa nazionale come
quella di cui trattasi nella causa principale, le autorità competenti, come
risulta dal punto 27 della presente sentenza, devono garantire che
l’applicazione concreta di tale ragione obiettiva, tenuto conto delle
particolarità dell’attività di cui trattasi e delle condizioni del suo
esercizio, sia conforme alle esigenze dell’accordo quadro CTD.
Nell’applicazione della disposizione del diritto nazionale in esame, dette
autorità devono quindi essere in grado di stabilire criteri obiettivi e
trasparenti al fine di verificare se il rinnovo di siffatti contratti risponda
effettivamente ad un’esigenza reale e sia atto a raggiungere lo scopo
perseguito e necessario a tale effetto.  
  
---|---  
  
35

|

Nella fattispecie, la Commissione europea sostiene che il rinnovo ripetuto di
un rapporto di lavoro e la conclusione di numerosi contratti successivi a
tempo determinato nonché la durata del periodo durante il quale il dipendente
di cui trattasi è già stato impiegato in forza di siffatti contratti
dimostrano l’esistenza di un abuso ai sensi della clausola 5 dell’accordo
quadro CTD. A parere della Commissione, la conclusione di vari contratti
successivi a tempo determinato, segnatamente per un periodo notevolmente
lungo, è atta a dimostrare che la prestazione richiesta dal lavoratore
interessato non mira a soddisfare una semplice esigenza temporanea.  
  
---|---  
  
36

|

A tal proposito, si deve ricordare che la Corte ha già dichiarato che il
rinnovo di contratti o di rapporti di lavoro a tempo determinato al fine di
soddisfare esigenze che, di fatto, hanno un carattere non già provvisorio, ma,
al contrario, permanente e durevole, non è giustificato in base alla clausola
5, punto 1, lettera a), dell’accordo quadro CTD (v., in tal senso, sentenza
Angelidaki e a., cit., punto 103).  
  
---|---  
  
37

|

Infatti, un tale utilizzo dei contratti o rapporti di lavoro a tempo
determinato sarebbe incompatibile con la premessa sulla quale si fonda
l’accordo quadro CTD, vale a dire il fatto che i contratti di lavoro a tempo
indeterminato costituiscono la forma comune dei rapporti di lavoro, anche se i
contratti di lavoro a tempo determinato rappresentano una caratteristica
dell’impiego in alcuni settori o per determinate occupazioni e attività (v.
sentenza Adeneler e a., cit., punto 61).  
  
---|---  
  
38

|

Tuttavia, come fatto valere in sostanza dal governo polacco, la sola
circostanza che si concludano contratti di lavoro a tempo determinato al fine
di soddisfare un’esigenza permanente o ricorrente, del datore di lavoro, di
personale sostitutivo non può essere sufficiente, in quanto tale, ad escludere
che ognuno di questi contratti, considerati singolarmente, sia stato concluso
per garantire una sostituzione avente carattere temporaneo. Sebbene la
sostituzione soddisfi un’esigenza permanente, dato che il lavoratore assunto
in forza di un contratto a tempo determinato svolge compiti ben definiti
facenti parte delle attività abituali del datore di lavoro o dell’impresa,
resta il fatto che l’esigenza di personale sostitutivo rimane temporanea
poiché si presume che il lavoratore sostituito riprenda la sua attività al
termine del congedo, che costituisce la ragione per la quale il lavoratore
sostituito non può temporaneamente svolgere egli stesso tali compiti.  
  
---|---  
  
39

|

Spetta a tutte le autorità dello Stato membro interessato garantire,
nell’esercizio delle loro rispettive competenze, l’osservanza della clausola
5, punto 1, lettera a), dell’accordo quadro CTD, verificando concretamente che
il rinnovo di successivi contratti o rapporti di lavoro a tempo determinato
miri a soddisfare esigenze provvisorie, e che una disposizione come l’articolo
14, paragrafo 1, punto 3, del TzBfG non sia utilizzata, di fatto, per
soddisfare esigenze permanenti e durevoli del datore di lavoro in materia di
personale (v., per analogia, sentenza Angelidaki e a., cit., punto 106).  
  
---|---  
  
40

|

Come fatto valere dalla Commissione, spetta a dette autorità esaminare di
volta in volta tutte le circostanze del caso concreto, prendendo in
considerazione, segnatamente, il numero di detti contratti successivi
stipulati con la stessa persona oppure per lo svolgimento di uno stesso
lavoro, al fine di escludere che i contratti o i rapporti di lavoro a tempo
determinato, sebbene palesemente conclusi per soddisfare un’esigenza di
personale sostitutivo, siano utilizzati in modo abusivo dai datori di lavoro
(v., in tal senso, ordinanza del 12 giugno 2008, Vassilakis e a., C-364/07,
punto 116, nonché sentenza Angelidaki e a., cit., punto 157). Anche se la
valutazione della ragione obiettiva addotta deve fare riferimento al rinnovo
dell’ultimo contratto di lavoro concluso, l’esistenza, il numero e la durata
di contratti successivi di questo tipo conclusi in passato con lo stesso
datore di lavoro possono risultare pertinenti nell’ambito di questo esame
globale.  
  
---|---  
  
41

|

Al riguardo, è giocoforza constatare che il fatto che il numero o la durata
dei contratti a tempo determinato siano oggetto di misure preventive
contemplate dalla clausola 5, punto 1, lettere b) e c), dell’accordo quadro
CTD non comporta che tali elementi non possano avere alcuna incidenza
nell’ambito della valutazione delle ragioni obiettive previste da detta
clausola 5, punto 1, lettera a), e addotte per giustificare il rinnovo di
contratti successivi a tempo determinato.  
  
---|---  
  
42

|

Contrariamente a quanto sostiene il governo tedesco, una siffatta
interpretazione della clausola 5, punto 1, dell’accordo quadro CTD non osta in
alcun modo alla scelta dei mezzi che questa disposizione lascia agli Stati
membri.  
  
---|---  
  
43

|

Infatti, come sostenuto dalla Commissione, tenuto conto dell’obiettivo
perseguito dall’insieme delle misure adottate in forza della clausola 5, punto
1, dell’accordo quadro CTD, è necessario, anche in presenza di una ragione
obiettiva che giustifica, in linea di principio, il ricorso a successivi
contratti o rapporti di lavoro a tempo determinato, che le autorità competenti
prendano in considerazione, ove occorra, tutte le circostanze sottese al
rinnovo di tali contratti o rapporti di lavoro, poiché queste circostanze
possono rivelare indizi di un abuso che detta clausola mira a prevenire.  
  
---|---  
  
44

|

In udienza, in risposta ad un quesito posto dalla Corte, sia il Land sia il
governo tedesco hanno riconosciuto l’eventuale esistenza di circostanze nelle
quali un datore di lavoro sarebbe obbligato a prendere in considerazione la
natura e la portata dei contratti a tempo determinato conclusi con un
dipendente.  
  
---|---  
  
45

|

Poiché la clausola 5, punto 1, dell’accordo quadro CTD trova applicazione
unicamente in presenza di una successione di contratti o rapporti di lavoro a
tempo determinato (v., in tal senso, sentenza del 22 novembre 2005, Mangold,
C-144/04, Racc. pag. I-9981, punti 41 e 42), sembra logico che l’esistenza di
una successione di contratti o rapporti di lavoro a tempo determinato risulti
pertinente in relazione a tutte le misure adottate sul fondamento di detta
clausola.  
  
---|---  
  
46

|

Nell’ambito della sua prima questione, il giudice del rinvio chiede altresì se
il fatto che l’esigenza di personale sostitutivo sia, in realtà, permanente o
ricorrente e che il datore di lavoro possa rispondere a questa esigenza anche
attraverso l’assunzione di un dipendente mediante un contratto a tempo
indeterminato non escluda che un’esigenza di personale sostitutivo costituisca
una ragione obiettiva ai sensi della clausola 5, punto 1, lettera a),
dell’accordo quadro CTD.  
  
---|---  
  
47

|

A tale riguardo, va ricordato che questo accordo quadro, come risulta dal
punto 10 delle sue considerazioni generali, demanda agli Stati membri e alle
parti sociali la definizione delle modalità dettagliate di attuazione dei
principi e requisiti che esso detta, al fine di garantire la loro conformità
al diritto e/o alle prassi nazionali e la debita considerazione delle
peculiarità delle situazioni concrete (citate sentenze Adeneler e a., punto
68, nonché Angelidaki e a., punto 71).  
  
---|---  
  
48

|

Come sostenuto dai governi tedesco e polacco, ne consegue che gli Stati membri
beneficiano, in base alla clausola 5, punto 1, dell’accordo quadro CTD, di un
margine di discrezionalità nel conseguimento dell’obiettivo previsto da tale
clausola, sebbene questo margine sia soggetto alla condizione che essi
garantiscano il risultato imposto dal diritto dell’Unione, come risulta non
solo dall’articolo 288, terzo comma, TFUE, ma anche dall’articolo 2, primo
comma, della direttiva 1999/70, letto alla luce del diciassettesimo
considerando di quest’ultima (sentenza Angelidaki e a., cit., punto 80, nonché
la giurisprudenza ivi citata).  
  
---|---  
  
49

|

Detto margine di discrezionalità risulta altresì dalla clausola 5, punto 1,
dell’accordo quadro CTD, la quale riconosce agli Stati membri la facoltà, in
quanto ciò sia oggettivamente giustificato, di tenere in considerazione le
esigenze particolari degli specifici settori d’attività e/o delle categorie di
lavoratori considerate (sentenza del 7 settembre 2006, Marrosu e Sardino,
C-53/04, Racc. pag. I-7213, punto 45).  
  
---|---  
  
50

|

Il mero fatto che un’esigenza di personale sostitutivo possa essere
soddisfatta attraverso la conclusione di contratti a tempo indeterminato non
comporta che un datore di lavoro che decida di ricorrere a contratti a tempo
determinato per far fronte a carenze temporanee di organico, sebbene queste
ultime si manifestino in modo ricorrente, se non addirittura permanente,
agisca abusivamente, in violazione della clausola 5, punto 1, dell’accordo
quadro CTD e della normativa nazionale che la recepisce.  
  
---|---  
  
51

|

Come risulta dal punto 43 della presente sentenza, l’esistenza di una ragione
obiettiva ai sensi della clausola 5, punto 1, lettera a), dell’accordo quadro
CTD esclude, in linea di principio, l’esistenza di un abuso, a meno che un
esame globale delle circostanze sottese al rinnovo dei contratti o dei
rapporti di lavoro a tempo determinato di cui trattasi riveli che le
prestazioni richieste del lavoratore non corrispondono ad una mera esigenza
temporanea.  
  
---|---  
  
52

|

Inoltre, la Corte ha già osservato che la clausola 5, punto 1, lettera a),
dell’accordo quadro CTD non sancisce un obbligo generale degli Stati membri di
prevedere la trasformazione in contratti a tempo indeterminato dei contratti
di lavoro a tempo determinato, così come non stabilisce le condizioni precise
alle quali si può fare uso di questi ultimi, lasciando agli Stati membri un
certo margine di discrezionalità in materia (citate sentenze Adeneler e a.,
punto 91; Marrosu e Sardino, punto 47, nonché Angelidaki e a., punti 145 e
183).  
  
---|---  
  
53

|

Infatti, la clausola 5, punto 2, lettera b), di detto accordo quadro si limita
a prevedere che, «se del caso», tali Stati stabiliscono a quali condizioni i
contratti o i rapporti di lavoro a tempo determinato sono «ritenuti (...) a
tempo indeterminato».  
  
---|---  
  
54

|

Il fatto di richiedere automaticamente la conclusione di contratti a tempo
indeterminato, qualora le dimensioni dell’impresa o dell’ente interessato e la
composizione del suo personale comportino che il datore di lavoro debba far
fronte ad un’esigenza ricorrente o permanente di personale sostitutivo,
oltrepasserebbe gli obiettivi perseguiti dall’accordo quadro CTD e dalla
direttiva 1999/70 e violerebbe il margine di discrezionalità riconosciuto da
questi ultimi agli Stati membri e, se del caso, alle parti sociali.  
  
---|---  
  
55

|

Spetta al giudice del rinvio, tenuto conto delle considerazioni precedenti,
valutare se, nelle circostanze della fattispecie principale, l’impiego di un
dipendente per un periodo di undici anni in forza di tredici contratti
successivi a tempo determinato sia conforme alla clausola 5, punto 1,
dell’accordo quadro CTD.  
  
---|---  
  
56

|

Si deve quindi risolvere la prima questione dichiarando che la clausola 5,
punto 1, lettera a), dell’accordo quadro CTD deve essere interpretata nel
senso che l’esigenza temporanea di personale sostitutivo, prevista da una
normativa nazionale come quella controversa nella causa principale, può, in
linea di principio, costituire una ragione obiettiva ai sensi di detta
clausola. Il solo fatto che un datore di lavoro sia obbligato a ricorrere a
sostituzioni temporanee in modo ricorrente, se non addirittura permanente, e
che si possa provvedere a tali sostituzioni anche attraverso l’assunzione di
dipendenti in forza di contratti di lavoro a tempo indeterminato non comporta
l’assenza di una ragione obiettiva in base alla clausola 5, punto 1, lettera
a), dell’accordo quadro CTD, né l’esistenza di un abuso ai sensi di tale
clausola. Tuttavia, nella valutazione della questione se il rinnovo dei
contratti o dei rapporti di lavoro a tempo determinato sia giustificato da una
ragione obiettiva siffatta, le autorità degli Stati membri, nell’ambito delle
loro rispettive competenze, devono prendere in considerazione tutte le
circostanze del caso concreto, compresi il numero e la durata complessiva dei
contratti o dei rapporti di lavoro a tempo determinato conclusi in passato con
il medesimo datore di lavoro.  
  
---|---  
  
Sulla seconda questione

57

|

Poiché la seconda questione è stata posta solo in caso di soluzione
affermativa della prima questione, non occorre darle risposta.  
  
---|---  
  
Sulle spese

58

|

Nei confronti delle parti nella causa principale il presente procedimento
costituisce un incidente sollevato dinanzi al giudice del rinvio, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Seconda Sezione) dichiara:  
  
---|---  
|

La clausola 5, punto 1, lettera a), dell’accordo quadro sul lavoro a tempo
determinato, concluso il 18 marzo 1999, che compare in allegato alla direttiva
1999/70/CE del Consiglio, del 28 giugno 1999, relativa all’accordo quadro CES,
UNICE e CEEP sul lavoro a tempo determinato, deve essere interpretata nel
senso che l’esigenza temporanea di personale sostitutivo, prevista da una
normativa nazionale come quella controversa nella causa principale, può, in
linea di principio, costituire una ragione obiettiva ai sensi di detta
clausola. Il solo fatto che un datore di lavoro sia obbligato a ricorrere a
sostituzioni temporanee in modo ricorrente, se non addirittura permanente, e
che si possa provvedere a tali sostituzioni anche attraverso l’assunzione di
dipendenti in forza di contratti di lavoro a tempo indeterminato non comporta
l’assenza di una ragione obiettiva in base alla clausola 5, punto 1, lettera
a), di detto accordo quadro, né l’esistenza di un abuso ai sensi di tale
clausola. Tuttavia, nella valutazione della questione se il rinnovo dei
contratti o dei rapporti di lavoro a tempo determinato sia giustificato da una
ragione obiettiva siffatta, le autorità degli Stati membri, nell’ambito delle
loro rispettive competenze, devono prendere in considerazione tutte le
circostanze del caso concreto, compresi il numero e la durata complessiva dei
contratti o dei rapporti di lavoro a tempo determinato conclusi in passato con
il medesimo datore di lavoro.  
  
---|---  
|

Firme  
  
---|---  
  
* * *

( *1 ) Lingua processuale: il tedesco.

  *[""]: Double quotes
  *[*]: Asterisk
  *[?]: Question mark




SENTENZA DELLA CORTE (Nona Sezione)

5 giugno 2014 (*)

«Inadempimento di uno Stato - Aiuti di Stato - Decisioni 2006/323/CE e
2007/375/CE - Esenzione dall'accisa sugli oli minerali utilizzati come
combustibile per la produzione di allumina in Sardegna - Recupero - Decisioni
di sospensione dell'esecuzione di un avviso di pagamento adottate da un
giudice nazionale»

Nella causa C‑547/11,

avente ad oggetto il ricorso per inadempimento, ai sensi dell'articolo 108,
paragrafo 2, TFUE, proposto il 28 ottobre 2011,

**Commissione europea** , rappresentata da B. Stromsky e D. Grespan, in
qualita di agenti, con domicilio eletto in Lussemburgo,

ricorrente,

contro

**Repubblica italiana** , rappresentata da G. Palmieri, in qualita di agente,
assistita da F. Varrone, avvocato dello Stato, con domicilio eletto in
Lussemburgo,

convenuta,

LA CORTE (Nona Sezione),

composta da M. Safjan, presidente di sezione, J. Malenovský (relatore) e A.
Prechal, giudici,

avvocato generale: N. Wahl

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il suo ricorso la Commissione europea chiede, in sostanza, alla
Corte di dichiarare che:

-        da un lato, la Repubblica italiana, non avendo preso nei termini stabiliti tutti i provvedimenti necessari a recuperare gli aiuti di Stato giudicati illegittimi ed incompatibili con il mercato comune dalla decisione 2006/323/CE della Commissione, del 7 dicembre 2005, relativa all'esenzione dall'accisa sugli oli minerali utilizzati come combustibile per la produzione di allumina nella regione di Gardanne, nella regione di Shannon e in Sardegna cui hanno dato esecuzione la Francia, l'Irlanda e l'Italia rispettivamente (GU 2006, L 119, pag. 12), e dalla decisione 2007/375/CE della Commissione, del 7 febbraio 2007, relativa all'esenzione dall'accisa sugli oli minerali utilizzati come combustibile per la produzione di allumina nella regione di Gardanne, nella regione di Shannon e in Sardegna, cui hanno dato esecuzione rispettivamente la Francia, l'Irlanda e l'Italia [C 78/2001 (ex NN 22/01), C 79/2001 (ex NN 23/01), C 80/2001 (ex NN 26/01)] (GU L 147, pag. 29), e venuta meno agli obblighi ad essa imposti dall'articolo 5 della decisione 2006/323, dall'articolo 4 della decisione 2007/375 e dall'articolo 249, quarto comma, CE; 

-        dall'altro lato, la Repubblica italiana, non avendo trasmesso nei termini impartiti le informazioni di cui all'articolo 6, paragrafo 1, della decisione 2006/323 e all'articolo 6, paragrafo 2, della decisione 2007/375, e venuta meno agli obblighi ad essa imposti da tali due disposizioni e dall'articolo 249, quarto comma, CE. 

  **Contesto normativo**

2        Il considerando 13 del regolamento (CE) n. 659/1999 del Consiglio,
del 22 marzo 1999, recante modalita di applicazione dell'articolo [108 TFUE]
(GU L 83, pag. 1), e cosi formulato:

«considerando che in caso di aiuti illegali non compatibili con il mercato
comune occorrerebbe ripristinare la concorrenza effettiva; che a tal fine e
necessario che l'aiuto, compresi gli interessi, venga recuperato senza
indugio; che e opportuno che il recupero avvenga nel rispetto delle procedure
di legge nazionali; che l'applicazione di queste procedure non dovrebbe
impedire, facendo ostacolo ad un'esecuzione immediata ed effettiva della
decisione della Commissione, il ripristino della concorrenza effettiva; che,
per ottenere detto risultato, gli Stati membri dovrebbero adottare tutte le
misure necessarie per garantire l'efficacia della decisione della
Commissione».

3        L'articolo 14 del suddetto regolamento, intitolato «Recupero degli
aiuti», dispone quanto segue:

«1\.       Nel caso di decisioni negative relative a casi di aiuti illegali la
Commissione adotta una decisione con la quale impone allo Stato membro
interessato di adottare tutte le misure necessarie per recuperare l'aiuto dal
beneficiario (…). La Commissione non impone il recupero dell'aiuto qualora cio
sia in contrasto con un principio generale del diritto comunitario.

(...)

3\.       Fatta salva un'eventuale ordinanza della Corte di giustizia delle
Comunita europee emanata ai sensi dell'articolo [242 CE], il recupero va
effettuato senza indugio secondo le procedure previste dalla legge dello Stato
membro interessato, a condizione che esse consentano l'esecuzione immediata ed
effettiva della decisione della Commissione. A tal fine e in caso di
procedimento dinanzi ai tribunali nazionali, gli Stati membri interessati
adottano tutte le misure necessarie disponibili nei rispettivi ordinamenti
giuridici, comprese le misure provvisorie, fatto salvo il diritto
comunitario».

4        L'articolo 23 del medesimo regolamento, intitolato «Mancato rispetto
di decisioni e di sentenze», prevede, al paragrafo 1, quanto segue:

«Qualora lo Stato membro interessato non si conformi ad una decisione
condizionale o negativa, in particolare nei casi di cui all'articolo 14, la
Commissione puo adire direttamente la Corte di giustizia delle Comunita
europee ai sensi dell'articolo [88], paragrafo 2, del trattato».

  **Fatti**

  _La decisione 2006/323_

5        Con tre lettere pubblicate nella _Gazzetta ufficiale delle Comunit a
europee _del 2 febbraio 2002, la Commissione ha comunicato all'Irlanda, alla
Repubblica francese e alla Repubblica italiana le decisioni di avvio di un
procedimento d'indagine formale relativo ad esenzioni dall'accisa sugli oli
minerali utilizzati come combustibile per la produzione di allumina nella
regione di Shannon, nella regione di Gardanne e in Sardegna (in prosieguo: le
«esenzioni»).

6        Con la decisione 2006/323 la Commissione ha chiuso il procedimento
d'indagine, ma unicamente per quanto riguarda il periodo precedente al 1°
gennaio 2004, data in cui e divenuta applicabile la direttiva 2003/96/CE del
Consiglio, del 27 ottobre 2003, che ristruttura il quadro comunitario per la
tassazione dei prodotti energetici e dell'elettricita (GU L 283, pag. 51),
qualificando come aiuti di Stato le esenzioni e dichiarando, in sostanza, una
parte di tali aiuti illegittima e incompatibile con il mercato comune. Di
conseguenza, la Commissione ha ordinato all'Irlanda, alla Repubblica francese
e alla Repubblica italiana di prendere tutte le misure necessarie per
recuperare gli aiuti oggetto delle esenzioni concesse nel periodo compreso tra
il 3 febbraio 2002 e il 31 dicembre 2003, nella misura in cui i loro
beneficiari non avevano versato un'aliquota pari come minimo a EUR 13,01 per
kg 1 000 di oli combustibili pesanti. Con tale decisione, il procedimento
d'indagine formale e stato esteso al periodo decorrente dal 1° gennaio 2004.

7        Per quanto riguarda la Repubblica italiana, il dispositivo della
citata decisione enuncia, in particolare, quanto segue:

« _Articolo 5_

1\.       [La Repubblica italiana adotta] tutti i provvedimenti necessari per
recuperare presso [il beneficiario] gli aiuti incompatibili di cui
all'articolo 4.

2.      Il recupero e effettuato senza indugio e con le procedure applicabili in diritto interno, a condizione che consentano l'esecuzione immediata e effettiva della presente decisione. 

(...)

5\.       Entro due mesi dalla notificazione della presente decisione, [la
Repubblica italiana intima al beneficiario] degli aiuti incompatibili di cui
all'articolo 4 di rimborsare gli aiuti illegittimi, maggiorati di interessi.

_Articolo 6_

1.      [La Repubblica italiana informa] la Commissione, entro due mesi dalla notificazione della presente decisione, delle misure previste e gia adottate per conformarvisi. 

2.      Le informazioni relative al recupero sono trasmesse utilizzando il questionario di cui all'allegato 1».

8        La stessa decisione e stata notificata alla Repubblica italiana l'8
dicembre 2005.

  _La decisione 2007/375_

9        Con la decisione 2007/375 la Commissione ha posto fine al
procedimento d'indagine formale riguardante il periodo successivo al 1°
gennaio 2004. Essa ha qualificato come aiuti di Stato le esenzioni concesse
nel corso di tale periodo e ha dichiarato, in sostanza, una parte di tali
aiuti illegittima e incompatibile con il mercato comune, nei limiti in cui i
beneficiari non pagavano almeno il 20% dell'accisa che sarebbe stata
altrimenti dovuta oppure il livello minimo di tassazione stabilito dalla
direttiva 2003/96, pari a EUR 15 per kg 1 000, qualunque fosse il valore
inferiore. Di conseguenza, la Commissione ha ordinato all'Irlanda, alla
Repubblica francese e alla Repubblica italiana di adottare tutte le misure
necessarie per recuperare tale parte di detti aiuti presso i beneficiari.

10      Per quanto riguarda la Repubblica italiana, il dispositivo della
citata decisione enuncia, in particolare, quanto segue:

« _Articolo 4_

1.      [La Repubblica italiana adotta] le misure necessarie per recuperare presso [il beneficiario l'aiuto] illegittimamente [messo] a disposizione [del beneficiario]. 

2\.       Il recupero e effettuato senza indugio, con le procedure previste
dalla legislazione nazionale, purche esse consentano l'immediata ed effettiva
esecuzione della presente decisione.  

(...)

5\.       [La Repubblica italiana provvede] ad attuare la presente decisione
entro quattro mesi dalla data di notificazione della stessa.

(...)

_Articolo 6_

1\.        [La Repubblica italiana informa] la Commissione dell'avanzamento
del procedimento nazionale di esecuzione della presente decisione fino al suo
completamento.

2\.       Entro due mesi dalla notifica della presente decisione, [la
Repubblica italiana comunica] alla Commissione l'importo totale da recuperare
presso i beneficiari, specificando il dovuto per capitale e interessi mediante
la tabella in allegato e [trasmette] una descrizione dettagliata delle misure
gia adottate e programmate per conformarsi alla decisione. Entro lo stesso
termine [essa trasmette] alla Commissione tutti i documenti che comprovino che
[al beneficiario] e stato ordinato di rimborsare [l'aiuto].

3\.       Entro due mesi dalla notifica della presente decisione, [la
Repubblica italiana trasmette] alla Commissione documentazione comprovante di
aver ottemperato all'articolo 6.

4.      Decorsi i termini di cui ai paragrafi 2 e 3, [la Repubblica italiana presenta], su semplice richiesta della Commissione, una relazione sulle misure gia adottate e programmate per conformarsi ad essa. La relazione precisa inoltre gli importi degli aiuti e degli interessi gia recuperati presso [il beneficiario]». 

11      La stessa decisione e stata notificata alla Repubblica italiana l'8
febbraio 2007.

  _I ricorsi proposti avverso la decisione 2006/323_

12      Con atti introduttivi depositati presso la cancelleria del Tribunale
di primo grado delle Comunita europee in data 16, 17 e 23 febbraio 2006,
rispettivamente, la Repubblica italiana, l'Irlanda, la Repubblica francese e
le imprese beneficiarie degli aiuti dichiarati illegittimi e incompatibili con
il mercato comune concessi in Italia e in Irlanda, ossia l'Eurallumina SpA (in
prosieguo: l'«Eurallumina») e l'Aughinish Alumina Ltd, hanno proposto ricorsi
di annullamento avverso la decisione 2006/323. Tali cause sono state riunite
con ordinanza del presidente della Seconda Sezione del Tribunale del 1° marzo
2010.

13      Con sentenza del 12 dicembre 2007, Irlanda e a./Commissione (T‑50/06,
T‑56/06, T‑60/06, T‑62/06 e T‑69/06, EU:T:2007:383), il Tribunale ha annullato
integralmente tale decisione.

14      Tale sentenza e stata annullata con sentenza della Corte del 2
dicembre 2009, Commissione/Irlanda e a. (C‑89/08 P, EU:C:2009:742). Le cause
di cui trattasi sono state rinviate dinanzi al Tribunale.

15      Con sentenza del 21 marzo 2012, Irlanda e a./Commissione (T‑50/06
RENV, T‑56/06 RENV, T‑60/06 RENV, T‑62/06 RENV e T‑69/06 RENV, EU:T:2012:134),
il Tribunale ha annullato nuovamente la decisione 2006/323.

16      Con la sentenza del 10 dicembre 2013, Commissione/Irlanda e a.
(C‑272/12 P, EU:C:2013:812), la Corte ha annullato la sentenza Irlanda e
a./Commissione (EU:T:2012:134) e ha rinviato dinanzi al Tribunale le cause di
cui trattasi.

  _I ricorsi proposti avverso la decisione 2007/375_

17      Con atti introduttivi depositati presso la cancelleria del Tribunale
il 16 aprile 2007 (causa T‑119/07) e il 7 giugno 2007 (causa T‑207/07), la
Repubblica italiana e l'Eurallumina hanno entrambe proposto un ricorso di
annullamento avverso la decisione 2007/375.

18      Tali procedimenti sono stati sospesi in attesa della pronuncia,
innanzitutto, della sentenza Irlanda e a./Commissione (EU:T:2007:383),
successivamente della sentenza Commissione/Irlanda e a. (EU:C:2009:742), poi
della sentenza Irlanda e a./Commissione (EU:T:2012:134) e, infine, della
sentenza Commissione/Irlanda e a. (EU:C:2013:812).

  _Il procedimento di esecuzione della decisione 2006/323_

19      Con lettera del 9 marzo 2006 la Commissione ha ricordato che, ai sensi
dell'articolo 6 della decisione 2006/323, la Repubblica italiana avrebbe
dovuto informarla delle misure adottate per l'esecuzione di tale decisione
entro un termine di due mesi a decorrere dalla data di notifica di detta
decisione, ossia entro l'8 febbraio 2006.

20      L'8 maggio 2006 le autorita italiane hanno emesso un avviso di
pagamento nei confronti dell'Eurallumina al fine di procedere al recupero
dell'aiuto di Stato dichiarato illegittimo e incompatibile con il mercato
comune dalla decisione 2006/323.

21      Con lettera del 17 maggio 2006 le autorita italiane hanno informato la
Commissione di avere avviato le procedure di recupero di tale aiuto.

22      L'Eurallumina ha proposto un ricorso avverso detto avviso di
pagamento, chiedendone la sospensione dell'esecuzione in attesa di una
decisione sul merito. Con ordinanza n. 452/1/06, del 18 ottobre 2006, la
Commissione tributaria provinciale di Cagliari ha accolto tale istanza di
sospensione dell'esecuzione.

23      In seguito alla sentenza del 12 dicembre 2007, Irlanda e
a./Commissione (EU:T:2007:383), che aveva annullato la decisione 2006/323, le
autorita italiane hanno ritirato l'avviso di pagamento emesso l'8 maggio 2006.

24      Con lettera del 9 aprile 2008 la Commissione ha informato la
Repubblica italiana che, in seguito alla stessa sentenza, essa aveva cessato
di monitorare l'esecuzione della decisione 2006/323.

25      Con lettera del 18 dicembre 2009 la Commissione ha informato la
Repubblica italiana che, a seguito della sentenza della Corte del 2 dicembre
2009, Commissione/Irlanda e a. (EU:C:2009:742), che aveva annullato la
sentenza del Tribunale del 12 dicembre 2007, Irlanda e a./Commissione
(EU:T:2007:383), essa avrebbe ricominciato a seguire l'esecuzione della
decisione 2006/323.

26      Le autorita italiane hanno emesso un nuovo avviso di pagamento, che e
stato notificato all'Eurallumina il 19 febbraio 2010.

27      L'Eurallumina ha ottenuto, con l'ordinanza n. 213/1/10 della
Commissione tributaria provinciale di Cagliari, del 22 giugno 2010, la
sospensione dell'esecuzione di tale avviso di pagamento.

28      Le autorita italiane hanno presentato a piu riprese a tale autorita
giudiziaria istanze di revoca di detta ordinanza. Alla data di proposizione
del presente ricorso tutte le decisioni di accoglimento di tali istanze erano
state ulteriormente revocate.

  _Il procedimento di esecuzione della decisione 2007/375_

29      Con lettera del 27 febbraio 2007 la Commissione ha ricordato alla
Repubblica italiana che quest'ultima era tenuta, ai sensi dell'articolo 6
della decisione 2007/375, ad informarla delle misure previste e di quelle gia
adottate per conformarsi a tale decisione.

30      Il 22 marzo 2007 le autorita italiane hanno emesso un avviso di
pagamento nei confronti dell'Eurallumina per recuperare l'aiuto dichiarato
illegittimo e incompatibile con il mercato comune da detta decisione.
L'Eurallumina ha proposto un ricorso dinanzi alla Commissione tributaria
provinciale di Cagliari avverso tale avviso di pagamento, chiedendone la
sospensione dell'esecuzione in attesa di una decisione sul merito di tale
autorita giudiziaria.

31      Con lettera del 10 aprile 2007 le autorita italiane hanno informato la
Commissione dell'invio di detto avviso di pagamento. A tale lettera venivano
allegati i documenti di cui all'articolo 6, paragrafo 2, della decisione
2007/375.

32      Con ordinanza n. 636/1/07, la cui data non e stata specificata nelle
memorie della Repubblica italiana, la Commissione tributaria provinciale di
Cagliari ha accolto l'istanza di sospensione dell'esecuzione dell'avviso di
pagamento del 22 marzo 2007.

33      Con ordinanza n. 46/01/08, del 1° febbraio 2008, la Commissione
tributaria provinciale di Cagliari ha sospeso il giudizio di merito
riguardante tale avviso di pagamento.

34      Il 16 novembre 2008 le autorita italiane hanno chiesto alla
Commissione tributaria provinciale di Cagliari la revoca di tale ordinanza e
di quella che ha disposto la sospensione dell'esecuzione di detto avviso.

35      Il 18 settembre 2009 la Commissione tributaria provinciale di Cagliari
ha respinto tale istanza.

36      Successivamente, le autorita italiane hanno riproposto piu volte detta
istanza, senza che venisse accolta. Con ordinanza del 1° marzo 2011 la
Commissione tributaria provinciale di Cagliari ha infine revocato la
sospensione dell'esecuzione dello stesso avviso.

  **Sul ricorso**

  _Argomenti delle parti_

37      Nel suo ricorso la Commissione formula due capi di conclusioni.

38      In primo luogo, la Commissione ricorda che uno Stato membro
destinatario di una decisione che gli impone di recuperare un aiuto
illegittimo e tenuto ad adottare tutte le misure necessarie a tal fine entro i
termini impartiti. Orbene, la Repubblica italiana non avrebbe eseguito le
decisioni 2006/323 e 2007/375 entro siffatti termini.

39      Per quanto riguarda la decisione 2006/323, la Commissione afferma,
alla luce dell'articolo 6 di tale decisione, che il termine impartito alla
Repubblica italiana per recuperare l'aiuto dichiarato illegittimo e
incompatibile con il mercato comune da detta decisione era l'8 febbraio 2006.
Orbene, a tale data la Repubblica italiana non aveva proceduto al recupero
delle somme di cui trattasi.

40      Quanto alla decisione 2007/375, la Commissione rileva che, in base
all'articolo 4 di tale decisione, la Repubblica italiana doveva procedere al
recupero delle somme di cui trattasi nel termine di quattro mesi a decorrere
dalla data di notifica. Poiche tale decisione era stata notificata l'8
febbraio 2007, la Repubblica italiana aveva, dunque, tempo fino all'8 giugno
2007 per recuperare dette somme, cosa che non ha fatto.

41      Per la Commissione tale ritardo nell'esecuzione delle decisioni
2006/323 e 2007/375 non puo essere giustificato dalla circostanza che i
giudici nazionali abbiano disposto, a piu riprese, la sospensione
dell'esecuzione degli avvisi di pagamento emessi al fine di procedere al
recupero dei due aiuti dichiarati illegittimi e incompatibili con il mercato
comune poiche, secondo giurisprudenza costante, gli Stati membri sono tenuti a
prevedere procedure che consentano un recupero immediato ed effettivo degli
aiuti dichiarati illegittimi e, all'occorrenza, i loro giudici nazionali
devono disapplicare le disposizioni contrarie a tale obbligo. Se e vero che la
Corte ha potuto riconoscere nelle sue sentenze Zuckerfabrik Suderdithmarschen
e Zuckerfabrik Soest (C‑143/88 e C‑92/89, EU:C:1991:65) nonche Atlanta
Fruchthandelsgesellschaft e a. (I) (C‑465/93, EU:C:1995:369) che, a talune
condizioni, i giudici nazionali possono disporre la sospensione
dell'esecuzione di un provvedimento nazionale adottato in esecuzione di un
atto di diritto derivato, tali condizioni non sarebbero soddisfatte nella
fattispecie.

42      In secondo luogo, la Commissione afferma che la Repubblica italiana ha
tardato a trasmetterle talune informazioni riguardanti le misure intraprese
per conformarsi alle decisioni 2006/323 e 2007/375.

43      Da una parte, la Repubblica italiana non avrebbe rispettato l'articolo
6, paragrafo 1, della decisione 2006/323 informando soltanto il 17 maggio 2006
la Commissione di avere avviato le procedure di recupero mentre, in forza di
tale disposizione, siffatte informazioni avrebbero dovuto essere trasmesse
entro l'8 febbraio 2006.

44      Dall'altra parte, detto Stato membro non avrebbe rispettato i termini
che gli erano stati impartiti dall'articolo 6 della decisione 2007/375 per
trasmettere alla Commissione informazioni specifiche relative all'esecuzione
di tale decisione. Mentre, in forza di tale decisione, siffatte informazioni
sarebbero dovute pervenire a detta istituzione entro l'8 aprile 2007, esse le
sarebbero state comunicate il 10 aprile 2007.

45      In sua difesa la Repubblica italiana afferma di aver adottato tutte le
misure necessarie per recuperare gli aiuti dichiarati illegittimi e
incompatibili con il mercato comune e che il ritardo non potrebbe esserle
addebitato, in quanto esso sarebbe dovuto ai suoi giudici nazionali i quali,
sulla base dei criteri definiti dalla giurisprudenza, sarebbero stati
legittimamente in condizione di disporre la sospensione dell'esecuzione
dell'avviso di pagamento emesso per procedere a tale recupero.

46      In risposta al capo delle conclusioni riguardante la comunicazione
tardiva di talune informazioni, la Repubblica italiana non adduce alcun
argomento in difesa.

  _Giudizio della Corte_

47      Nel suo primo capo di conclusioni, la Commissione contesta alla
Repubblica italiana di non aver preso tutte le misure necessarie per
recuperare, nei termini impartiti, gli aiuti dichiarati illegittimi e
incompatibili dalle decisioni 2006/323 e 2007/375.

48      Secondo la Repubblica italiana, tale ritardo nel recupero di detti
aiuti e giustificato. Infatti, la circostanza che i giudici nazionali abbiano
disposto a piu riprese la sospensione dell'esecuzione degli avvisi di
pagamento emessi al fine di procedere al recupero di detti aiuti le avrebbe
impedito di effettuare tale recupero.

49      A tale riguardo si deve innanzitutto ricordare che lo Stato membro
destinatario di una decisione che gli impone di recuperare gli aiuti
illegittimi e tenuto, in forza dell'articolo 249 CE, ad adottare ogni misura
idonea ad assicurare l'esecuzione di tale decisione. Lo Stato membro, in linea
di principio, deve giungere a un effettivo recupero delle somme dovute
(sentenza Commissione/Italia, C‑454/09, EU:C:2011:650, punto 34 e
giurisprudenza citata).

50      Il recupero dev'essere effettuato tempestivamente e, al piu tardi, nel
termine previsto nella decisione, adottata ai sensi dell'articolo 88,
paragrafo 2, CE, che impone il recupero di un aiuto di Stato o, eventualmente,
nel termine stabilito successivamente dalla Commissione. Un recupero tardivo,
successivo ai termini stabiliti, non puo soddisfare gli obblighi imposti dal
Trattato (v., in tal senso, sentenza Commissione/Italia, EU:C:2011:650, punto
37 e giurisprudenza citata).

51      Nella fattispecie, per quanto riguarda la decisione 2007/375, che e
opportuno esaminare in primo luogo, si deve rilevare che, ai sensi del suo
articolo 4, paragrafo 1, la Repubblica italiana deve adottare tutte le misure
necessarie per recuperare l'aiuto considerato illegittimo e incompatibile con
il mercato comune da tale decisione. Secondo l'articolo 4, paragrafo 2, di
detta decisione, tale recupero deve essere effettuato senza indugio. Inoltre,
l'articolo 4, paragrafo 5, della stessa decisione prevede che la Repubblica
italiana debba provvedere affinche la decisione 2007/375 sia attuata entro
quattro mesi dalla data della sua notifica.

52      La decisione 2007/375 e stata notificata alla Repubblica italiana l'8
febbraio 2007. Il 22 marzo 2007 tale Stato membro ha emesso un avviso di
pagamento al fine di procedere al recupero dell'aiuto in questione.

53      Secondo la Repubblica italiana, l'esecuzione di tale avviso di
pagamento e stata sospesa in forza di diverse ordinanze della Commissione
tributaria provinciale di Cagliari.

54      Tuttavia, si deve rilevare che, sebbene la Repubblica italiana si sia
riferita, nel suo controricorso, ad una prima ordinanza n. 636/1/07 della
Commissione tributaria provinciale di Cagliari, che ha disposto la sospensione
dell'esecuzione di detto avviso di pagamento, essa non ha ne specificato la
data di tale ordinanza ne allegato detta ordinanza al fascicolo.

55      Orbene, quando uno Stato membro intende avvalersi di talune
circostanze al fine di giustificare il ritardo nel recupero di un aiuto
dichiarato illegittimo, ad esso spetta di fornire la prova del verificarsi di
tali circostanze.

56      Se da un allegato alle memorie della Commissione risulta che
l'ordinanza n. 636/1/07 della Commissione tributaria provinciale di Cagliari
potrebbe essere stata pronunciata il 10 luglio 2007, si deve constatare che
una siffatta data e successiva alla scadenza del termine di quattro mesi
impartito dall'articolo 4, paragrafo 5, della decisione 2007/375 alla
Repubblica italiana per procedere al recupero dell'aiuto in questione.

57      In tale contesto la Repubblica italiana non puo avvalersi di detta
ordinanza per giustificare la mancata esecuzione della decisione 2007/375
entro i termini impartiti.

58      Ne consegue che la Repubblica italiana, non essendosi conformata
all'articolo 4, paragrafi 1 e 5, di detta decisione, e venuta meno agli
obblighi ad essa incombenti.

59      Per quanto riguarda, in secondo luogo, la decisione 2006/323, il suo
articolo 5, paragrafo 1, prevede che la Repubblica italiana debba prendere
tutti i provvedimenti necessari per recuperare l'aiuto dichiarato illegittimo
e incompatibile con il mercato comune da tale decisione. L'articolo 5,
paragrafo 2, della stessa decisione prevede che il recupero di tale aiuto
debba avvenire senza indugio, senza ulteriormente precisare la data entro la
quale tale obbligo deve essere eseguito.

60      Alla luce delle evidenti somiglianze esistenti tra, da un lato,
l'articolo 5 della decisione 2006/323 e, dall'altro, l'articolo 4 della
decisione 2007/375 per il fatto che queste due decisioni hanno ad oggetto gli
stessi meccanismi di esenzione dall'accisa, salvo per il fatto che la
decisione 2006/323 concerne il periodo precedente al 1° gennaio 2004, mentre
la decisione 2007/375 verte sul periodo che inizia a decorrere da tale data,
la circostanza che in quest'ultima decisione la Commissione ha fissato un
termine di quattro mesi per recuperare l'aiuto potrebbe ugualmente essere
rilevante per valutare i parametri del termine non precisato al quale fa
riferimento la decisione 2006/323.

61      Nella fattispecie, si deve rilevare che la decisione 2006/323 e stata
notificata alla Repubblica italiana l'8 dicembre 2005. Il primo avviso di
pagamento volto a recuperare l'aiuto dichiarato illegittimo e incompatibile
con il mercato comune da tale decisione e stato emesso cinque mesi piu tardi,
l'8 maggio 2006. Inoltre, risulta dal fascicolo sottoposto alla Corte che la
sospensione dell'esecuzione di tale avviso di pagamento e stata concessa per
la prima volta con l'ordinanza n. 452/1/06 della Commissione tributaria
provinciale di Cagliari, del 18 ottobre 2006, ossia piu di dieci mesi dopo la
notifica di detta decisione.

62      Pertanto, poiche si sarebbe dovuto procedere al recupero dell'aiuto di
cui trattasi ben prima della decorrenza di tale periodo di dieci mesi, le
decisioni nazionali di sospensione dell'esecuzione invocate dalla Repubblica
italiana non possono giustificare il fatto che tale Stato membro non ha
proceduto al recupero di detto aiuto nei termini impartiti.

63      Di conseguenza, si deve constatare che la Repubblica italiana non ha
rispettato l'articolo 5, paragrafi 1 e 2, della decisione 2006/323 e che,
pertanto, essa e venuta meno agli obblighi ad essa incombenti.

64      Nel suo secondo capo di conclusioni, la Commissione contesta alla
Repubblica italiana di essere venuta meno agli obblighi ad essa incombenti per
aver tardato a trasmetterle le informazioni di cui all'articolo 6 della
decisione 2006/323 e all'articolo 6 della decisione 2007/375.

65      Poiche la Commissione ha presentato nel suo ricorso tale capo
separatamente da quello vertente sull'inadempimento dell'obbligo di recupero,
esso deve essere considerato, in assenza di diversa indicazione, come non
sollevato a titolo subordinato. Di conseguenza, esso deve essere ugualmente
esaminato.

66      Infatti, dalla circostanza che, da un lato, i termini impartiti alla
Repubblica italiana per comunicare le informazioni richieste sono diversi da
quelli previsti per procedere al recupero degli aiuti in questione e che,
dall'altro, l'articolo 6 della decisione 2006/323 e l'articolo 6 della
decisione 2007/375 non si limitano ad esigere che tale Stato membro informi la
Commissione in merito all'avvenuto recupero degli aiuti dichiarati illegittimi
ed incompatibili, ma lo obbligano anche a comunicare talune informazioni prima
di tale evento, si desume che la Commissione ha inteso far gravare su detto
Stato membro obblighi distinti da quelli esaminati nell'ambito del primo capo
delle conclusioni.

67      A tale riguardo si deve innanzitutto rilevare che la Repubblica
italiana non contesta gli asseriti inadempimenti.

68      Inoltre, e sufficiente ricordare che, secondo una giurisprudenza
costante, l'esistenza di un inadempimento dev'essere valutata in relazione
alla situazione dello Stato membro quale si presentava alla scadenza dei
termini impartiti (v., in tal senso, sentenza Commissione/Spagna, C‑529/09,
EU:C:2013:31, punti da 70 a 75).

69      Per quanto riguarda, in primo luogo, la decisione 2006/323, e pacifico
che, alla data di scadenza del termine di due mesi di cui all'articolo 6,
paragrafo 1, di tale decisione, ossia all'8 febbraio 2006, la Repubblica
italiana non aveva comunicato alla Commissione le informazioni richieste. Di
conseguenza, si deve constatare che, non avendo trasmesso, entro i termini
impartiti, le informazioni di cui all'articolo 6, paragrafo 1, di detta
decisione, la Repubblica italiana e venuta meno agli obblighi ad essa
incombenti in virtu di tale disposizione.

70      Per quanto riguarda, in secondo luogo, la decisione 2007/375, deriva
dal suo articolo 6, paragrafo 2, che la Repubblica italiana doveva informare
la Commissione dell'importo totale da recuperare presso il beneficiario e
trasmetterle tutti i documenti che comprovassero che ad esso era stato
ordinato di rimborsare l'aiuto dichiarato illegittimo e incompatibile con il
mercato comune da tale decisione, in un termine di due mesi a decorrere dalla
notifica di detta decisione.

71      Nella fattispecie, la decisione 2007/375 e stata notificata alla
Repubblica italiana l'8 febbraio 2007, di modo che l'obbligo di informazione
previsto all'articolo 6, paragrafo 2, di tale decisione doveva essere eseguito
entro l'8 aprile 2007. Orbene, la Repubblica italiana ha comunicato le
informazioni previste da tale disposizione solo il 10 aprile 2007. Di
conseguenza, si deve constatare che, sebbene il ritardo sia minimo, tale Stato
membro non ha trasmesso, nei termini impartiti, le informazioni previste da
tale disposizione e che, cosi facendo, esso e venuto meno agli obblighi ad
esso imposti in forza della medesima disposizione.

72      Alla luce delle suesposte considerazioni, si deve dunque dichiarare
che:

-        la Repubblica italiana, non avendo preso nei termini stabiliti tutti i provvedimenti necessari a recuperare gli aiuti di Stato giudicati illegittimi ed incompatibili con il mercato comune dalla decisione 2006/323 e dalla decisione 2007/375, e venuta meno agli obblighi ad essa imposti dall'articolo 5 della decisione 2006/323, dall'articolo 4 della decisione 2007/375 e dall'articolo 249, quarto comma, CE, e 

-        la Repubblica Italiana, non avendo trasmesso nei termini impartiti le informazioni di cui all'articolo 6, paragrafo 1, della decisione 2006/323 e all'articolo 6, paragrafo 2, della decisione 2007/375, e venuta meno agli obblighi ad essa imposti da tali due disposizioni e dall'articolo 249, quarto comma, CE. 

  **Sulle spese**

73      Ai sensi dell'articolo 138, paragrafo 1, del regolamento di procedura
della Corte, la parte soccombente e condannata alle spese se ne e stata fatta
domanda. Poiche la Commissione ne ha fatto domanda, la Repubblica italiana,
risultata soccombente, dev'essere condannata alle spese.

Per questi motivi, la Corte (Nona Sezione) dichiara e statuisce:

1)       **La Repubblica italiana, non avendo preso nei termini stabiliti
tutti i provvedimenti necessari a recuperare gli aiuti di Stato giudicati
illegittimi ed incompatibili con il mercato comune dalla decisione 2006/323/CE
della Commissione, del 7 dicembre 2005, relativa all 'esenzione dall'accisa
sugli oli minerali utilizzati come combustibile per la produzione di allumina
nella regione di Gardanne, nella regione di Shannon e in Sardegna cui hanno
dato esecuzione la Francia, l'Irlanda e l'Italia rispettivamente, e dalla
decisione 2007/375/CE della Commissione, del 7 febbraio 2007, relativa
all'esenzione dall'accisa sugli oli minerali utilizzati come combustibile per
la produzione di allumina nella regione di Gardanne, nella regione di Shannon
e in Sardegna, cui hanno dato esecuzione rispettivamente la Francia, l'Irlanda
e l'Italia [C 78/2001 (ex NN 22/01), C 79/2001 (ex NN 23/01), C 80/2001 (ex NN
26/01)], e venuta meno agli obblighi ad essa imposti dall'articolo 5 della
decisione 2006/323, dall'articolo 4 della decisione 2007/375 e dall'articolo
249, quarto comma, CE. **

**La Repubblica italiana, non avendo trasmesso nei termini impartiti le
informazioni di cui all 'articolo 6, paragrafo 1, della decisione 2006/323 e
all'articolo 6, paragrafo 2, della decisione 2007/375, e venuta meno agli
obblighi ad essa imposti da tali due disposizioni e dall'articolo 249, quarto
comma, CE.**

2)       **La Repubblica italiana e condannata alle spese.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark


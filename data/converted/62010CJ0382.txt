

**Causa C ‑382/10**

**Erich Albrecht e  altri **

**contro**

**Landeshauptmann von Wien**

(domanda di pronuncia pregiudiziale proposta dall'Unabhangiger
Verwaltungssenat Wien)

«Politica industriale -- Igiene dei prodotti alimentari -- Regolamento (CE) n.
852/2004 -- Vendita in self service di prodotti da forno»

Massime della sentenza

_Tutela della sanit a pubblica -- Igiene dei prodotti alimentari -- Obblighi
degli operatori del settore alimentare -- Disposizioni generali in materia di
igiene applicabili a tutti gli operatori_

_(Regolamento del Parlamento europeo e del Consiglio n.  852/2004, artt. 4, n.
2, 5, e allegato II, capitolo IX, punto 3)_

L'allegato II, capitolo IX, punto 3, del regolamento n. 852/2004, sull'igiene
dei prodotti alimentari, deve essere interpretato nel senso che, nel caso di
contenitori destinati alla vendita in self service di prodotti da forno, il
fatto che un potenziale acquirente possa aver teoricamente toccato a mani nude
gli alimenti in vendita o starnutito su questi ultimi non consente, di per se,
di constatare che tali alimenti non sono stati protetti da qualsiasi forma di
contaminazione atta a renderli inadatti al consumo umano, nocivi per la salute
o contaminati in modo tale da non poter essere ragionevolmente consumati in
tali condizioni.

A tale proposito si deve tener conto delle misure adottate dagli operatori in
forza dell'art. 5 del regolamento n. 852/2004 al fine di prevenire, eliminare
o ridurre ad un livello accettabile il rischio che puo presentare una
contaminazione ai sensi dell'allegato II, capitolo IX, punto 3, di tale
regolamento. Non si puo constatare l'insufficienza delle misure adottate dagli
operatori senza che siano debitamente prese in considerazione eventuali
perizie presentate da questi ultimi a dimostrazione che siffatti contenitori
non pongono alcun problema in materia di igiene.

(v. punti 22-24 e dispositivo)

  

  
  
  
  
  
  

SENTENZA DELLA CORTE (Ottava Sezione)

6 ottobre 2011 (*)

«Politica industriale - Igiene dei prodotti alimentari - Regolamento (CE) n.
852/2004 − Vendita in self service di prodotti da forno»

Nel procedimento C‑382/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Unabhangiger Verwaltungssenat Wien (Austria)
con decisione 22 luglio 2010, pervenuta in cancelleria il 29 luglio 2010,
nella causa

**Erich Albrecht** ,

**Thomas Neumann** ,

**Van-Ly Sundara** ,

**Alexander Svoboda** ,

**Stefan Toth**

contro

**Landeshauptmann von Wien** ,

LA CORTE (Ottava Sezione),

composta dal sig. K. Schiemann, presidente di sezione, dalla sig.ra A. Prechal
(relatore) e dal sig. E. Jarašiūnas, giudici,

avvocato generale: sig. J. Mazak

cancelliere: sig. K. Malacek, amministratore

vista la fase scritta del procedimento e in seguito all'udienza dell'8 giugno
2011,

considerate le osservazioni presentate:

-        per i sigg. Albrecht, Neumann, Sundara, Svoboda e Toth, dagli avv.ti A. Natterer e M. Kraus, Rechtsanwalte;

-        per il governo ceco, dai sigg. M. Smolek e J. Vlačil, in qualita di agenti;

-        per il governo dei Paesi Bassi, dalla sig.ra C. Wissels, in qualita di agente;

-        per la Commissione europea, dal sig. B. Schima e dalla sig.ra A. Marcoulli, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'allegato II, capitolo IX, punto 3, del regolamento (CE) del Parlamento
europeo e del Consiglio 29 aprile 2004, n. 852, sull'igiene dei prodotti
alimentari (GU L 139, pag. 1, e rettifica in GU L 226, pag. 3; in prosieguo:
il «regolamento»).

2        Tale domanda e stata proposta nell'ambito di una controversia tra i
sigg. Albrecht, Neumann, Sundara, Svoboda nonche Toth e il Landeshauptmann von
Wien (governatore del Land di Vienna) attinente a decisioni riguardanti
l'allestimento di contenitori destinati alla vendita in self service di
prodotti da forno.

  **Contesto normativo**

  _La normativa dell 'Unione_

3        L'art. 1 del regolamento, intitolato «Ambito di applicazione», al suo
n. 1 prevede quanto segue:

«Il presente regolamento stabilisce norme generali in materia di igiene dei
prodotti alimentari destinate agli operatori del settore alimentare, tenendo
conto in particolare dei seguenti principi:

a)      la responsabilita principale per la sicurezza degli alimenti incombe
all'operatore del settore alimentare;

(...)

d)      l'applicazione generalizzata di procedure basate sui principi del
sistema HACCP [principi del sistema dell'analisi dei pericoli e dei punti
critici di controllo], unitamente all'applicazione di una corretta prassi
igienica, dovrebbe accrescere la responsabilita degli operatori del settore
alimentare;

(...)».

4        L'art. 4 del regolamento, intitolato «Requisiti generali e specifici
in materia d'igiene», prevede, al suo n. 2:

«Gli operatori del settore alimentare che eseguono qualsivoglia fase della
produzione, della trasformazione e della distribuzione di alimenti successiva
a quelle di cui al paragrafo 1, rispettano i requisiti generali in materia
d'igiene di cui all'allegato II (...)».

5        L'art. 5 del regolamento, intitolato «Analisi dei pericoli e punti
critici di controllo», dispone, nei suoi nn. 1 e 2, quanto segue:

«1.      Gli operatori del settore alimentare predispongono, attuano e
mantengono una o piu procedure permanenti, basate sui principi del sistema
HACCP.

2.      I principi del sistema HACCP di cui al paragrafo 1 sono i seguenti:

a)      identificare ogni pericolo che deve essere prevenuto, eliminato o
ridotto a livelli accettabili;

(...)».

6        Nell'allegato II del regolamento, intitolato «Requisiti generali in
materia di igiene applicabili a tutti gli operatori del settore alimentare
(diversi da quelli di cui all'allegato I)», il capitolo IX di tale allegato
II, intitolato «Requisiti applicabili ai prodotti alimentari», contiene un
punto 3 formulato come segue:

«In tutte le fasi di produzione, trasformazione e distribuzione gli alimenti
devono essere protetti da qualsiasi forma di contaminazione atta a renderli
inadatti al consumo umano, nocivi per la salute o contaminati in modo tale da
non poter essere ragionevolmente consumati in tali condizioni».

  _La normativa nazionale_

7        Emerge dalla decisione di rinvio che, ai sensi dell'art. 39, n. 1,
punto 13, della legge in materia di sicurezza dei prodotti alimentari e di
tutela dei consumatori (Lebensmittelsicherheits- und Verbraucherschutzgesetz,
BGBl. I, 13/2006), qualora vengano accertate violazioni delle disposizioni
applicabili in materia di prodotti alimentari, il Landeshauptmann adotta le
misure necessarie, in base al tipo di violazione ed in osservanza del
principio di proporzionalita, ai fini dell'eliminazione dei difetti e della
diminuzione dei rischi, stabilendo, laddove necessario, un termine adeguato
nonche i requisiti o le condizioni necessarie. Tali misure possono consistere,
in particolare, nella realizzazione di miglioramenti delle strutture, delle
installazioni tecniche e delle attrezzature. L'imprenditore deve sopportare i
costi connessi con l'adozione di tali misure.

8         Ai sensi dell'art. 90, n. 3, punto 1, della citata legge, chi
contravviene alle prescrizioni di cui agli artt. 96 e 97 della stessa commette
un'infrazione amministrativa e deve essere punito dall'autorita amministrativa
distrettuale con una pena pecuniaria fino a EUR 20 0000, aumentata per la
recidiva fino a EUR 40 000, e, in caso di mancata liquidazione di tale somma,
con una pena detentiva sostitutiva fino a sei settimane.

  **Cause principali e questioni pregiudiziali**

9        Il giudice del rinvio e investito di diversi ricorsi proposti da
operatori commerciali in franchising i quali vendono prodotti da forno. Le
autorita competenti hanno imposto a tali operatori di allestire contenitori
destinati alla vendita di tali prodotti in self service in modo tale che
questi ultimi potessero essere presi solo con l'ausilio di strumenti tecnici,
come pinze o dispositivi di erogazione, e che non fosse possibile la
reintroduzione di prodotti da forno gia prelevati.

10      Tali prescrizioni seguivano a controlli amministrativi nel corso dei
quali e stato accertato che, nei negozi di generi alimentari di cui trattasi
nella causa principale, erano stati predisposti contenitori destinati alla
vendita in self service di prodotti da forno. Secondo gli accertamenti
effettuati, i coperchi di tali contenitori sono provvisti di manici che
consentono di sollevarli con una mano, mentre, con l'altra, possono essere
presi i prodotti mediante una pinza messa a disposizione del cliente. In
seguito, quest'ultimo deve rimettere la pinza al suo posto e richiudere il
coperchio.

11      Il Landeshauptmann von Wien ha considerato che tali contenitori per la
vendita in self service presentano l'inconveniente di consentire ai clienti di
prendere e toccare le merci a mani nude, nonche di tossire e starnutire su
dette merci. Inoltre, tale autorita ha sottolineato il fatto che il
dispositivo di chiusura non impedisce al cliente di reintrodurre la merce nel
contenitore. Secondo la citata autorita, l'esposizione di tali prodotti
alimentari agli starnuti dei clienti puo provocare il deposito, su tali
prodotti, di germi e virus. Parimenti, il fatto di prendere gli alimenti a
mani nude potrebbe contribuire alla trasmissione dei germi.

12      Dinanzi al giudice del rinvio i ricorrenti nella causa principale
fanno valere che i contenitori in questione sarebbero stati importati dalla
Germania e che qui verrebbero utilizzati a centinaia, se non a migliaia, nel
commercio di prodotti alimentari. Le autorita tedesche non avrebbero mai
contestato la conformita di tali contenitori, in particolare, con i requisiti
di cui all'allegato II, capitolo IX, punto 3, del regolamento. I ricorrenti
nella causa principale sottolineano anche il fatto che i clienti sono stati
espressamente invitati a non reintrodurre i prodotti nei contenitori.

13      Il giudice del rinvio aggiunge che emerge da perizie di esperti
tedeschi ed austriaci che i citati contenitori non pongono alcun problema in
materia di igiene.

14      Considerando che la soluzione delle controversie sottopostegli
richieda l'interpretazione dell'allegato II, capitolo IX, punto 3, del
regolamento, l'Unabhangiger Verwaltungssenat Wien ha deciso di sospendere il
procedimento e di sottoporre alla Corte le seguenti questioni pregiudiziali:

«1)      In base a quali criteri si deve accertare se un prodotto alimentare
sia inadatto al consumo umano ai sensi dell'allegato II, capitolo IX, punto 3,
del [regolamento]. Se, a tal fine, sia sufficiente che un potenziale
acquirente possa aver toccato un alimento in vendita o averci starnutito
sopra.

2)      In base a quali criteri si deve accertare se un prodotto sia nocivo
per la salute ai sensi dell'allegato II, capitolo IX, punto 3, del
[regolamento]. Se, a tal fine, sia sufficiente che un potenziale acquirente
possa aver toccato un alimento in vendita o averci starnutito sopra.

3)      In base a quali criteri si deve accertare se sussista una
contaminazione tale che non si possa piu ragionevolmente considerare che un
alimento possa essere consumato nelle condizioni in cui si trova ai sensi
dell'allegato II, capitolo IX, punto 3, del [regolamento]. Se, a tal fine, sia
sufficiente che un potenziale acquirente possa aver toccato un alimento in
vendita o averci starnutito sopra».

  **Sulle questioni pregiudiziali**

15      Con le sue questioni, che vanno esaminate congiuntamente, il giudice
del rinvio chiede, sostanzialmente, se l'allegato II, capitolo IX, punto 3,
del regolamento debba essere interpretato nel senso che, in circostanze come
quelle oggetto della causa principale, nel caso di contenitori destinati alla
vendita in self service di prodotti da forno, il fatto che un potenziale
acquirente possa aver teoricamente toccato a mani nude gli alimenti in vendita
o starnutito su questi ultimi consenta, di per se, di constatare che tali
alimenti non sono stati protetti da qualsiasi forma di contaminazione atta a
renderli inadatti al consumo umano, nocivi per la salute o contaminati in modo
tale da non poter essere ragionevolmente consumati in tali condizioni.

16       A tale proposito si deve rilevare che il citato punto 3 sancisce una
norma generale di igiene alla quale gli operatori del settore alimentare,
menzionati nell'art. 4, n. 2, del regolamento, devono conformarsi in forza di
tale medesima disposizione.

17      Lo stesso punto 3, in combinato disposto con l'art. 4, n. 2, del
regolamento, impone ai citati operatori, in qualsivoglia fase della
produzione, della trasformazione e della distribuzione, di proteggere gli
alimenti da qualsiasi forma di contaminazione atta a renderli inadatti al
consumo umano, nocivi per la salute o contaminati in modo tale da non poter
essere ragionevolmente consumati in tali condizioni.

18      Relativamente al contesto in cui si collocano le citate disposizioni,
di cui si deve parimenti tener conto ai fini interpretativi conformemente alla
giurisprudenza consolidata (v., in tal senso, sentenza 22 dicembre 2010, causa
C‑116/10, Feltgen e Bacino Charter Company, Rac.. pag. I‑14187, punto 12 e
giurisprudenza ivi citata), occorre prendere in considerazione l'art. 5 del
regolamento, come fatto valere correttamente dal governo ceco e da quello dei
Paesi Bassi, nonche dalla Commissione europea.

19       Ai sensi del n. 1 del citato art. 5, gli operatori del settore
alimentare predispongono, attuano e mantengono una o piu procedure permanenti
basate sui principi del sistema HACCP. Tra tali principi e menzionato quello
contenuto nell'art. 5, n. 2, lett. a), del regolamento, il quale impone di
identificare ogni pericolo che deve essere prevenuto, eliminato o ridotto a
livelli accettabili.

20      Come emerge, in particolare, dall'art. 1, n. 1, lett. a) e d), del
regolamento, l'obbligo di cui all'art. 5, n. 1, dello stesso e espressione
dello scopo perseguito dal legislatore dell'Unione di attribuire la
responsabilita principale in materia di sicurezza degli alimenti agli
operatori del settore alimentare.

21      Orbene, l'allegato II, capitolo IX, punto 3, del regolamento deve
essere interpretato in modo da non privare l'art. 5 di tale regolamento del
suo effetto utile.

22      Ne consegue che, in una circostanza come quella oggetto della causa
principale, dalla quale non emerge che un'effettiva contaminazione sia stata
rilevata dalle autorita competenti, non si puo concludere che gli operatori
del settore alimentare interessati abbiano violato tale punto 3 sulla base
della sola constatazione che un potenziale acquirente possa aver teoricamente
toccato a mani nude gli alimenti in vendita o starnutito su questi ultimi,
senza prendere in considerazione le misure che tali operatori hanno adottato
conformemente all'art. 5 del regolamento al fine di prevenire, eliminare o
ridurre ad un livello accettabile il rischio che puo presentare una
contaminazione ai sensi dell'allegato II, capitolo IX, punto 3, di tale
regolamento e senza contestare l'insufficienza delle misure adottate a tale
proposito sulla base di tutti i dati pertinenti disponibili.

23      A quest'ultimo proposito non si puo, in particolare, constatare
l'insufficienza di tali misure senza che siano debitamente prese in
considerazione eventuali perizie, come quelle presentate da tali stessi
operatori a dimostrazione che i citati contenitori, destinati alla vendita in
self service, non pongono alcun problema in materia di igiene.

24      Occorre, di conseguenza, risolvere le questioni sottoposte dichiarando
che l'allegato II, capitolo IX, punto 3, del regolamento deve essere
interpretato nel senso che, in circostanze come quelle oggetto della causa
principale, nel caso di contenitori destinati alla vendita in self service di
prodotti da forno, il fatto che un potenziale acquirente possa aver
teoricamente toccato a mani nude gli alimenti in vendita o starnutito su
questi ultimi non consente, di per se, di constatare che tali alimenti non
sono stati protetti da qualsiasi forma di contaminazione atta a renderli
inadatti al consumo umano, nocivi per la salute o contaminati in modo tale da
non poter essere ragionevolmente consumati in tali condizioni.

  **Sulle spese**

25      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Ottava Sezione) dichiara:

**L 'allegato II, capitolo IX, punto 3, del regolamento (CE) del Parlamento
europeo e del Consiglio 29 aprile 2004, n. 852, sull'igiene dei prodotti
alimentari, deve essere interpretato nel senso che, in circostanze come quelle
oggetto della causa principale, nel caso di contenitori destinati alla vendita
in self service di prodotti da forno, il fatto che un potenziale acquirente
possa aver teoricamente toccato a mani nude gli alimenti in vendita o
starnutito su questi ultimi non consente, di per se, di constatare che tali
alimenti non sono stati protetti da qualsiasi forma di contaminazione atta a
renderli inadatti al consumo umano, nocivi per la salute o contaminati in modo
tale da non poter essere ragionevolmente consumati in tali condizioni.**

Firme

* * *

* Lingua processuale: il tedesco. 




**Causa C ‑52/10**

**Eleftheri tileorasi AE «ALTER CHANNEL» **

**e**

**Konstantinos Giannikos**

**contro**

**Ypourgos Typou kai Meson Mazikis Enimerosis**

**e**

**Ethniko Symvoulio Radiotileorasis**

(domanda di pronuncia pregiudiziale proposta dal Symvoulio tis Epikrateias)

«Direttiva 89/552/CEE -- Attivita televisive -- Art. 1, lett. d) -- Nozione di
"pubblicita clandestina" -- Carattere intenzionale -- Presentazione di un
trattamento odontoiatrico estetico nel corso di una trasmissione televisiva»

Massime della sentenza

1.         _Diritto dell 'Unione -- Interpretazione -- Testi plurilingue -- Divergenze fra le varie versioni linguistiche -- Presa in considerazione del sistema e della finalita della regolamentazione controversa _

2.         _Libera prestazione dei servizi -- Attivita televisive -- Direttiva 89/552 -- Nozione di pubblicita clandestina_

_[Direttiva del Consiglio 89/552, art.  1, lett. d)]_

1.        Data la necessita che le disposizioni di diritto dell'Unione vengano applicate, e quindi interpretate, in modo uniforme, in caso di dubbio il testo di una disposizione non puo essere considerato isolatamente, in una delle sue versioni, ma deve venire interpretato e applicato alla luce dei testi redatti nelle altre lingue ufficiali. 

In caso di disparita tra le diverse versioni linguistiche di un testo
dell'Unione, la disposizione di cui e causa dev'essere intesa in funzione del
sistema e della finalita della normativa di cui fa parte.

(v. punti 23-24)

2.        L'art. 1, lett. d), della direttiva 89/552, relativa al coordinamento di determinate disposizioni legislative, regolamentari e amministrative degli Stati membri concernenti l'esercizio delle attivita televisive, come modificata dalla direttiva 97/36, deve essere interpretato nel senso che l'esistenza di un compenso o di un altro pagamento non costituisce un elemento necessario per poter ritenere provato il carattere intenzionale di una pubblicita clandestina. 

Infatti, benche tale disposizione stabilisca una presunzione secondo cui il
carattere intenzionale di una presentazione di beni, di servizi, del nome, del
marchio o delle attivita di un produttore di beni o prestatore di servizi, in
un programma, si ritiene provato qualora tale presentazione venga effettuata
dietro compenso o altro pagamento, essa non puo tuttavia essere oggetto di
un'interpretazione restrittiva in quanto quest'ultima rischierebbe di
compromettere la protezione integrale ed adeguata degli interessi dei
telespettatori che tale direttiva mira a garantire e potrebbe, inoltre,
privare di effetto utile il divieto di pubblicita clandestina sancito
dall'art. 10, n. 4, della direttiva 89/552, tenuto conto della difficolta, o
addirittura dell'impossibilita, in taluni casi, di dimostrare l'esistenza di
un compenso o di un altro pagamento con riferimento ad una pubblicita che
presenta peraltro tutte le caratteristiche di una pubblicita clandestina, di
cui all'art. 1, lett. d), della direttiva di cui trattasi.

Inoltre, non puo essere escluso che una normativa di uno Stato membro preveda,
oltre all'esistenza di un compenso o di un altro pagamento, ulteriori criteri
che consentano di ritenere provato il carattere intenzionale di una pubblicita
clandestina.

(v. punti 30-37 e dispositivo)

  
  
  
  
  
  

SENTENZA DELLA CORTE (Terza Sezione)

9 giugno 2011 (*)

«Direttiva 89/552/CEE - Attivita televisive - Art. 1, lett. d) - Nozione di
"pubblicita clandestina" - Carattere intenzionale - Presentazione di un
trattamento odontoiatrico estetico nel corso di una trasmissione televisiva»

Nel procedimento C‑52/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Symvoulio tis Epikrateias (Grecia), con
decisione 23 dicembre 2009, pervenuta in cancelleria il 1° febbraio 2010,
nella causa

**Eleftheri tileorasi AE «ALTER CHANNEL»,**

**Konstantinos Giannikos**

contro

**Ypourgos Typou kai Meson Mazikis Enimerosis,**

**Ethniko Symvoulio Radiotileorasis,**

LA CORTE (Terza Sezione),

composta dal sig. K. Lenaerts, presidente di sezione, dalla sig.ra R. Silva de
Lapuerta (relatore), dai sigg. E. Juhasz, G. Arestis e T. von Danwitz,
giudici,

avvocato generale: sig. N. Jaaskinen,

cancelliere: sig.ra L. Hewlett, amministratore principale,

vista la fase scritta del procedimento e in seguito all'udienza del 2 marzo
2011,

considerate le osservazioni presentate:

-        per la Eleftheri tileorasi AE «ALTER CHANNEL» e il sig. Giannikos, dall'avv. D. Sarafianos, dikigoros,

-        per il governo greco, dalle sig.re A. Samoni-Rantou, E.-M. Mamouna e N. Marioli, in qualita di agenti,

-        per il governo lettone, dalle sig.re K. Drēviņa e M. Borkoveca, in qualita di agenti,

-        per il governo svedese, dalle sig.re C. Meyer-Seitz e S. Johannesson, in qualita di agenti,

-        per la Commissione europea, dalla sig.ra C. Vrignon e dal sig. D. Triantafyllou, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 1, lett. d), della direttiva del Consiglio 3 ottobre 1989,
89/552/CEE, relativa al coordinamento di determinate disposizioni legislative,
regolamentari e amministrative degli Stati membri concernenti l'esercizio
delle attivita televisive (GU L 298, pag. 23), come modificata dalla direttiva
del Parlamento europeo e del Consiglio 30 giugno 1997, 97/36/CE (GU L 202,
pag. 60; in prosieguo: la «direttiva 89/552»).

2        Tale domanda e stata presentata nell'ambito di una controversia tra
la societa televisiva Eleftheri tileorasi AE «ALTER CHANNEL» (in prosieguo:
la«Eleftheri tileorasi») e il sig. Giannikos, da un lato, e l'Ypourgos Typou
kai Meson Mazikis Enimerosis (Ministro della Stampa e dei Mezzi di
comunicazione) nonche l'Ethniko Symvoulio Radiotileorasis (Consiglio nazionale
per la radiotelevisione; in prosieguo: l'«ESR»), dall'altro, in merito ad una
decisione dell'ESR con cui e stata inflitta all'Eleftheri tileorasi e al sig.
Giannikos un'ammenda per violazione di disposizioni nazionali relative alla
pubblicita clandestina.

  **Contesto normativo**

  _La normativa dell'Unione_

3        Il ventisettesimo 'considerando' della direttiva 89/552 ha il
seguente tenore:

«considerando che, per garantire un'integrale ed adeguata protezione degli
interessi della categoria di consumatori costituita dai telespettatori, e
essenziale che la pubblicita televisiva sia sottoposta ad un certo numero di
norme minime e di criteri e che gli Stati membri abbiano la facolta di
stabilire norme piu rigorose o piu particolareggiate e, in alcuni casi,
condizioni differenti per le emittenti televisive soggette alla loro
giurisdizione».

4        L'art. 1, lett. c) e d), della predetta direttiva stabilisce quanto
segue:

«Ai fini della presente direttiva:

(...)

c)      per "pubblicita televisiva" si intende ogni forma di messaggio
televisivo trasmesso a pagamento o dietro altro compenso, ovvero a fini di
autopromozione, da un'impresa pubblica o privata nell'ambito di un'attivita
commerciale, industriale, artigiana o di una libera professione, allo scopo di
promuovere la fornitura, dietro compenso, di beni o di servizi, compresi i
beni immobili, i diritti e le obbligazioni;

d)      per "pubblicita clandestina" si intende la presentazione orale o
visiva di beni, di servizi, del nome, del marchio o delle attivita di un
produttore di beni o di un fornitore di servizi in un programma, qualora tale
presentazione sia fatta intenzionalmente dall'emittente per perseguire scopi
pubblicitari e possa ingannare il pubblico circa la sua natura; si considera
intenzionale una presentazione quando e fatta dietro compenso o altro
pagamento».

5        L'art. 10, nn. 1 e 4, della direttiva in esame cosi dispone:

«1\. La pubblicita televisiva e la televendita devono essere chiaramente
riconoscibili come tali ed essere nettamente distinte dal resto della
programmazione con mezzi ottici e/o acustici.

(…)

4.      La pubblicita e la televendita clandestine sono vietate». 

  _La normativa nazionale_

6        L'art. 1, lett. d), della direttiva 89/552 e stato recepito
nell'ordinamento giuridico greco con decreto presidenziale n. 100/2000
relativo alla pubblicita clandestina (FEK A' 98).

  **Causa principale e questione pregiudiziale**

7        La Eleftheri tileorasi e una societa che possiede e gestisce un
canale televisivo privato, noto sotto il nome di «ALTER CHANNEL».

8        Il sig. Giannikos e il presidente e il direttore esecutivo di tale
societa.

9        Nel corso di una trasmissione mandata in onda il 12 novembre 2003 su
detto canale televisivo, tre sequenze sono state dedicate alla presentazione
di un trattamento odontoiatrico estetico.

10      Durante la prima sequenza, in cui appariva in sovrimpressione la
menzione «le cambia il sorriso» , la presentatrice di tale trasmissione si e
intrattenuta con una dentista che, in presenza di una delle sue pazienti, ha
indicato che tale trattamento costituiva una novita a livello mondiale di cui
essa avrebbe dimostrato i risultati sulla dentatura di tale paziente e che,
dopo due ore, quest'ultima avrebbe avuto un sorriso naturale perfetto. La
dentista ha poi fornito qualche spiegazione sull'efficacia del metodo e ha
sottolineato che quest'ultimo consentiva di ottenere un sorriso naturale
perfetto. In risposta ad una domanda della presentatrice della trasmissione,
essa ha parimenti fornito indicazioni relative al costo del trattamento di cui
trattasi.

11      Durante la trasmissione sono state messe in onda alcune fotografie
della paziente, scattate prima del trattamento, per permettere ai
telespettatori di operare un confronto.

12      Durante una seconda sequenza, la paziente e apparsa con gli incisivi
dell'arcata superiore modificati e, durante la terza sequenza, essa e stata
filmata al termine del trattamento.

13      La presentatrice della trasmissione ha quindi dichiarato che il
trattamento per ottenere un sorriso naturale era durato effettivamente due
ore.

14      Una persona presente in platea ha dichiarato che anch'essa desiderava
avere un sorriso del genere. La dentista le ha quindi chiesto di mostrare la
sua dentatura attraverso lo schermo televisivo e hai poi fissato a tale
persona un appuntamento telefonico.

15      Con decisione n. 63/10.3.2004, l'ESR ha inflitto un'ammenda di EUR 25
000 all'Eleftheri tileorasi e al sig. Giannikos, con la motivazione che la
trasmissione televisiva in causa conteneva una pubblicita clandestina.

16      L'Eleftheri tileorasi e il sig. Giannikos hanno presentato un ricorso
di annullamento contro tale decisione dinanzi al giudice del rinvio.

17      In tali circostanze, il Symvoulio tis Epikrateias (Consiglio di Stato)
ha deciso di sospendere il giudizio e di sottoporre alla Corte la seguente
questione pregiudiziale:

«Se l'art. 1, lett. d), della direttiva [89/552], debba essere interpretato
nel senso che, nell'ambito della "pubblicita clandestina", il versamento di un
compenso o di un pagamento o corrispettivo di altro tipo costituisca elemento
concettuale indispensabile dello scopo pubblicitario».

  **Sulla questione pregiudiziale**

18      Con la sua questione il giudice del rinvio chiede, in sostanza, se
l'art. 1, lett. d), della direttiva 89/552 debba essere interpretato nel senso
che l'esistenza di un compenso o di un altro pagamento costituisce un elemento
necessario per poter ritenere provato il carattere intenzionale di una
pubblicita clandestina.

19      Va ricordato che, in forza di tale disposizione, la nozione di
«pubblicita clandestina» ha ad oggetto «la presentazione orale o visiva di
beni, di servizi, del nome, del marchio o delle attivita di un produttore di
beni o di un fornitore di servizi in un programma, qualora tale presentazione
sia fatta intenzionalmente dall'emittente per perseguire scopi pubblicitari e
possa ingannare il pubblico circa la sua natura».

20      A tal riguardo, detta disposizione indica parimenti che «si considera
intenzionale una presentazione quando e fatta [in particolare] dietro compenso
o altro pagamento».

21      Tuttavia, la locuzione «in particolare», che figura nelle versioni
spagnola, tedesca, inglese e francese, dell'art. 1, lett. d), seconda frase,
della direttiva 89/552, non compare nella versione greca della medesima
disposizione.

22      In tale contesto, va rilevato che la suddetta locuzione e stata
introdotta nella versione greca della definizione della nozione di
«comunicazione commerciale audiovisiva occulta», di cui all'art. 1, lett. j),
seconda frase, della direttiva 89/552, quale modificata dalla direttiva del
Parlamento europeo e del Consiglio 11 dicembre 2007, 2007/65/CE (GU L 332,
pag. 27) ed e stato ripresa nella versione greca di tale definizione,
contenuta nell'art. 1, lett. j), seconda frase, della direttiva del Parlamento
europeo e del Consiglio 10 marzo 2010, 2010/13/UE, relativa al coordinamento
di determinate disposizioni legislative, regolamentari e amministrative degli
Stati membri concernenti la fornitura di servizi di media audiovisivi
(direttiva sui «servizi di media audiovisivi») (GU L 95, pag. 1).

23      Secondo una giurisprudenza costante, data la necessita che le
disposizioni di diritto dell'Unione vengano applicate, e quindi interpretate,
in modo uniforme, in caso di dubbio il testo di una disposizione non puo
essere considerato isolatamente, in una delle sue versioni, ma deve venire
interpretato e applicato alla luce dei testi redatti nelle altre lingue
ufficiali (sentenza 19 aprile 2007, causa C‑63/06, Profisa, Racc. pag. I‑3239,
punto 13 e giurisprudenza ivi citata).

24      In caso di disparita tra le diverse versioni linguistiche di un testo
dell'Unione, la disposizione di cui e causa dev'essere intesa in funzione del
sistema e della finalita della normativa di cui fa parte (sentenza Profisa,
cit., punto 14 e giurisprudenza ivi citata).

25      Dal ventisettesimo 'considerando' della direttiva 89/552 si evince che
quest'ultima mira a garantire una protezione integrale ed adeguata degli
interessi di quella categoria di consumatori costituita dai telespettatori.

26      A tal riguardo, il summenzionato 'considerando' precisa che, per
conseguire tale obiettivo, e essenziale che la pubblicita televisiva sia
sottoposta ad un certo numero di norme minime e di criteri.

27      In tale contesto, l'art. 10, n. 4, della direttiva 89/552 vieta la
pubblicita clandestina.

28      La nozione di «pubblicita clandestina», definita dall'art. 1, lett.
d), della direttiva in parola, costituisce, rispetto a quella di «pubblicita
televisiva», definita dall'art. 1, lett. c), una nozione autonoma rispondente
a criteri specifici.

29      In particolare, da tale disposizione si evince che una pubblicita
clandestina deve essere «fatta intenzionalmente [da un']emittente per
perseguire scopi pubblicitari».

30      A tal riguardo, l'art. 1, lett. d), seconda frase, della direttiva
89/552 stabilisce una presunzione secondo cui il carattere intenzionale di una
presentazione di beni, di servizi, del nome, del marchio o delle attivita di
un produttore di beni o prestatore di servizi, in un programma, si ritiene
provato qualora tale presentazione venga effettuata dietro compenso o altro
pagamento.

31      Tuttavia, tale disposizione non puo essere oggetto di
un'interpretazione restrittiva secondo la quale una siffatta presentazione puo
essere considerata intenzionale unicamente qualora venga effettuata dietro
compenso o altro pagamento.

32      Infatti, un'interpretazione del genere non emerge ne dalla
formulazione letterale della presunzione enunciata in suddetta disposizione ne
dal sistema generale e dalla finalita della direttiva 89/552.

33      Al contrario, una siffatta interpretazione rischierebbe di
compromettere la protezione integrale ed adeguata degli interessi dei
telespettatori che la direttiva 89/552 mira a garantire, segnatamente mediante
il divieto di pubblicita clandestina sancito dall'art. 10, n. 4, della
medesima e potrebbe, inoltre, privare di effetto utile tale divieto, tenuto
conto della difficolta, o addirittura dell'impossibilita, in taluni casi, di
dimostrare l'esistenza di un compenso o di un altro pagamento con riferimento
ad una pubblicita che presenta peraltro tutte le caratteristiche, ricordate al
punto 19 della presente sentenza, di una pubblicita clandestina.

34      Di conseguenza, sebbene l'esistenza di un compenso o di un altro
pagamento costituisca un criterio che consente di ritenere provato lo scopo
pubblicitario di un'emittente televisiva, dalla formulazione dell'art. 1,
lett. d), della direttiva 89/552 nonche dal sistema generale e dalla finalita
di quest'ultima emerge, tuttavia, che uno scopo del genere non puo essere
escluso in mancanza di un siffatto compenso o altro pagamento.

35      Inoltre, va ricordato che, ai sensi del ventisettesimo 'considerando'
della direttiva 89/552, per garantire la protezione integrale ed adeguata
degli interessi di quella categoria di consumatori costituita dai
telespettatori, e essenziale che gli Stati membri abbiano la facolta di
fissare norme piu rigorose o piu particolareggiate e, in taluni casi,
condizioni diverse per le emittenti televisive soggette alla loro
giurisdizione.

36      Pertanto, non puo essere escluso che una normativa di uno Stato membro
preveda, oltre all'esistenza di un compenso o di un altro pagamento, ulteriori
criteri che consentano di ritenere provato il carattere intenzionale di una
pubblicita clandestina.

37      Atteso quanto precede, la questione sollevata deve essere risolta
dichiarando che l'art. 1, lett. d), della direttiva 89/552 deve essere
interpretato nel senso che l'esistenza di un compenso o di un altro pagamento
non costituisce un elemento necessario per poter ritenere provato il carattere
intenzionale di una pubblicita clandestina.

  **Sulle spese**

38      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**L 'art. 1, lett. d), della direttiva del Consiglio 3 ottobre 1989,
89/552/CEE, relativa al coordinamento di determinate disposizioni legislative,
regolamentari e amministrative degli Stati membri concernenti l'esercizio
delle attivita televisive, come modificata dalla direttiva del Parlamento
europeo e del Consiglio 30 giugno 1997, 97/36/CE, deve essere interpretato nel
senso che l'esistenza di un compenso o di un altro pagamento non costituisce
un elemento necessario per poter ritenere provato il carattere intenzionale di
una pubblicita clandestina.**

Firme

* * *

* Lingua processuale: il greco. 


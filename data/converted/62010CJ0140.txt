

**Causa C ‑140/10**

**Greenstar-Kanzi Europe NV**

**contro**

**Jean Hustin e Jo Goossens**

(domanda di pronuncia pregiudiziale proposta dallo Hof van Cassatie)

«Regolamento (CE) n. 2100/94, come modificato dal regolamento (CE) n. 873/2004
-- Interpretazione degli artt. 11, n. 1, 13, nn. 1-3, 16, 27, 94 e 104 --
Principio di esaurimento della privativa comunitaria per ritrovati vegetali --
Contratto di licenza -- Azione per infrazione nei confronti di un terzo --
Violazione del contratto di licenza da parte del licenziatario nei suoi
rapporti contrattuali con il terzo»

Massime della sentenza

_Agricoltura -- Legislazioni uniformi -- Privativa per ritrovati vegetali --
Azione per infrazione promossa dal titolare della privativa o dal
licenziatario contro un terzo che abbia ottenuto il materiale del raccolto
della varieta protetta tramite un altro licenziatario che ha violato le
condizioni o le limitazioni contenute nel contratto di licenza precedentemente
concluso con il titolare -- Ammissibilita -- Presupposto_

_(Regolamento del Consiglio n.  2100/94, come modificato dal regolamento n.
873/2004, artt. 11, n. 1, 13, nn. 1‑3, 16, 27, 94 e 104)_

L'art. 94 del regolamento n. 2100/94, concernente la privativa comunitaria per
ritrovati vegetali, come modificato dal regolamento n. 873/2004, in combinato
disposto con gli artt. 11, n. 1, 13, nn. 1‑3, 16, 27 e 104 di detto
regolamento, deve essere interpretato nel senso che il titolare della
privativa comunitaria per ritrovati vegetali o il licenziatario puo intentare
un'azione per infrazione contro un terzo, il quale abbia ottenuto il materiale
del raccolto della varieta protetta tramite un altro licenziatario che ha
violato le condizioni o le limitazioni contenute nel contratto di licenza che
quest'ultimo licenziatario ha precedentemente concluso con il titolare, purche
le condizioni o le limitazioni in esame riguardino direttamente gli elementi
essenziali della privativa comunitaria per ritrovati vegetali di cui trattasi,
cosa che spetta al giudice nazionale valutare.

Ai fini della valutazione dell'infrazione in una simile ipotesi, e irrilevante
il fatto che il terzo che abbia compiuto atti sul materiale del raccolto della
varieta protetta venduto o ceduto fosse informato o avrebbe dovuto essere
informato delle condizioni o delle limitazioni contenute nel suddetto
contratto di licenza.

(v. punti 44, 49, dispositivo 1-2)

  
  
  
  
  
  

SENTENZA DELLA CORTE (Prima Sezione)

20 ottobre 2011 (*)

«Regolamento (CE) n. 2100/94, come modificato dal regolamento (CE) n. 873/2004
- Interpretazione degli artt. 11, n. 1, 13, nn. 1‑3, 16, 27, 94 e 104 -
Principio di esaurimento della privativa comunitaria per ritrovati vegetali -
Contratto di licenza - Azione per infrazione nei confronti di un terzo -
Violazione del contratto di licenza da parte del licenziatario nei suoi
rapporti contrattuali con il terzo»

Nel procedimento C‑140/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dallo Hof van Cassatie (Belgio) con decisione 25
febbraio 2010, pervenuta in cancelleria il 17 marzo 2010, nella causa

**Greenstar-Kanzi Europe NV**

contro

**Jean Hustin,**

**Jo Goossens,**

LA CORTE (Prima Sezione),

composta dal sig. A. Tizzano, presidente di sezione, dai sigg., M. Safjan, M.
Ilešič, E. Levits e J.‑J. Kasel (relatore), giudici,

avvocato generale: sig. N. Jaaskinen

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la Greenstar-Kanzi Europe NV, dagli avv.ti N. Segers e K. Tielens, advocaten;

-        per i sigg. Hustin e Goossens, dagli avv.ti H. Van Gompel e J. Hensen, advocaten;

-        per il governo spagnolo, dal sig. F. Diez Moreno, in qualita di agente;

-        per la Commissione europea, dai sigg. F. Wilman e T. van Rijn, in qualita di agenti,

sentite le conclusioni dell'avvocato generale, presentate all'udienza del 7
luglio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 11, n. 1, 13, nn. 1‑3, 16, 27, 94 e 104 del regolamento (CE) del
Consiglio 27 luglio 1994, n. 2100, concernente la privativa comunitaria per
ritrovati vegetali (GU L 227, pag. 1, e rettifica in GU 2001, L 111, pag. 31),
come modificato dal regolamento (CE) del Consiglio 29 aprile 2004, n. 873 (GU
L 162, pag. 38); in prosieguo: il «regolamento n. 2100/94)».

2        Tale domanda e stata presentata nell'ambito di una controversia tra
la Green-Star Kanzi Europe NV (in prosieguo: la «GKE») e i sigg. Hustin e
Goossens in merito ad un'asserita violazione, da parte di questi ultimi, del
marchio Kanzi e della varieta di meli Nicoter, nonche dei diritti di marchio e
di privativa comunitaria per ritrovati vegetali ad essi associati, a causa
della commercializzazione di mele, con il marchio Kanzi, da parte dei sigg.
Hustin e Goossens.

  **Contesto normativo**

  _Il diritto dell 'Unione_

3        Il quattordicesimo 'considerando' del regolamento n. 2100/94 cosi
recita:

«considerando che, per garantire effetti uniformi del diritto comunitario di
tutela delle nuove varieta vegetali in tutta la Comunita, le transazioni
commerciali soggette al consenso del titolare devono essere chiaramente
definite; che da un lato, la portata della tutela deve essere ampliata
rispetto alla maggior parte dei sistemi nazionali onde includere taluni
materiali della varieta per tener conto degli scambi con territori che non
fanno parte della Comunita e in cui non vige un sistema di tutela; che,
d'altro canto, l'introduzione del principio di esaurimento dei diritti deve
garantire che la protezione non sia eccessiva».

4        L'art. 11, n. 1, di tale regolamento dispone quanto segue:

«Il diritto alla privativa comunitaria per ritrovati vegetali spetta alla
persona che ha creato oppure scoperto e sviluppato la varieta ovvero al suo
avente causa, entrambi - la persona e il suo avente causa - in appresso
denominati "il costitutore"».

5        L'art. 13 di detto regolamento e formulato come segue:

«1.      In virtu della privativa comunitaria per ritrovati vegetali il
titolare o i titolari di tale privativa, in appresso denominati "titolare",
hanno facolta di effettuare in ordine alle varieta gli atti indicati al
paragrafo 2.  

2.      Fatte salve le disposizioni degli artt. 15 e 16, gli atti indicati in appresso effettuati in ordine a costituenti varietali, o al materiale del raccolto della varieta protetta, in appresso denominati globalmente "materiali", richiedono l'autorizzazione del titolare: 

a)      produzione o riproduzione (moltiplicazione);

b)      condizionamento a fini di moltiplicazione;

c)      messa in vendita;

d)      vendita o altra commercializzazione;

e)      esportazione dalla Comunita;

f)      importazione nella Comunita;

g)      magazzinaggio per uno degli scopi di cui alle lettere da a) a f).

Il titolare puo subordinare la sua autorizzazione a determinate condizioni e
limitazioni.

3.      Le disposizioni del paragrafo 2 si applicano a prodotti del raccolto soltanto qualora essi siano stati ottenuti mediante un'utilizzazione non autorizzata dei costituenti varietali della varieta protetta e a meno che il titolare abbia avuto una congrua opportunita di esercitare il suo diritto in relazione ai suddetti costituenti varietali. 

(...)».

6        Ai sensi dell'art. 16 del regolamento n. 2100/94:

«La privativa comunitaria per ritrovati vegetali non si estende agli atti
riguardanti il materiale della varieta protetta o di una varieta contemplata
dalle disposizioni dell'articolo 13, paragrafo 5, che sia stata ceduta ad
altri in qualsiasi parte della Comunita dal titolare o con il suo consenso, o
qualsiasi materiale derivante da detto materiale, a meno che tali atti:

a)      siano relativi all'ulteriore moltiplicazione della varieta in
questione, salvo se tale moltiplicazione era prevista al momento della
cessione del materiale, oppure

b)      siano relativi all'esportazione di costituenti della varieta in paesi
terzi dove non siano protette le varieta del genere o specie cui appartiene la
varieta, salvo se il materiale esportato e destinato al consumo finale».

7        L'art. 27 del detto regolamento cosi dispone:

«1.      La privativa comunitaria per ritrovati vegetali puo essere oggetto,
in tutto o in parte, di licenze contrattuali. Dette licenze possono essere
esclusive o non esclusive.

2.      Il titolare puo far valere i diritti conferiti dalla privativa comunitaria per ritrovati vegetali nei confronti del titolare di una licenza contrattuale che violi le condizioni o i limiti della licenza di cui al paragrafo 1».      

8        L'art. 94 di detto regolamento dispone quanto segue:

«1.      Chiunque:

a)      compia senza esservi autorizzato uno degli atti contemplati
all'articolo 13, paragrafo 2, nei confronti di una varieta oggetto di una
privativa comunitaria per ritrovati vegetali

(...)

puo essere oggetto di un'azione intentata dal titolare per far cessare la
violazione o per ottenere un'equa compensazione o per entrambe le cose.

2.      Chiunque agisca deliberatamente o per negligenza e tenuto fra l'altro a risarcire il danno subito dal titolare per l'atto di cui trattasi. Nel caso di colpa lieve, il risarcimento puo essere ridotto in proporzione senza tuttavia essere inferiore al vantaggio ottenuto dall'autore dell'infrazione per il fatto di averla compiuta». 

9        L'art. 104 del medesimo regolamento cosi recita:

«1.      L'azione per infrazione puo essere promossa dal titolare. Il
licenziatario puo promuovere tali azioni salvo che siano state espressamente
escluse di concerto con il titolare nel caso di una licenza esclusiva o
dall'Ufficio ai sensi degli articoli 29 o 100, paragrafo 2.

2.      Ogni licenziatario puo intervenire nel quadro di un'azione per infrazione promossa dal titolare per ottenere un risarcimento per il danno subito». 

  **Causa principale e questioni pregiudiziali**

10      La societa Nicolai NV (in prosieguo: la «Nicolai») e il «costitutore»,
ai sensi dell'art. 11, n. 1, del regolamento n. 2100/94, di una nuova varieta
di meli, vale a dire la varieta Nicoter. Quest'ultima varieta e l'unica a
produrre mele che vengono commercializzate con il marchio Kanzi, sempreche
soddisfino determinati requisiti di qualita. Per evitare un'alterazione della
qualita della varieta e del marchio in esame, e stato realizzato un sistema
equivalente ad una rete di distribuzione selettiva, comprensivo di una serie
di oneri specifici che comportano restrizioni alla produzione dell'albero
nonche per quanto riguarda la produzione, conservazione, selezione e
commercializzazione dei frutti.

11      La domanda relativa alla varieta di meli Nicoter, depositata il 27
aprile 2001 dalla Nicolai, e stata pubblicata il 15 giugno 2001 nel
_Bollettino ufficiale dell 'Ufficio comunitario delle varieta vegetali_.

12      La privativa per ritrovati vegetali associata a tale domanda e stata
conferita dalla Nicolai alla societa Better3fruit NV (in prosieguo: la
«Better3fruit») il 3 settembre 2002. La Better3fruit e quindi titolare della
privativa comunitaria per ritrovati vegetali rilasciata per gli alberi della
varieta Nicoter.

13      La Better3fruit e inoltre titolare del marchio di mele Kanzi.

14      Nel 2003 la Better3fruit e la Nicolai hanno stipulato un contratto di
licenza con cui e stato conferito alla Nicolai il diritto esclusivo di
coltivare e commercializzare meli della varieta Nicoter. Detto contratto
prevede che la Nicolai «non trasferira o vendera alcun prodotto oggetto della
licenza se la controparte interessata non abbia previamente sottoscritto la
licenza di coltivazione di cui all'allegato 6 (in caso di
controparte/coltivatore) o la licenza di commercializzazione di cui
all'allegato 7 (in caso di controparte/partner commerciale)».

15      Il 24 dicembre 2004 la Nicolai ha venduto al sig. Hustin 7 000 meli
della varieta Nicoter. In questa transazione, quest'ultimo non si e impegnato
a rispettare determinate disposizioni con riguardo alla coltivazione delle
mele e alla vendita del raccolto.

16      Il contratto di licenza stipulato nel 2003 tra la Better3fruit e la
Nicolai e stato risolto il 20 gennaio 2005. Ad una data controversa tra le
parti della causa principale, la GKE ha ottenuto per i meli Nicoter i diritti
esclusivi di sfruttamento previsti dalla privativa comunitaria per ritrovati
vegetali. La GKE e diventata quindi licenziataria al posto della Nicolai.

17      Il 4 dicembre 2007 si e constatato che il sig. Goossens vendeva mele
con il marchio Kanzi. È risultato che tali mele gli erano state fornite dal
sig. Hustin.

18      In seguito a tale constatazione, la GKE ha proposto contro i sigg.
Hustin e Goossens un ricorso per infrazione della privativa comunitaria per
ritrovati vegetali. Il 29 gennaio 2008 il presidente del Rechtbank van
koophandel te Antwerpen (Tribunale di commercio di Anversa) (Belgio), in
qualita di giudice dei provvedimenti provvisori, ha dichiarato che sia il sig.
Hustin sia il sig. Goossens avevano violato la privativa comunitaria per
ritrovati vegetali della GKE.

19      Lo Hof van beroep te Antwerpen (Corte di appello di Anversa) ha
riformato tale decisione con sentenza 24 aprile 2008. Detto giudice, pur
ritenendo che la Nicolai non avesse effettivamente rispettato gli obblighi
derivanti dal contratto di licenza, ha dichiarato che non era ravvisabile,
quanto ai sigg. Hustin e Goossens, alcuna infrazione della privativa
comunitaria per ritrovati vegetali della GKE, dato che le limitazioni previste
dal contratto di licenza concluso tra la Better3fruit e la Nicolai non erano
opponibili ai sigg. Hustin e Goossens.

20      La GKE ha proposto un ricorso per cassazione contro detta sentenza
dello Hof van beroep te Antwerpen. Lo Hof van Cassatie, nutrendo dubbi circa
la portata da attribuire alla regola dell'esaurimento, quale enunciata
all'art. 16 del regolamento n. 2100/94, ha deciso di sospendere il
procedimento e di sottoporre alla Corte le due seguenti questioni
pregiudiziali:

«1)      Se l'art. 94 del regolamento n. 2100/94 (…), in combinato disposto
con gli artt. 11, n. 1, 13, nn. 1‑3, 16, 27 e 104 [di detto] regolamento (…),
debba essere interpretato nel senso che il titolare o il licenziatario puo
avviare un'azione per infrazione nei confronti di chiunque effettui atti
riguardanti il materiale a quest'ultimo venduto o ceduto da un licenziatario,
qualora non siano state rispettate le limitazioni convenute nel contratto di
licenza tra il licenziatario e il titolare della privativa comunitaria per il
caso di vendita di detto materiale.

2)      In caso di risposta affermativa, se ai fini della valutazione della
violazione sia rilevante che colui che effettua i menzionati atti sia al
corrente, o si ritiene debba essere al corrente, delle limitazioni contenute
nel contratto di licenza di cui sopra».

  **Sulle questioni pregiudiziali**

21      Con la sua prima questione, il giudice del rinvio chiede, in sostanza,
se il titolare della privativa comunitaria per ritrovati vegetali o il suo
licenziatario possa agire in giudizio per infrazione nei confronti di un terzo
che ha acquistato il materiale presso un altro licenziatario senza che
quest'ultimo abbia rispettato, nella vendita del materiale, le condizioni o le
limitazioni contenute nel contratto di licenza concluso tra il titolare e
quest'ultimo licenziatario.

22      In via preliminare, va osservato che la causa principale concerne
esclusivamente la questione se il nuovo licenziatario, ovvero la GKE, possa
agire in giudizio per infrazione nei confronti di terzi, nel caso di specie i
sigg. Hustin e Goossens, i quali hanno acquistato il materiale presso il
precedente licenziatario, nella fattispecie, la Nicolai, che, nella vendita di
questo materiale, ha violato i requisiti o le limitazioni contenuti nel
contratto di licenza da essa concluso, allora, con il titolare della privativa
comunitaria per ritrovati vegetali, vale a dire la Better3fruit.

23      Anche se non sembra pertinente la prima ipotesi menzionata dal giudice
del rinvio, ossia la facolta, per il titolare, di intentare egli stesso una
siffatta azione per infrazione nei confronti di detto terzo, tenuto conto
delle specificita della causa principale, e giocoforza, tuttavia, constatare
che l'art. 94, n. 1, del regolamento n. 2100/94 riserva al titolare della
privativa comunitaria per ritrovati vegetali il diritto di intentare un'azione
per infrazione.

24      Poiche il diritto del licenziatario di intentare un'azione simile
dipende da quello del titolare, occorre determinare, in un primo tempo, a
quali precise condizioni il regolamento n. 2100/94 subordina l'esercizio di
tale diritto da parte del titolare.

25      Per quanto concerne la privativa per ritrovati vegetali introdotta dal
regolamento n. 2100/94, va rilevato che quest'ultimo prevede vari livelli di
protezione e diversi rimedi giurisdizionali.

26      In primo luogo, esiste una tutela «primaria» applicabile ai
costituenti varietali ai sensi dell'art. 13, n. 2, del regolamento n. 2100/94.
Il materiale del raccolto e oggetto, da parte sua, di una tutela «secondaria»
che, pur essendo parimenti menzionata dall'art. 13, n. 2, di detto
regolamento, e ampiamente limitata dal n. 3 del medesimo articolo. Infatti,
sebbene i costituenti varietali e il materiale del raccolto rientrino nella
nozione di «materiali», ai sensi dell'art. 13, n. 2, di detto regolamento, la
tutela prevista per queste due categorie e tuttavia diversa.

27      In secondo luogo, il regolamento n. 2100/94 prevede varie possibilita
di ricorso. Ai sensi dell'art. 94, n. 1, di quest'ultimo, chiunque compia
senza esservi autorizzato uno degli atti contemplati all'art. 13, n. 2, nei
confronti di una varieta oggetto di una privativa comunitaria per ritrovati
vegetali puo essere oggetto di un'azione per infrazione.

28      Riguardo, in particolare, ai contratti di licenza, l'art. 27, n. 2,
del regolamento n. 2100/94 stabilisce che il titolare puo far valere i diritti
conferiti dalla privativa comunitaria per ritrovati vegetali nei confronti del
titolare di una licenza contrattuale che violi le condizioni o i limiti della
licenza di cui al n. 1 del medesimo articolo.

29      Occorre, pertanto, distinguere tra, da un lato, i ricorsi proposti dal
titolare avverso il licenziatario e, dall'altro, quelli proposti nei confronti
di un terzo che compia atti concernenti il materiale tutelato, senza esservi
autorizzato.

30      Quanto all'ultimo di questi due casi, oggetto della causa principale,
si deve aggiungere che l'art. 104, n. 1, del regolamento n. 2100/94 prevede la
possibilita, per il licenziatario, di esercitare l'azione per infrazione al
posto del titolare. Pertanto, la GKE, in qualita di licenziatario, e
autorizzata ad intentare un'azione per infrazione contro i sigg. Hustin e
Goossens.

31      Tuttavia, va osservato che, conformemente alla cosiddetta regola
«dell'esaurimento» di cui all'art. 16 del regolamento n. 2100/94, la privativa
comunitaria per ritrovati vegetali non si estende agli atti concernenti il
materiale della varieta protetta che sia stato ceduto a terzi dal titolare o
con il suo consenso in qualsiasi parte dell'Unione europea, a meno che tali
atti non implichino o un'ulteriore moltiplicazione della varieta di cui
trattasi, salvo se tale moltiplicazione era prevista al momento della cessione
del materiale, o un'esportazione di costituenti della varieta in paesi terzi
dove non siano protette le varieta del genere o specie cui appartiene la
varieta, eccetto il caso in cui il materiale esportato sia destinato al
consumo finale.

32      Da tale art. 16 del regolamento n. 2100/94, nonche dalla regola ivi
enunciata discende che, nell'ambito di una causa come quella principale,
l'azione per infrazione intentata dalla GKE, nella sua qualita di nuovo
licenziatario che agisce al posto del titolare, ovvero la Better3fruit, nei
confronti dei sigg. Hustin e Goossens, e configurabile solamente nella misura
in cui sia esaurito il diritto del titolare.

33      A tal proposito, dal fascicolo emerge che la Better3fruit e la Nicolai
hanno concluso un contratto di licenza, in forza del quale la Better3fruit ha
concesso alla Nicolai il diritto esclusivo di coltivare e di commercializzare
i meli della varieta Nicoter, nonche l'uso dei diritti associati a questi
ultimi.

34      Tale contratto di licenza conteneva condizioni o limiti in base ai
quali la Nicolai non aveva il diritto di cedere alcun prodotto, oggetto della
licenza, senza che il terzo di cui trattasi s'impegnasse a rispettare dette
condizioni o detti limiti.

35      Pertanto, occorre esaminare se, alla luce degli elementi esposti nei
due punti precedenti, sia esaurito il diritto del titolare della privativa
comunitaria per ritrovati vegetali.

36      La portata del principio dell'esaurimento, quale enunciato all'art. 16
del regolamento n. 2100/94, non e stata ancora oggetto di interpretazione da
parte della Corte.

37      Il giudice del rinvio si interroga sulla questione se, tuttavia, sia
applicabile per analogia la giurisprudenza della Corte relativa alla portata
di questo principio dell'esaurimento in materia di diritto dei marchi.

38      Da detta giurisprudenza, la quale concerne i rapporti tra il titolare
di un marchio e il suo licenziatario, discende che la commercializzazione di
prodotti contrassegnati dal marchio da parte di un licenziatario deve essere
considerata, in linea di principio, come effettuata con il consenso del
titolare del marchio (v. sentenza 23 aprile 2009, causa C‑59/08, Copad, Racc.
pag. I‑3421, punto 46).

39      Tuttavia, in base alla medesima giurisprudenza, il contratto di
licenza non equivale ad un consenso assoluto e incondizionato del titolare
alla commercializzazione, da parte del licenziatario, dei prodotti
contrassegnati da tale marchio (v. citata sentenza Copad, punto 47).

40      Per quanto concerne, in particolare, la privativa per ritrovati
vegetali, l'art. 27, n. 2, del regolamento n. 2100/94 prevede espressamente la
possibilita, per il titolare, di invocare i diritti conferitagli da questa
privativa nei confronti di un licenziatario, qualora quest'ultimo violi una
delle clausole del contratto di licenza.

41      Riguardo, per contro, all'azione per infrazione contro terzi,
contemplata dall'art. 94 del regolamento n. 2100/94, occorre tener conto del
quattordicesimo 'considerando' dello stesso regolamento secondo cui la tutela
di cui gode il titolare non e eccessiva. Pertanto, e giocoforza constatare che
la violazione di una qualunque clausola del contratto di licenza non puo
comportare il fatto che manchi sempre il consenso del titolare. In particolare
non si puo ritenere che questo consenso manchi nel caso in cui il
licenziatario violi una disposizione del contratto di licenza che non inficia
il consenso alla commercializzazione e quindi neanche l'esaurimento del
diritto del titolare.

42      Poiche il fascicolo sottoposto alla Corte non contiene copie degli
allegati 6 e 7 al contratto di licenza cui viene fatto riferimento nella
clausola in esame di detto contratto, la Corte non dispone di elementi
sufficienti per determinare il tipo di disposizione oggetto della causa
principale. Di conseguenza, spetta al giudice del rinvio qualificare, sulla
base dei fatti e delle circostanze della causa di cui e adito, le disposizioni
del contratto di licenza di cui trattasi.

43      Se il giudice del rinvio dovesse constatare che il materiale tutelato
e stato ceduto dal licenziatario in violazione di una condizione o di una
limitazione contenuta nel contratto di licenza e vertente direttamente sugli
elementi essenziali della privativa comunitaria per ritrovati vegetali, si
dovrebbe concludere che detta cessione del materiale da parte del
licenziatario ad un terzo e avvenuta senza il consenso del titolare, con la
conseguenza che il diritto di quest'ultimo non e esaurito. Per contro, la
violazione di disposizioni contrattuali di tutt'altra natura nel contratto di
licenza non impedisce l'esaurimento del diritto del titolare.

44      Alla luce delle considerazioni precedenti, la prima questione
sottoposta va risolta dichiarando che l'art. 94 del detto regolamento, in
combinato disposto con gli artt. 11, n. 1, 13, nn. 1‑3, 16, 27 e 104 di detto
regolamento, in condizioni quali quelle della causa principale, deve essere
interpretato nel senso che il titolare o il licenziatario puo intentare
un'azione per infrazione contro un terzo, il quale abbia ottenuto il materiale
tramite un altro licenziatario che ha violato le condizioni o le limitazioni
contenute nel contratto di licenza che quest'ultimo licenziatario ha
precedentemente concluso con il titolare, purche le condizioni o i limiti in
esame riguardino direttamente gli elementi essenziali della privativa
comunitaria per ritrovati vegetali di cui trattasi, il che spetta al giudice
del rinvio valutare.

45      Con la sua seconda questione, il giudice del rinvio chiede, in
sostanza, se, ai fini della valutazione dell'infrazione, si debba determinare
se il terzo che compia atti sul materiale venduto o ceduto fosse informato o
avrebbe dovuto essere informato delle condizioni o dei limiti contenuti nel
contratto di licenza.

46      A tal proposito va rilevato che l'art. 94, n. 1, del regolamento n.
2100/94 precisa le condizioni in cui il titolare della privativa comunitaria
per ritrovati vegetali puo intentare un'azione per infrazione nei confronti
dell'autore di quest'ultima al fine di ottenere o la cessazione
dell'infrazione o il versamento di un'equa remunerazione, o una combinazione
di queste due forme di riparazione.

47      Il n. 2 del medesimo articolo elenca i casi nei quali il titolare puo,
inoltre, intentare un'azione contro l'autore di un'infrazione allo scopo di
ottenere un risarcimento del danno causato da quest'ultima. Affinche il
titolare possa chiedere un siffatto risarcimento del danno subito, l'autore
dell'infrazione, conformemente a detto n. 2, deve aver agito deliberatamente o
per negligenza. Nel caso di colpa lieve, il diritto al risarcimento del
titolare puo, in linea di principio, essere ridotto in proporzione.

48      Dal confronto del tenore letterale di questi due paragrafi emerge la
mancanza, nel n. 1, di qualunque elemento soggettivo. Pertanto, e giocoforza
constatare che elementi soggettivi, quali la conoscenza di condizioni o di
limiti contenuti nel contratto di licenza, sono, in linea di principio,
irrilevanti ai fini della valutazione di un'infrazione e del diritto ad agire
contro l'autore della stessa.

49      Alla luce delle considerazioni che precedono, la seconda questione
sottoposta va risolta dichiarando che, ai fini della valutazione
dell'infrazione, e irrilevante il fatto che il terzo che abbia compiuto atti
sul materiale venduto o ceduto fosse informato o avrebbe dovuto essere
informato delle condizioni o delle limitazioni contenute nel contratto di
licenza.

  **Sulle spese**

50      Nei confronti delle parti nella causa principale il presente
procedimento costituisce un incidente sollevato dinanzi al giudice del rinvio,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

1)       **L 'art. 94 del regolamento (CE) del Consiglio 27 luglio 1994, n.
2100, concernente la privativa comunitaria per ritrovati vegetali, come
modificato dal regolamento (CE) del Consiglio 29 aprile 2004, n. 873, in
combinato disposto con gli artt. 11, n. 1, 13, nn. 1‑3, 16, 27 e 104 di detto
regolamento, in condizioni quali quelle della causa principale, deve essere
interpretato nel senso che il titolare o il licenziatario puo intentare
un'azione per infrazione contro un terzo, il quale abbia ottenuto il materiale
tramite un altro licenziatario che ha violato le condizioni o le limitazioni
contenute nel contratto di licenza che quest'ultimo licenziatario ha
precedentemente concluso con il titolare, purche le condizioni o le
limitazioni in esame riguardino direttamente gli elementi essenziali della
privativa comunitaria per ritrovati vegetali di cui trattasi, cosa che spetta
al giudice del rinvio valutare. **

2)       **Ai fini della valutazione dell 'infrazione, e irrilevante il fatto
che il terzo che abbia compiuto atti sul materiale venduto o ceduto fosse
informato o avrebbe dovuto essere informato delle condizioni o delle
limitazioni contenute nel contratto di licenza. **

Firme

* * *

* Lingua processuale: l'olandese. 


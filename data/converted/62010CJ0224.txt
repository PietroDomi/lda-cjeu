  
  
**Causa C ‑224/10**

**Procedimento penale**

**contro**

**Leo Apelt**

(domanda di pronuncia pregiudiziale proposta dal Landgericht Baden‑Baden)

«Direttiva 91/439/CEE -- Riconoscimento reciproco delle patenti di guida --
Revoca della patente di guida nazionale rilasciata dallo Stato membro di
residenza e rilascio di una patente di guida per i veicoli di categoria B e D
da parte di un altro Stato membro -- Rifiuto di riconoscimento da parte dello
Stato membro di residenza -- Obbligo di essere titolare di una patente valida
per i veicoli di categoria B al momento del rilascio della patente per i
veicoli di categoria D»

Massime della sentenza

_Trasporti -- Trasporti su strada -- Patente di guida -- Direttiva 91/439 --
Riconoscimento reciproco delle patenti di guida -- Sospensione temporanea
della patente di guida per la categoria B in un primo Stato membro, seguita da
una revoca -- Patente rilasciata in un secondo Stato membro nel corso del
periodo di sospensione temporanea per la categoria B -- Mancato rispetto del
requisito di residenza da parte di questo secondo Stato_

_[Direttiva del Consiglio 91/439, come modificata dalla direttiva 2000/56,
artt.  1, n. 2, 5, n. 1, lett. a), 7, n. 1, lett. b), e 8, nn. 2 e 4]_

Gli artt. 1, n. 2, 5, n. 1, lett. a), 7, n. 1, lett. b), e 8, nn. 2 e 4, della
direttiva 91/439, concernente la patente di guida, come modificata dalla
direttiva 2000/56, non ostano a che uno Stato membro ospitante rifiuti di
riconoscere una patente di guida per i veicoli di categoria B e D rilasciata
da un altro Stato membro, qualora, in primo luogo, il titolare di tale patente
di guida abbia conseguito un'autorizzazione alla guida di veicoli di categoria
B in violazione del requisito della residenza normale e dopo che la patente di
guida rilasciatagli dal primo Stato membro era stata oggetto di un
provvedimento di ritiro provvisorio da parte dei servizi di polizia di questo
medesimo Stato, ma prima dell'adozione, in quest'ultimo, di un provvedimento
giudiziale di revoca dell'autorizzazione alla guida, e qualora, in secondo
luogo, il titolare di detta patente abbia conseguito un'autorizzazione alla
guida di veicoli di categoria D successivamente all'adozione del citato
provvedimento giudiziale di revoca e dopo la scadenza del divieto di
conseguire una nuova patente di guida.

Infatti, il mancato rispetto del requisito della residenza normale ai sensi
dell'art. 7, n. 1, lett. b), della direttiva 91/439 e sufficiente, di per se
solo, a giustificare il rifiuto, da parte di uno Stato membro, di riconoscere
la patente di guida rilasciata da un altro Stato membro. Per giunta, qualora
tale patente sia stata ottenuta nel corso del periodo di validita di una
misura di sospensione della patente rilasciata nel primo Stato membro, e tanto
questa misura quanto la successiva revoca giudiziale dell'autorizzazione alla
guida siano giustificate da motivi esistenti alla data del rilascio della
seconda patente di guida, gli artt. 1, n. 2, e 8, nn. 2 e 4, della citata
direttiva non ostano a che il primo Stato membro rifiuti di riconoscere,
all'interno del suo territorio, il diritto di guidare derivante da una patente
siffatta.

Inoltre, risulta sia dalla formulazione che dalla struttura della direttiva
91/439 che la patente di guida per i veicoli di categoria B costituisce una
base preliminare e necessaria al conseguimento di una patente di guida per i
veicoli di categoria D. Pertanto, sarebbe contrario all'obiettivo della
sicurezza della circolazione stradale menzionato ai 'considerando' primo e
quarto della citata direttiva non consentire ad uno Stato membro ospitante di
rifiutare il riconoscimento di una patente di guida per i veicoli di categoria
D rilasciata sulla base di una patente per i veicoli di categoria B viziata da
un'irregolarita che ne giustifica il mancato riconoscimento.

(v. punti 31, 34, 46-47, 50 e dispositivo)

  
  
  
  
  
  

SENTENZA DELLA CORTE (Seconda Sezione)

13 ottobre 2011 (*)

«Direttiva 91/439/CEE - Riconoscimento reciproco delle patenti di guida -
Revoca della patente di guida nazionale rilasciata dallo Stato membro di
residenza e rilascio di una patente di guida per i veicoli di categoria B e D
da parte di un altro Stato membro - Rifiuto di riconoscimento da parte dello
Stato membro di residenza - Obbligo di essere titolare di una patente valida
per i veicoli di categoria B al momento del rilascio della patente per i
veicoli di categoria D»

Nel procedimento C‑224/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Landgericht Baden‑Baden (Germania) con
decisione 6 maggio 2010, pervenuta in cancelleria il 10 maggio 2010, nel
procedimento penale a carico di

**Leo Apelt,**

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. U.
Lohmus, A. Rosas (relatore), A. Ó Caoimh e A. Arabadjiev, giudici,

avvocato generale: sig. Y. Bot

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il sig. Apelt, dall'avv. B. Stege, Rechtsanwalt;

-        per la Commissione europea, dal sig. G. Braun, in qualita di agente,

sentite le conclusioni dell'avvocato generale, presentate all'udienza del 30
giugno 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 1, 5, n. 1, lett. a), 7, n. 1, lett. b), e 8, nn. 2 e 4, della
direttiva del Consiglio 29 luglio 1991, 91/439/CEE, concernente la patente di
guida (GU L 237, pag. 1), come modificata dalla direttiva della Commissione 14
settembre 2000, 2000/56/CE (GU L 237, pag. 45; in prosieguo: la «direttiva
91/439»), nonche sull'interpretazione dell'art. 11, n. 4, della direttiva del
Parlamento europeo e del Consiglio 20 dicembre 2006, 2006/126/CE, concernente
la patente di guida (GU L 403, pag. 18, e, per rettifica, GU 2009, L 19, pag.
67).

2        Tale domanda e stata presentata nell'ambito di un procedimento penale
a carico del sig. Apelt per guida dolosa in assenza di patente di guida.

  **Contesto normativo**

  _La normativa dell 'Unione _

3        Ai sensi del primo 'considerando' della direttiva 91/439:

«(...) ai fini della politica comune dei trasporti e nell'intento di
contribuire a migliorare la sicurezza della circolazione stradale nonche a
facilitare la circolazione delle persone che si stabiliscono in uno Stato
membro diverso da quello nel quale hanno sostenuto un esame di guida, e
opportuno che vi sia una patente di guida nazionale conforme al modello
comunitario, riconosciuta reciprocamente dagli Stati membri senza obbligo di
sostituzione».

4        A mente del quarto 'considerando' della direttiva 91/439, e
necessario, per rispondere ad esigenze imprescindibili di sicurezza della
circolazione, fissare condizioni minime per il rilascio della patente di
guida.

5        L'art. 1, nn. 1 e 2, della direttiva 91/439 e cosi formulato:

«1\.       Gli Stati membri istituiscono, conformemente alle disposizioni
della presente direttiva, la patente nazionale di guida secondo il modello
comunitario descritto nell'allegato I o I bis. (...)

2\.       Le patenti di guida rilasciate dagli Stati membri sono riconosciute
reciprocamente dai medesimi».

6        L'art. 3 della direttiva in parola enuncia quanto segue:

«1\.       La patente di guida di cui all'articolo 1 autorizza a guidare i
veicoli delle seguenti categorie:

(...)

categoria B

-        autoveicoli la cui massa massima autorizzata non supera 3 500 kg e il cui numero di posti a sedere, escluso quello del conducente, non e superiore a otto; (...) 

(...)

categoria D

-        autoveicoli destinati al trasporto di persone, il cui numero di posti a sedere, escluso quello del conducente, e superiore a otto; (...) 

2\.       Nell'ambito delle categorie A, B, B + E, C, C + E, D e D + E puo
essere rilasciata una patente specifica per guidare i veicoli delle seguenti
sottocategorie (...)».

7        Ai sensi dell'art. 5, n. 1, lett. a), della suddetta direttiva:

«1.      Il rilascio della patente di guida e subordinato alle seguenti
condizioni:

a)      la patente per le categorie C o D puo essere rilasciata unicamente ai
conducenti gia in possesso di patente di categoria B».

8        L'art. 7, n. 1, della medesima direttiva dispone quanto segue:

«Il rilascio della patente di guida e subordinato inoltre:

(...)

b)      alla residenza normale o alla prova della qualifica di studente per un
periodo di almeno 6 mesi nel territorio dello Stato membro che rilascia la
patente di guida».

9        A norma dell'art. 7, n. 5, della direttiva 91/439, ogni persona puo
essere titolare di una sola patente di guida.

10      L'art. 8, nn. 2 e 4, primo comma, di tale direttiva prevede quanto
segue:

«2\.       Fatto salvo il rispetto del principio di territorialita delle leggi
penali e dei regolamenti di polizia, lo Stato membro di residenza normale puo
applicare al titolare di una patente di guida rilasciata da un altro Stato
membro le proprie disposizioni nazionali concernenti la restrizione, la
sospensione, la revoca o l'annullamento del diritto di guidare e, se
necessario, puo procedere a tal fine alla sostituzione della patente.

(...)

4\.       Uno Stato membro puo rifiutarsi di riconoscere ad una persona che
sul suo territorio e oggetto di uno dei provvedimenti citati al paragrafo 2,
la validita di una patente di guida rilasciata da un altro Stato membro».

11      Conformemente alla parte I, A, punto 1, secondo comma, dell'allegato
II della direttiva 91/439, il candidato che debba sostenere l'esame relativo
ad una determinata categoria puo essere esonerato dalle disposizioni comuni di
cui ai punti 2, 3 e 4 di detto allegato se ha superato la prova teorica per
una categoria diversa.

12      La parte I, A, punto 2, del suddetto allegato II determina il
programma della prova teorica per tutte le categorie di veicoli. Nella
medesima parte I, A, sono contenute, al punto 3, le disposizioni specifiche
relative alle categorie A ed A1 e, al punto 4, quelle riguardanti le categorie
C, C+E, C1, C1+E, D, D+E, D1 e D1+E.

13      L'art. 11, nn. 1 e 4, della direttiva 2006/126 cosi dispone:

«1.      Il titolare di una patente di guida in corso di validita rilasciata
da uno Stato membro, qualora abbia acquisito la residenza normale in un altro
Stato membro, puo chiedere la sostituzione della propria patente di guida con
una equivalente. Spetta allo Stato membro che procede alla sostituzione
verificare per quale categoria la patente presentata sia effettivamente in
corso di validita.

(...)

4\.       Uno Stato membro rifiuta il rilascio della patente di guida ad un
richiedente la cui patente sia limitata, sospesa o [revocata] in un altro
Stato membro.

Uno Stato membro rifiuta di riconoscere ad una persona la cui patente sia
limitata, sospesa o [revocata] nel [suo] territorio (...) la validita della
patente di guida rilasciata da [un altro] Stato membro.

Uno Stato membro puo inoltre rifiutarsi di rilasciare la patente di guida ad
un richiedente la cui patente sia [stata annullata] in un altro Stato membro».

  _La normativa nazionale_

14      L'art. 28, nn. 1 e 4, del regolamento 18 agosto 1998, sull'ammissione
delle persone alla circolazione stradale (regolamento sulle autorizzazioni di
guida) [Verordnung uber die Zulassung von Personen zum Straßenverkehr
(Fahrerlaubnis‑Verordnung)] (BGBl. 1998 I, pag. 2214), nella versione
applicabile all'epoca dei fatti della causa principale, prescrive quanto
segue:

«1)       I titolari di una valida autorizzazione di guida dell'[Unione
europea] o dello [Spazio economico europeo], aventi la propria residenza
normale in Germania (...), sono autorizzati - fatte salve le restrizioni di
cui ai nn. 2‑4 del presente articolo - a condurre autoveicoli nel territorio
tedesco nei limiti della legittimazione conferitagli dal titolo in loro
possesso.

(...)

4)      La facolta riconosciuta dal precedente n. 1 ai titolari di
un'autorizzazione di guida dell'[Unione europea] o dello [Spazio economico
europeo] non sussiste nei seguenti casi:

(...)

3\.       se l'autorizzazione di guida dell'interessato e stata oggetto, in
Germania, di un provvedimento di revoca provvisorio o definitivo adottato da
un giudice oppure di un provvedimento di revoca immediatamente esecutivo o
definitivo adottato da un'autorita amministrativa (...)».

15      L'art. 21, n. 1, punto 1, della legge sulla circolazione stradale
(Straßenverkehrsgesetz), nella versione applicabile all'epoca dei fatti della
causa principale, prevede quanto segue:

«1)       È punito con la pena detentiva fino a un anno o con una pena
pecuniaria chiunque:

1.      guidi un veicolo pur non essendo in possesso dell'autorizzazione di guida a tal fine richiesta o pur essendogli vietata la guida di tale veicolo ai sensi dell'art. 44 del codice penale o dell'art. 25 della presente legge (...)». 

  **Causa principale e questioni pregiudiziali**

16      In data 14 dicembre 1998, al sig. Apelt, cittadino tedesco, e stata
rilasciata dalle autorita competenti del circondario di Verden (Germania) una
patente di guida valida per le categorie 1a, 1b, 3, 4 e 5.

17      Il 23 gennaio 2006 il sig. Apelt e stato fermato, in Germania, mentre
si trovava in stato di ebbrezza alla guida di un veicolo. Il giorno dopo, la
sua patente di guida e stata oggetto di un provvedimento di ritiro provvisorio
da parte dei servizi di polizia tedeschi («polizeiliche Verwahrung»).

18      Il 31 maggio 2006 il sig. Apelt e stato condannato dall'Amtsgericht
Osterholz‑Scharmbeck ad una pena pecuniaria per guida in stato di ebbrezza.
Nei suoi confronti sono stati disposti il ritiro definitivo della patente di
guida e la revoca del diritto di guidare ed e stato emesso altresi un divieto
di richiedere una nuova patente di guida, valido fino al 29 novembre 2006.

19      Il 1° marzo 2006, ossia prima della revoca giudiziaria della patente
di guida rilasciata al sig. Apelt dalle autorita tedesche, ma dopo
l'intervento del provvedimento di ritiro provvisorio di tale patente adottato
dai servizi di polizia tedeschi, il sig. Apelt ha ottenuto dalle competenti
autorita ceche un'autorizzazione alla guida di veicoli di categoria B, in base
alla quale gli e stata rilasciata, lo stesso giorno, una patente di guida. Il
luogo di residenza indicato su tale patente e situato in Germania.

20      Il 30 aprile 2007, cioe dopo la scadenza del divieto di richiedere una
nuova patente di guida emesso nei suoi confronti dall'Amtsgericht
Osterholz‑Scharmbeck, il sig. Apelt ha ottenuto dalle autorita ceche
un'autorizzazione alla guida di veicoli di categoria D. A tale titolo, gli e
stata rilasciata, lo stesso giorno, una patente di guida sulla quale sono
annotati un luogo di residenza situato nella Repubblica ceca nonche una data
di rilascio di una patente di guida per i veicoli di categoria B, vale a dire
il 1° marzo 2006.

21      In data 11 luglio 2009, il sig. Apelt e stato trovato alla guida di un
autobus sul territorio del Comune di Achern (Germania). Il pubblico ministero
ha chiesto all'Amtsgericht Achern l'emissione di un decreto penale nei
confronti del sig. Apelt per guida dolosa in assenza di autorizzazione di
guida. L'Amtsgericht Achern ha respinto tale domanda con la motivazione che
l'autorizzazione di guida rilasciata dalle autorita ceche per i veicoli di
categoria D successivamente alla scadenza del periodo di divieto era valida
sul territorio tedesco.

22      Il pubblico ministero ha impugnato tale ordinanza di rigetto dinanzi
al Landgericht Baden‑Baden, affermando che l'autorizzazione alla guida di
veicoli di categoria B, non valida in Germania, forma parte integrante e
indispensabile dell'autorizzazione alla guida di veicoli di categoria D.

23      Cio premesso, il Landgericht Baden-Baden ha deciso di sospendere il
giudizio e di sottoporre alla Corte le seguenti questioni pregiudiziali:

«1)      Se, alla luce dell'art. 5, n. 1, lett. a), della direttiva 91/439
(…), a norma del quale la patente di guida per veicoli di categoria D puo
essere rilasciata unicamente ai conducenti gia in possesso di patente di
categoria B, uno Stato membro possa rifiutare, ai sensi degli artt. 1 e 8, nn.
2 e 4, della citata direttiva, di riconoscere la validita di una patente
rilasciata da un altro Stato membro comprendente le categorie B e D, con
particolare riguardo a quest'ultima categoria, nel caso in cui al titolare
della patente in questione l'autorizzazione alla guida per la categoria B sia
stata rilasciata prima dell'adozione, nel primo Stato membro, di un
provvedimento giudiziale di revoca dell'autorizzazione alla guida, ma quella
per la categoria D gli sia stata conferita soltanto dopo tale provvedimento
giudiziale di revoca e dopo la scadenza del divieto, disposto simultaneamente
alla revoca, di conseguire una nuova patente di guida.

2)      In caso di soluzione negativa della prima questione:

Se il primo Stato membro possa rifiutare il riconoscimento dell'anzidetta
patente - con particolare riguardo alla categoria D - in applicazione
dell'art. 11, n. 4, della direttiva 2006/126 (…) - a norma del quale uno Stato
membro rifiuta di riconoscere ad una persona, la cui patente sia stata
revocata nel suo territorio, la validita di una patente di guida rilasciata da
un altro Stato membro - qualora l'autorizzazione a guidare veicoli della
categoria B sia stata rilasciata il 1° marzo 2006 e quella per i veicoli della
categoria D il 30 aprile 2007 e la relativa patente sia stata emessa in
quest'ultima data».

  **Sulle questioni pregiudiziali**

  _Sulla prima questione_

24      Con la prima questione, il giudice del rinvio chiede se, alla luce
dell'art. 5, n. 1, lett. a), della direttiva 91/439 - a norma del quale la
patente di guida per i veicoli della categoria D puo essere rilasciata
unicamente ai conducenti gia in possesso di una patente per i veicoli della
categoria B -, uno Stato membro possa rifiutare, ai sensi degli artt. 1 e 8,
nn. 2 e 4, della citata direttiva, di riconoscere la validita di una patente
rilasciata da un altro Stato membro comprendente le categorie B e D, con
particolare riguardo a quest'ultima categoria, nel caso in cui al titolare
della patente in questione l'autorizzazione alla guida per la categoria B sia
stata rilasciata prima dell'adozione, nel primo Stato membro, di un
provvedimento giudiziale di revoca dell'autorizzazione alla guida, ma quella
per la categoria D gli sia stata conferita soltanto dopo tale provvedimento
giudiziale di revoca e dopo la scadenza del divieto, disposto simultaneamente
alla revoca, di conseguire una nuova patente di guida.

25      Occorre aggiungere che il giudice del rinvio precisa che, sebbene la
patente di guida per i veicoli di categoria B sia stata rilasciata dalle
autorita ceche prima che nei confronti del sig. Apelt venisse adottato, in
Germania, un provvedimento giudiziale di revoca dell'autorizzazione alla
guida, tale rilascio e intervenuto dopo che la sua patente di guida tedesca
era stata oggetto di un provvedimento di ritiro provvisorio da parte dei
servizi di polizia tedeschi, e che tanto questo provvedimento di polizia
quanto quello giudiziale di revoca sono giustificati da motivi che esistevano
alla data dell'emissione, da parte delle autorita ceche, della patente di
guida per i veicoli di categoria B. Inoltre, il giudice del rinvio fa
riferimento al fatto che il luogo di residenza del sig. Apelt indicato su
quest'ultima patente e situato in Germania.

26      Orbene, conformemente all'art. 7, n. 1, lett. b), della direttiva
91/439, il rilascio della patente di guida e subordinato, fra l'altro, al
possesso della residenza normale o alla prova della qualifica di studente per
un periodo di almeno sei mesi nel territorio dello Stato membro che rilascia
la patente di guida.

27      Pertanto, al fine di dare una risposta utile al giudice a quo, si deve
intendere la questione sollevata nel senso che essa mira a stabilire, in
sostanza, se gli artt. 1, n. 2, 5, n. 1, lett. a), 7, n. 1, lett. b), e 8, nn.
2 e 4, della direttiva 91/439 ostino a che uno Stato membro ospitante rifiuti
di riconoscere una patente di guida per i veicoli di categoria B e D
rilasciata da un altro Stato membro, qualora, in primo luogo, il titolare di
tale patente di guida abbia conseguito un'autorizzazione alla guida di veicoli
di categoria B in violazione del requisito della residenza normale e dopo che
la patente di guida rilasciatagli dal primo Stato membro era stata oggetto di
un provvedimento di ritiro provvisorio da parte dei servizi di polizia di
questo medesimo Stato, ma prima dell'adozione, in quest'ultimo, di un
provvedimento giudiziale di revoca dell'autorizzazione alla guida, e qualora,
in secondo luogo, il titolare di detta patente abbia conseguito
l'autorizzazione alla guida di veicoli di categoria D successivamente
all'adozione del citato provvedimento giudiziale di revoca e dopo la scadenza
del divieto di conseguire una nuova patente di guida.

28      Secondo una giurisprudenza consolidata, l'art. 1, n. 2, della
direttiva 91/439 prevede il riconoscimento reciproco, senza alcuna formalita,
delle patenti di guida rilasciate dagli Stati membri. Tale disposizione impone
a questi ultimi un obbligo chiaro e preciso, che non lascia alcun margine
discrezionale quanto ai provvedimenti da adottare per conformarvisi (sentenza
19 maggio 2011, causa C‑184/10, Grasser, non ancora pubblicata nella Raccolta,
punto 19 e la giurisprudenza ivi citata).

29      Spetta allo Stato membro di rilascio verificare se i requisiti minimi
imposti dal diritto dell'Unione, in particolare quelli relativi alla residenza
e all'idoneita alla guida, previsti dall'art. 7, n. 1, della citata direttiva,
siano soddisfatti e, pertanto, se il rilascio di una patente di guida sia
giustificato (sentenza Grasser, cit., punto 20 e la giurisprudenza ivi
citata).

30      Quando le autorita di uno Stato membro hanno rilasciato una patente di
guida conformemente all'art. 1, n. 1, della direttiva 91/439, gli altri Stati
membri non sono legittimati a verificare il rispetto delle condizioni di
rilascio fissate da tale direttiva. Infatti, il possesso di una patente di
guida rilasciata da uno Stato membro deve essere considerato come prova del
fatto che il titolare di tale patente soddisfaceva, alla data in cui questa
gli e stata rilasciata, le suddette condizioni (sentenza Grasser, cit., punto
21 e la giurisprudenza ivi citata).

31      Tuttavia, dalla sentenza 20 novembre 2008, causa C‑1/07, Weber (Racc.
pag. I‑8571), risulta che gli artt. 1, n. 2, e 8, nn. 2 e 4, della direttiva
91/439 non ostano a che uno Stato membro rifiuti di riconoscere, all'interno
del suo territorio, il diritto di guidare derivante da una patente di guida
rilasciata in un altro Stato membro ad una persona cui sia stato applicato,
sul territorio del primo Stato membro, un provvedimento di revoca
dell'autorizzazione alla guida, quand'anche emesso successivamente alla data
del rilascio della patente suddetta, qualora quest'ultima sia stata ottenuta
nel corso del periodo di validita di un provvedimento di sospensione della
patente rilasciata nel primo Stato membro e tanto questo provvedimento quanto
il provvedimento di revoca siano giustificati da motivi esistenti alla data
del rilascio della seconda patente di guida.

32      Nella causa principale, il provvedimento giudiziale di revoca
dell'autorizzazione alla guida e stato pronunciato successivamente al rilascio
al sig. Apelt, da parte delle autorita ceche, di una patente di guida per i
veicoli di categoria B. Tuttavia, tale patente di guida e stata rilasciata
malgrado che la patente di guida precedentemente conferita al sig. Apelt in
Germania fosse stata oggetto di un provvedimento di ritiro provvisorio da
parte dei servizi di polizia tedeschi.

33      Come rilevato dal giudice del rinvio, tale provvedimento di ritiro
provvisorio puo essere considerato alla stregua di un provvedimento di
sospensione ai sensi dell'art. 8, nn. 2 e 4, della direttiva 91/439. La citata
direttiva non osta, quindi, a che le autorita tedesche rifiutino di
riconoscere, sul loro territorio, la patente di guida rilasciata al sig. Apelt
dalle autorita ceche per i veicoli della categoria B, dato che sia il
provvedimento di ritiro provvisorio adottato dai servizi di polizia tedeschi
sia il provvedimento giudiziale di revoca sono giustificati da motivi
esistenti alla data del rilascio di tale patente di guida.

34      In ogni caso, occorre ricordare che dalla decisione di rinvio emerge
che il luogo di residenza indicato nella suddetta patente di guida e situato
in Germania. Orbene, il mancato rispetto del requisito della residenza normale
ai sensi dell'art. 7, n. 1, lett. b), della direttiva 91/439 e sufficiente, di
per se solo, a giustificare il rifiuto, da parte di uno Stato membro, di
riconoscere la patente di guida rilasciata da un altro Stato membro.

35      Dalla giurisprudenza della Corte, infatti, emerge che gli artt. 1, n.
2, 7, n. 1, lett. b), e 8, nn. 2 e 4, della direttiva 91/439 non ostano a che
uno Stato membro ospitante rifiuti di riconoscere nel suo territorio la
patente di guida rilasciata da un altro Stato membro, qualora sia dimostrato,
sulla base delle annotazioni figuranti su tale patente, che il requisito della
residenza normale, previsto dall'art. 7, n. 1, lett. b), della citata
direttiva, non e stato rispettato (sentenza Grasser, cit., punto 33).

36      Di conseguenza, le autorita tedesche erano legittimate a rifiutare il
riconoscimento di una patente di guida come quella rilasciata al sig. Apelt
dalle autorita ceche per i veicoli della categoria B.

37      Quanto alla possibilita o meno, per uno Stato membro, di rifiutare il
riconoscimento di una patente di guida come quella rilasciata al sig. Apelt
dalle autorita ceche per i veicoli di categoria D, si deve rilevare che
dall'art. 5, n. 1, lett. a), della direttiva 91/439 risulta che una patente di
guida per i veicoli di categoria D puo essere rilasciata unicamente ai
conducenti gia in possesso di una patente per i veicoli di categoria B.

38      La Commissione sostiene che, poiche i requisiti previsti per il
conseguimento di una patente di guida per i veicoli di categoria D sono piu
rigidi di quelli stabiliti per il rilascio della patente per i veicoli di
categoria B, e dato che il sig. Apelt ha ottenuto una patente di guida per i
veicoli di categoria D successivamente al periodo di divieto di richiedere una
nuova patente di guida, la data di rilascio della patente per i veicoli di
categoria B annotata sulla suddetta patente di guida per i veicoli di
categoria D non puo influire sull'obbligo di riconoscimento reciproco delle
patenti di guida previsto dalla direttiva 91/439.

39      Tale argomento non puo essere accolto.

40      Infatti, a norma dell'art. 3, n. 1, della direttiva 91/439, una
patente di guida ai sensi dell'art. 1 della medesima direttiva puo autorizzare
a guidare i veicoli di differenti categorie. Nell'ambito di tali categorie,
puo essere rilasciata una patente specifica per guidare i veicoli di varie
sottocategorie, conformemente all'art. 3, n. 2, della suddetta direttiva.

41      A tal fine, una patente di guida per i veicoli di categoria B
autorizza alla guida di autoveicoli la cui massa massima autorizzata non
supera i 3 500 kg e il cui numero di posti a sedere, escluso quello del
conducente, non e superiore a otto. Una patente di guida per veicoli di
categoria D, invece, autorizza a guidare autoveicoli destinati al trasporto di
persone, il cui numero di posti a sedere, escluso quello del conducente, e
superiore a otto.

42      Come rilevato dall'avvocato generale al paragrafo 33 delle sue
conclusioni, siffatta ripartizione in categorie e sottocategorie consente di
adattare, per ciascuna di esse, le condizioni minime per il rilascio della
patente di guida.

43      Piu precisamente, la direttiva 91/439 prevede, agli allegati II e III,
una piattaforma di requisiti comune a tutte le categorie di patenti di guida.
Il rilascio di qualsiasi patente e subordinato al rispetto delle condizioni
minime stabilite in tale piattaforma comune. Si tratta ad esempio, come
rilevato dall'avvocato generale al paragrafo 37 delle sue conclusioni, di
saper governare il proprio veicolo in modo da non creare situazioni pericolose
e da poter reagire in modo adeguato qualora queste si presentino, oppure di
conoscere le distanze di sicurezza fra i veicoli, lo spazio di frenata e la
tenuta di strada del veicolo interessato.

44      Oltre a queste condizioni minime esistono prove specifiche per ogni
categoria, segnatamente per la categoria D.

45      A tale riguardo, si deve rilevare che dalla parte I, A, punto 1,
secondo comma, dell'allegato II della direttiva 91/439 risulta che il
candidato che si presenti per ottenere la patente di una determinata categoria
puo essere esonerato dal ripetere l'esame volto ad accertare, in particolare,
la conoscenza delle norme che regolano la circolazione stradale, qualora egli
abbia superato tale prova teorica per una categoria diversa.

46      Risulta quindi sia dalla formulazione che dalla struttura della
direttiva 91/439 che la patente di guida per i veicoli di categoria B
costituisce una base preliminare e necessaria al conseguimento di una patente
di guida per i veicoli di categoria D.

47      Pertanto, sarebbe contrario all'obiettivo della sicurezza della
circolazione menzionato ai 'considerando' primo e quarto della direttiva
91/439 non consentire ad uno Stato membro ospitante di rifiutare il
riconoscimento di una patente di guida per i veicoli di categoria D rilasciata
sulla base di una patente per i veicoli di categoria B viziata da
un'irregolarita che ne giustifica il mancato riconoscimento.

48      Di conseguenza, occorre dichiarare che, qualora uno Stato membro, in
base alla direttiva 91/439, possa rifiutare il riconoscimento della validita
di una patente di guida per i veicoli di categoria B rilasciata dalle autorita
di un altro Stato membro, esso e altresi legittimato a non riconoscere la
validita della patente di guida per i veicoli di categoria D rilasciata sulla
base della suddetta patente per i veicoli di categoria B.

49      Poiche la patente di guida per i veicoli di categoria B rilasciata
dalle autorita ceche al sig. Apelt e viziata da irregolarita che ne
giustificano il mancato riconoscimento, gli artt. 1, n. 2, 5, n. 1, lett. a),
7, n. 1, lett. b), e 8, nn. 2 e 4, della direttiva 91/439 non ostano a che le
autorita tedesche rifiutino di riconoscere anche la patente di guida per i
veicoli di categoria D rilasciata dalle autorita ceche al sig. Apelt sulla
base della sua patente di guida di categoria B.

50      Alla luce delle suesposte considerazioni, occorre risolvere la prima
questione dichiarando che gli artt. 1, n. 2, 5, n. 1, lett. a), 7, n. 1, lett.
b), e 8, nn. 2 e 4, della direttiva 91/439 non ostano a che uno Stato membro
ospitante rifiuti di riconoscere una patente di guida per i veicoli di
categoria B e D rilasciata da un altro Stato membro, qualora, in primo luogo,
il titolare di tale patente di guida abbia conseguito un'autorizzazione alla
guida di veicoli di categoria B in violazione del requisito della residenza
normale e dopo che la patente di guida rilasciatagli dal primo Stato membro
era stata oggetto di un provvedimento di ritiro provvisorio da parte dei
servizi di polizia di questo medesimo Stato, ma prima dell'adozione, in
quest'ultimo, di un provvedimento giudiziale di revoca dell'autorizzazione
alla guida, e qualora, in secondo luogo, il titolare di detta patente abbia
conseguito un'autorizzazione alla guida di veicoli di categoria D
successivamente all'adozione del citato provvedimento giudiziale di revoca e
dopo la scadenza del divieto di conseguire una nuova patente di guida.

  _Sulla seconda questione_

51      Poiche i fatti della controversia principale si sono svolti nel corso
degli anni 2006 e 2007 e, quindi, prima che l'art. 11, n. 4, della direttiva
2006/126 divenisse applicabile, non e necessario risolvere la seconda
questione.

  **Sulle spese**

52      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**Gli artt.  1, n. 2, 5, n. 1, lett. a), 7, n. 1, lett. b), e 8, nn. 2 e 4,
della direttiva del Consiglio 29 luglio 1991, 91/439/CEE, concernente la
patente di guida, come modificata dalla direttiva della Commissione 14
settembre 2000, 2000/56/CE, non ostano a che uno Stato membro ospitante
rifiuti di riconoscere una patente di guida per i veicoli di categoria B e D
rilasciata da un altro Stato membro, qualora, in primo luogo, il titolare di
tale patente di guida abbia conseguito un'autorizzazione alla guida di veicoli
di categoria B in violazione del requisito della residenza normale e dopo che
la patente di guida rilasciatagli dal primo Stato membro era stata oggetto di
un provvedimento di ritiro provvisorio da parte dei servizi di polizia di
questo medesimo Stato, ma prima dell'adozione, in quest'ultimo, di un
provvedimento giudiziale di revoca dell'autorizzazione alla guida, e qualora,
in secondo luogo, il titolare di detta patente abbia conseguito
un'autorizzazione alla guida di veicoli di categoria D successivamente
all'adozione del citato provvedimento giudiziale di revoca e dopo la scadenza
del divieto di conseguire una nuova patente di guida.**

Firme

* * *

* Lingua processuale: il tedesco. 




**Causa C ‑14/10**

**Nickel Institute**

**contro**

**Secretary of State for Work and Pensions**

[domanda di pronuncia pregiudiziale proposta dalla High Court of Justice
(England & Wales), Queen's Bench Division (Administrative Court)]

«Ambiente e protezione della salute umana -- Direttiva 67/548/CEE --
Regolamento (CE) n. 1272/2008 -- Classificazione dei carbonati di nichel,
degli idrossidi di nichel nonche di diverse sostanze raggruppate a base di
nichel come sostanze pericolose -- Validita delle direttive 2008/58/CE e
2009/2/CE nonche del regolamento (CE) n. 790/2009 -- Adeguamento di tali
classificazioni al progresso tecnico e scientifico -- Validita -- Metodi di
valutazione delle proprieta intrinseche di dette sostanze -- Errore manifesto
di valutazione -- Fondamento giuridico -- Obbligo di motivazione»

Massime della sentenza

_Ravvicinamento delle legislazioni -- Classificazione, imballaggio ed
etichettatura delle sostanze pericolose -- Direttiva 67/548 -- Adeguamento al
progresso tecnico -- Classificazione di talune sostanze a base di nichel come
sostanze pericolose_

_(Art.  253 CE; regolamenti del Parlamento europeo e del Consiglio n.
1907/2006 e n. 1272/2008; regolamento della Commissione n. 790/2009; direttiva
del Consiglio 67/548; direttive della Commissione 2008/58 e 2009/2)_

In un contesto tecnico e giuridico complesso, a carattere essenzialmente
evolutivo, la direttiva 67/548, concernente il ravvicinamento delle
disposizioni legislative, regolamentari ed amministrative relative alla
classificazione, all'imballaggio e all'etichettatura delle sostanze
pericolose, lascia nel merito un rilevante potere discrezionale alla
Commissione riguardo alla portata delle misure da adottare per adeguare gli
allegati di questa direttiva al progresso tecnico. Orbene, poiche le autorita
dell'Unione dispongono di un ampio potere discrezionale, segnatamente quanto
alla valutazione degli elementi di fatto di ordine scientifico e tecnico
altamente complessi per determinare la natura e l'ampiezza delle misure che
esse adottano, il sindacato del giudice dell'Unione deve limitarsi ad
esaminare se l'esercizio di un tale potere non sia viziato da un errore
manifesto o da uno sviamento di potere o ancora se tali autorita non abbiano
manifestamente oltrepassato i limiti del loro potere discrezionale. In un tale
contesto, il giudice dell'Unione non puo, infatti, sostituire la sua
valutazione degli elementi di fatto di ordine scientifico e tecnico a quella
delle istituzioni cui il Trattato CE ha assegnato in via esclusiva tale
compito.

Considerata la portata di tale controllo e tenuto conto delle conclusioni
formulate al termine di un lungo processo di consultazioni durante il periodo
tra il 2000 e il 2008, delle numerose perizie e degli studi realizzati per
giungere agli ultimi adeguamenti della direttiva 67/548, in sede di adozione
delle direttive 2008/58 e 2009/2, recanti rispettivamente trentesimo e
trentunesimo adeguamento al progresso tecnico della direttiva 67/548, la
Commissione non ha manifestamente oltrepassato i limiti del suo potere
discrezionale basandosi, per l'adozione delle decisioni che classificano
determinate sostanze a base di nichel a un livello di pericolosita elevata,
sul parere degli esperti che hanno fatto ricorso, tra l'altro, al metodo dei
riferimenti incrociati al fine di valutare le proprieta intrinseche delle
sostanze a base di nichel di cui trattasi. Non risulta neanche che la
Commissione abbia manifestamente oltrepassato i limiti del suo potere
discrezionale considerando che, allo stato delle conoscenze scientifiche,
sussisteva un progresso tecnico sufficiente per giustificare un adeguamento
della direttiva 67/548. Pertanto, l'art. 28 della direttiva 67/548 poteva
validamente costituire il fondamento giuridico per l'adozione delle direttive
2008/58 e 2009/2.

La validita della classificazione di dette sostanze sulla base di una
valutazione dei pericoli inerenti alle proprieta intrinseche di queste ultime
non e rimessa in discussione neanche dalla circostanza che taluni carbonati di
nichel erano manipolati o utilizzati solo in condizioni di laboratorio. A tale
riguardo, anche se ne la direttiva 67/548 ne il regolamento n. 1272/2008,
relativo alla classificazione, all'etichettatura e all'imballaggio delle
sostanze e delle miscele, o il regolamento REACH forniscono definizioni della
«normale manipolazione o utilizzazione», tale nozione comprende l'insieme
delle manipolazioni e delle utilizzazioni che possono essere effettuate in
circostanze normali, il che include, segnatamente, la necessita di tener conto
degli incidenti realistici e prevedibili.

Inoltre, la direttiva 2008/58 non e viziata da un difetto di motivazione, in
violazione dell'art. 253 CE, atteso, da un lato, che si tratta di un atto
avente portata generale, rientrante in un ambito tecnico e giuridico complesso
che rende difficile una motivazione dettagliata e individuale delle
classificazioni effettuate, di modo che la motivazione e sufficiente alla luce
della natura dell'atto, e, dall'altro, che i rappresentanti del settore
interessato sono stati associati all'iter di elaborazione di detta direttiva e
che il ragionamento scientifico e i dati che avevano giustificato le
classificazioni controverse erano riportati in diversi documenti e resoconti
di riunioni di esperti che erano stati comunicati al pubblico prima
dell'adozione di detta direttiva.

Per quanto riguarda l'adozione delle classificazioni controverse nella tabella
3.1 dell'allegato VI, parte 3, del regolamento n. 1272/2008, la Commissione
non ha commesso un errore utilizzando la tabella di conversione prevista
dall'allegato VII di tale regolamento invece di considerare i criteri
dell'allegato I di detto regolamento. Infatti, una ripetizione di tale iter di
valutazione non era necessaria, considerato che il regolamento n. 790/2009,
recante modifica, ai fini dell'adeguamento al progresso tecnico e scientifico,
del regolamento n. 1272/2008, si limita ad aggiungere nel regolamento n.
1272/2008 le stesse classificazioni che avevano beneficiato del procedimento
complesso di valutazione applicabile nell'ambito della direttiva 67/548.

Di conseguenza, non sussiste alcun elemento idoneo ad inficiare la validita,
da un lato, delle direttive 2008/58 e 2009/2 nonche, dall'altro, del
regolamento n. 790/2009, nella parte in cui tali direttive e tale regolamento
hanno classificato come cancerogene per l'essere umano, di categoria 1,
mutagene, di categoria 3, e tossiche per il ciclo riproduttivo, di categoria
2, sostanze come taluni carbonati di nichel, gli idrossidi di nichel e altre
sostanze raggruppate a base di nichel.

(v. punti 59-60, 77, 79, 82-83, 92-95, 102-105, 115, 117, 120 e dispositivo)

  
  
  
  
  
  

SENTENZA DELLA CORTE (Quarta Sezione)

21 luglio 2011 (*)

«Ambiente e protezione della salute umana - Direttiva 67/548/CEE - Regolamento
(CE) n. 1272/2008 - Classificazione dei carbonati di nichel, degli idrossidi
di nichel nonche di diverse sostanze raggruppate a base di nichel come
sostanze pericolose - Validita delle direttive 2008/58/CE e 2009/2/CE nonche
del regolamento (CE) n. 790/2009 - Adeguamento di tali classificazioni al
progresso tecnico e scientifico - Validita - Metodi di valutazione delle
proprieta intrinseche di dette sostanze - Errore manifesto di valutazione -
Fondamento giuridico - Obbligo di motivazione»

Nel procedimento C‑14/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla High Court of Justice (England & Wales),
Queen's Bench Division (Administrative Court) (Regno Unito), con decisione 10
dicembre 2009, pervenuta in cancelleria l'11 gennaio 2010, nella causa

**Nickel Institute**

contro

**Secretary of State for Work and Pensions,**

LA CORTE (Quarta Sezione),

composta dal sig. J.-C. Bonichot, presidente di sezione, dal sig. K.
Schiemann, dalle sig.re C. Toader (relatore), A. Prechal e dal sig. E.
Jarašiūnas, giudici,

avvocato generale: sig. Y. Bot

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 20 gennaio
2011,

considerate le osservazioni presentate:

-        per il Nickel Institute, dal sig. D. Anderson, QC, dall'avv. K. Nordlander, advokat, e dalla sig.ra H. Pearson, solicitor;

-        per il governo del Regno Unito, dalla sig.ra H. Walker, in qualita di agente, assistita dal sig. J. Coppel, barrister;

-        per il governo danese, dalla sig.ra V. Pasternak Jørgensen e dal sig. C. Vang, in qualita di agenti;

-        per il governo tedesco, dai sigg. J. Moller e B. Klein, in qualita di agenti;

-        per il governo austriaco, dal sig. E. Riedl, in qualita di agente;

-        per la Commissione europea, dai sigg. P. Oliver, D. Kukovec e E. Manhaeve, in qualita di agenti,

sentite le conclusioni dell'avvocato generale, presentate all'udienza del 24
marzo 2011,

ha pronunciato la seguente

**Sentenza**

1        La domanda di pronuncia pregiudiziale riguarda:

-        la validita delle classificazioni di quattro sostanze contenenti carbonati di nichel aggiunte dalla direttiva della Commissione 21 agosto 2008, 2008/58/CE, recante trentesimo adeguamento al progresso tecnico della direttiva 67/548/CEE (GU L 246, pag. 1; in prosieguo: la «trentesima direttiva APT»), nell'allegato I della direttiva del Consiglio 27 giugno 1967, 67/548/CEE, concernente il ravvicinamento delle disposizioni legislative, regolamentari ed amministrative relative alla classificazione, all'imballaggio e all'etichettatura delle sostanze pericolose (GU 196, pag. 1) come modificata dalla direttiva della Commissione 6 agosto 2001, 2001/59/CE (GU L 225, pag. 1; in prosieguo: la «direttiva 67/548»); 

-        la validita delle classificazioni degli idrossidi di nichel e di altri aggregati a base di nichel aggiunti dalla direttiva della Commissione 15 gennaio 2009, 2009/2/CE, recante trentunesimo adeguamento al progresso tecnico della direttiva 67/548 nell'allegato I della direttiva 67/548 (GU L 11, pag. 6; in prosieguo: la «trentunesima direttiva APT»); e 

-        la validita di dette classificazioni nei limiti in cui esse sono state riprese dalla trentesima e dalla trentunesima direttiva APT ed aggiunte dal regolamento (CE) della Commissione 10 agosto 2009, n. 790, recante modifica, ai fini dell'adeguamento al progresso tecnico e scientifico, del regolamento n. 1272/2008 (GU L 235, pag. 1; in prosieguo: il «primo regolamento APT»), nell'allegato VI del regolamento (CE) del Parlamento europeo e del Consiglio 16 dicembre 2008, n. 1272, relativo alla classificazione, all'etichettatura e all'imballaggio delle sostanze e delle miscele che modifica e abroga le direttive 67/548 e 1999/45/CE e che reca modifica al regolamento (CE) n. 1907/2006 (GU L 353, pag. 1; in prosieguo: il «regolamento CLP»). 

2        Tale domanda e stata presentata nell'ambito di una controversia tra
il Nickel Institute ed il Secretary of State for Work and Pensions in merito
al controllo della legittimita delle eventuali misure del governo del Regno
Unito intese ad attuare le classificazioni effettuate dalla trentesima e dalla
trentunesima direttiva APT nonche dal primo regolamento APT.

  **Contesto normativo**

  _La normativa sulla classificazione, l 'imballaggio e l'etichettatura delle
sostanza pericolose nonche sulla valutazione dei loro rischi - le direttive
67/548 e 93/67/CEE e il regolamento CLP_

 La direttiva 67/548 ed i suoi adeguamenti trentesimo e trentunesimo al
progresso tecnico da parte della trentesima e della trentunesima direttiva APT

3        La direttiva 67/548 costituisce, nel settore dei prodotti chimici, la
prima direttiva di armonizzazione che ha stabilito le norme disciplinanti
l'immissione in commercio di talune sostanze e di taluni preparati. Tale
direttiva conteneva, al suo allegato I, un elenco che armonizzava la
classificazione e l'etichettatura di oltre 8 000 sostanze e gruppi di sostanze
secondo la loro pericolosita.

4        L'art. 2, n. 2, lett. l), m) e n), della direttiva 67/548 qualifica
come «pericolose», ai sensi di detta direttiva, in particolare le sostanze
rispettivamente «cancerogene», «mutagene» o «tossiche per il ciclo
riproduttivo».

5        L'art. 4 della direttiva 67/548 prevede, al suo n. 1, che le sostanze
sono classificate in base alle loro proprieta intrinseche. Ai sensi del n. 3
dello stesso articolo, l'elenco delle sostanze classificate e riprodotto
all'allegato I di tale direttiva e l'inserimento di una sostanza nel detto
allegato I, con la relativa classificazione ed etichettatura armonizzata, e
deciso conformemente alla procedura di cui all'art. 29 della direttiva 67/548.

6        In virtu degli artt. 28 e 29 della direttiva 67/548, gli allegati di
quest'ultima possono essere adeguati al progresso tecnico facendo ricorso alla
procedura di regolamentazione definita agli artt. 5 e 7 della decisione del
Consiglio 28 giugno 1999, 1999/468/CE, recante modalita per l'esercizio delle
competenze di esecuzione conferite alla Commissione (GU L 184, pag. 23), come
modificata dalla decisione del Consiglio 17 luglio 2006, 2006/512/CE (GU L
200, pag. 11; in prosieguo: la «decisione 1999/468»). La decisione 1999/468
deve essere letta in combinato disposto con il punto 1 dell'allegato III del
regolamento (CE) del Consiglio 14 aprile 2003, n. 807, recante adeguamento
alla decisione 1999/468/CE delle disposizioni relative ai comitati che
assistono la Commissione nell'esercizio delle sue competenze di esecuzione
previste negli atti del Consiglio adottati secondo la procedura di
consultazione (GU L 122, pag. 36).

7        Il punto 1.1 dell'allegato VI della direttiva 67/548 dispone tra
l'altro che l'obiettivo della classificazione e l'identificazione di tutte le
proprieta fisico-chimiche, tossicologiche ed ecotossicologiche delle sostanze
e dei preparati che possano comportare rischi nel corso della normale
manipolazione o utilizzazione.

8        Il punto 1.4. dell'allegato VI di tale direttiva prevede, tra
l'altro, che l'etichetta tiene conto di tutti i pericoli potenziali connessi
con la normale manipolazione ed utilizzazione delle sostanze e dei preparati
pericolosi nella forma in cui vengono commercializzati, ma non necessariamente
nelle altre possibili forme di utilizzazione finale, ad esempio allo stato
diluito.

9        Il punto 1.6.1, lett. b), dell'allegato VI della direttiva 67/548
prevede che i dati per la classificazione e l'etichettatura delle sostanze
rilevanti per tali disposizioni possono essere ottenuti:

«(…) da numerose altre fonti, ad esempio:

\-       i risultati di precedenti saggi,

\-       le informazioni necessarie in applicazione delle norme internazionali
sul trasporto delle sostanze pericolose,

\-       le informazioni tratte da opere di riferimento e da pubblicazioni
specializzate, o

\-       le informazioni basate sull'esperienza.

Se di pertinenza, possono essere presi in considerazione anche le relazioni
convalidate struttura-attivita e i giudizi degli esperti».

10      La direttiva 67/548 e stata modificata, da ultimo, dalla trentesima e
dalla trentunesima direttiva APT, che classificano, tra l'altro, taluni
carbonati di nichel, gli idrossidi di nichel e altri gruppi di sostanze a base
di nichel di cui trattasi nella causa principale (in prosieguo,
congiuntamente: le «sostanze a base di nichel di cui trattasi nella causa
principale») ad un livello elevato di pericolosita, il che comporta il
rispetto di nuove esigenze in materia di etichettatura e di imballaggio,
nonche altre conseguenze legislative e commerciali. Tali direttive APT hanno
classificato le sostanze a base di nichel di cui trattasi nella causa
principale come cancerogene di categoria 1 e talune di esse anche come
mutagene di categoria 3 e/o reprotossiche di categoria 2.

 La direttiva 93/67/CEE, che stabilisce i principi di valutazione dei rischi
nel sistema della direttiva 67/548

11      Dall'art. 2, lett. a), della direttiva della Commissione 20 luglio
1993, 93/67/CEE, che stabilisce i principi per la valutazione dei rischi per
l'uomo e per l'ambiente delle sostanze notificate ai sensi della direttiva
67/548 (GU L 227, pag. 9), in combinato disposto con gli artt. 3‑5 della
stessa direttiva, risulta che la valutazione dei rischi presentati da una
sostanza, ai fini della sua classificazione ai sensi della direttiva 67/548,
comporta, in una prima fase, l'identificazione dei pericoli, definita come
l'identificazione degli effetti dannosi che una determinata sostanza puo
causare per la sua natura intrinseca.

12      Dall'art. 2, lett. d), della direttiva 93/67 risulta altresi che la
caratterizzazione del rischio consiste nella stima dell'incidenza e della
gravita degli effetti dannosi che possono manifestarsi in una popolazione o in
un comparto ambientale dovuti ad un'esposizione effettiva o prevista ad una
determinata sostanza, e che tale caratterizzazione puo comprendere una
quantificazione di questa probabilita, vale a dire una stima del rischio.

 Il regolamento CLP e il suo primo adeguamento al progresso tecnico da parte
del primo regolamento APT

13      Il regolamento CLP adegua la direttiva 67/548, per la parte in cui
essa riguarda la classificazione, l'etichettatura e l'imballaggio delle
sostanze chimiche, al sistema generale armonizzato di classificazione e di
etichettatura dei prodotti chimici (in prosieguo: il «SGA»). Il SGA consiste
in un insieme di raccomandazioni adottate dal Consiglio economico e sociale
delle Nazioni Unite, che mira a consentire l'identificazione dei prodotti
chimici pericolosi e l'informazione degli utilizzatori dei pericoli presentati
da tali prodotti chimici mediante frasi e simboli standardizzati riportati
sulle etichette degli imballaggi.

14      Secondo il cinquantatreesimo 'considerando' del regolamento CLP, per
tenere conto pienamente del lavoro svolto e dell'esperienza acquisita
nell'applicazione della direttiva 67/548, comprese la classificazione e
l'etichettatura delle sostanze specifiche elencate nell'allegato I di tale
direttiva, tutte le classificazioni armonizzate esistenti dovrebbero essere
convertite in nuove classificazioni armonizzate utilizzando i nuovi criteri.

15      Gli artt. 36 e 37 del regolamento CLP sono riportati al Titolo V, Capo
1, di quest'ultimo, intitolato «Classificazione ed etichettatura armonizzate
delle sostanze», e prevedono la procedura di classificazione e di
etichettatura armonizzate delle sostanze che soddisfano i criteri menzionati
all'allegato I di detto regolamento per i pericoli quali l'essere cancerogene,
mutagene o tossiche per il ciclo riproduttivo.

16      L'art. 37 riconosce il diritto, in particolare alle autorita
competenti degli Stati membri e, in circostanze piu limitate, ai fabbricanti,
agli importatori e ai distributori di sostanze, di presentare all'Agenzia
europea delle sostanze chimiche (in prosieguo: l'«ECHA»), che sostituisce
l'Ufficio europeo delle sostanze chimiche dal 1° giugno 2008, proposte
dettagliate di classificazione e di etichettatura armonizzate.

17      L'art. 53 del regolamento CLP, intitolato «Adeguamento al progresso
tecnico e scientifico», autorizza la Commissione europea a adottare misure
dirette ad adeguare gli allegati I‑VII di tale regolamento al progresso
tecnico e scientifico «anche tenendo in debito conto l'ulteriore sviluppo del
[SGA]» e dispone che tali misure siano prese conformemente alla procedura con
controllo prevista all'art. 5 bis, nn. 1‑4, della decisione 1999/468.

18      Ai sensi dell'art. 55, punti 2 e 11, del regolamento CLP, l'allegato I
della direttiva 67/548 e soppresso e sostituito dall'allegato VI, parte 3, di
tale regolamento a decorrere dal 20 gennaio 2009. La tabella 3.1 di tale
allegato VI presenta la nuova classificazione che segue a tale conversione e
la tabella 3.2 riprende la vecchia classificazione stabilita secondo la
direttiva 67/548, nella sua versione derivante dalla direttiva della
Commissione 29 aprile 2004, 2004/73/CE, recante ventinovesimo adeguamento al
progresso tecnico della direttiva 67/548 (GU L 152, pag. 1, e rettifica GU L
216, pag. 3).

19      Al momento dell'entrata in vigore del regolamento CLP, il 20 gennaio
2009, tale allegato VI, quindi, non rifletteva le classificazioni controverse
aggiunte dalla trentesima e dalla trentunesima direttiva APT all'allegato I
della direttiva 67/548.

20      L'art. 60 del regolamento CLP dispone l'abrogazione della direttiva
67/548 con effetto al 1° giugno 2015. Tuttavia, l'art. 61, n. 3, dello stesso
regolamento prevede, a titolo di disposizione transitoria, che, a decorrere
dal 1° dicembre 2010 e fino al 1° giugno 2015, le sostanze sono classificate
in conformita sia della direttiva 67/548 sia del regolamento CLP.

21      Il punto 1.1.1.3 dell'allegato I del regolamento CLP prevede, in
particolare, che siano prese in considerazione congiuntamente tutte le
informazioni disponibili riguardanti la determinazione del pericolo, come i
risultati di appropriati studi in vitro, i dati pertinenti sugli animali, le
informazioni tratte dall'applicazione dell'approccio per categorie
(raggruppamento, metodo del «read-across»), o ancora i modelli di rapporto
struttura/attivita.

22      L'allegato VII del regolamento CLP contiene una tabella destinata a
semplificare la conversione della classificazione di una sostanza stabilita
secondo la direttiva 67/548 nella corrispondente classificazione stabilita
conformemente al regolamento CLP.

23      Sul fondamento dell'art. 53 del regolamento CLP, il primo regolamento
APT ha proceduto ad un trasferimento e ad una conversione delle
classificazioni stabilite dalla trentesima e dalla trentunesima direttiva APT
verso l'allegato VI, parte 3, del regolamento CLP, di modo che queste ultime
sono state comprese senza modifiche nella tabella 3.2 dell'allegato VI del
regolamento CLP, mentre nella tabella 3.1 dello stesso allegato, tali
classificazioni sono state semplicemente convertite in classificazioni
effettuate sulla base del regolamento CLP, utilizzando la tabella di
conversione riportata all'allegato VII del regolamento CLP. Il primo
regolamento APT e entrato in vigore il 25 settembre 2009.

  _La normativa sulla valutazione e sul controllo dei rischi presentati dalle
sostanze esistenti - il regolamento (CEE) n. 793/93 e il regolamento REACH_

24      Il regolamento (CEE) del Consiglio 23 marzo 1993, n. 793, relativo
alla valutazione e al controllo dei rischi presentati dalle sostanze esistenti
(GU L 84, pag. 1), come modificato dal regolamento (CE) del Parlamento europeo
e del Consiglio 29 settembre 2003, n. 1882, (GU L 284, pag. 1; in prosieguo:
il «regolamento n. 793/93»), ha completato il sistema di notifica delle
sostanze nuove previsto dalla direttiva 67/548.

25      Esso e stato abrogato in seguito all'entrata in vigore, il 1° giugno
2008, del regolamento (CE) del Parlamento europeo e del Consiglio 18 dicembre
2006, n. 1907, concernente la registrazione, la valutazione, l'autorizzazione
e la restrizione delle sostanze chimiche (REACH), che istituisce un'Agenzia
europea per le sostanze chimiche, che modifica la direttiva 1999/45/CE e che
abroga il regolamento (CEE) n. 793/93 del Consiglio e il regolamento (CE) n.
1488/94 della Commissione, nonche la direttiva 76/769/CEE del Consiglio e le
direttive della Commissione 91/155/CEE, 93/67/CEE, 93/105/CE e 2000/21/CE (GU
L 396, pag. 1, e rettifica GU 2007, L 136, pag. 3; in prosieguo: il
«regolamento REACH»).

26      Gli artt. 3 e 4 del regolamento n. 793/93 prevedevano l'obbligo, per i
fabbricanti e gli importatori, di comunicare alla Commissione taluni dati
pertinenti sulle sostanze da valutare in funzione dei quantitativi importati o
prodotti e di fare quanto ragionevolmente possibile per ottenere tali dati.
Tuttavia, in mancanza di informazioni, i fabbricanti e gli importatori non
erano tenuti ad effettuare prove supplementari sugli animali al fine di
presentare tali dati.

27      Ai sensi dell'art. 8 del regolamento n. 793/93, in combinato disposto
con l'art. 15 dello stesso regolamento, sulla base delle informazioni
comunicate dai fabbricanti e dagli importatori, sono stati compilati con la
procedura della comitologia con controllo elenchi di sostanze prioritarie che
richiedono un'attenzione immediata a causa degli effetti che possono avere
sull'uomo o sull'ambiente.

28      Conformemente all'art. 9 del regolamento n. 793/93, intitolato «Dati
da comunicare per le sostanze figuranti negli elenchi di priorita», i
fabbricanti e gli importatori avevano l'obbligo di fornire tutte le
informazioni disponibili nonche le relazioni di studio corrispondenti per
valutare il rischio delle sostanze in causa, e, se del caso, di effettuare le
prove necessarie per ottenere il dato mancante. In deroga a tale regola, i
fabbricanti e gli importatori potevano presentare una domanda motivata presso
l'autorita dello Stato membro designata come relatore conformemente all'art.
10 di detto regolamento, al fine di essere esentati totalmente o parzialmente
dalle prove complementari se un determinato elemento d'informazione non era
necessario per valutare il rischio oppure se era impossibile ottenerlo.

29      Emerge dai 'considerando' del regolamento REACH che il sistema
attuale, gestito dall'ECHA, mira a garantire un livello elevato di protezione
della salute umana e dell'ambiente, nonche a rafforzare la competitivita del
settore delle sostanze chimiche e l'innovazione. Il regolamento REACH obbliga
le imprese che fabbricano e importano sostanze chimiche a valutare i pericoli
e i rischi derivanti dalla loro utilizzazione e a prendere le misure
necessarie per gestire qualsiasi rischio identificato.

30      Secondo l'art. 13 del regolamento REACH, le informazioni fornite per
la valutazione delle sostanze chimiche, in particolare per quanto riguarda la
tossicita umana, sono acquisite, ove possibile, ricorrendo a mezzi diversi dai
test su animali vertebrati, segnatamente, attraverso l'uso di metodi
alternativi, ad esempio metodi in vitro o relazioni qualitative o quantitative
struttura-attivita o dati relativi a sostanze strutturalmente affini
(raggruppamento o metodo del nesso esistente o «read-across»).

31      Il punto 1.5 dell'allegato XI del regolamento REACH prevede l'utilizzo
del metodo del «read-across» nella valutazione delle sostanze chimiche. A tal
riguardo, e previsto, tra l'altro, che le sostanze le cui proprieta fisico-
chimiche, tossicologiche ed ecotossicologiche sono probabilmente simili o
seguono uno schema regolare data la loro affinita strutturale possono essere
considerate come un gruppo o una «categoria» di sostanze. Per l'applicazione
del concetto di gruppo occorre, segnatamente, che le proprieta fisico-
chimiche, nonche gli effetti sulla salute umana e sull'ambiente possano essere
previsti sulla base di dati relativi a una o piu sostanze di riferimento
appartenenti al medesimo gruppo, estesi mediante interpolazione ad altre
sostanze dello stesso gruppo (metodo del read across).

  _Il procedimento che ha condotto alle classificazioni controverse_

32      Con il regolamento (CE) della Commissione 25 ottobre 2000, n. 2364,
relativo al quarto elenco delle sostanze prioritarie previste ai sensi del
regolamento n. 793/93 (GU L 273, pag. 5), la Commissione ha incluso
nell'elenco prioritario previsto all'art. 8 del regolamento n. 793/93 il
carbonato di nichel puro e ha designato il Regno di Danimarca come Stato
membro responsabile della sua valutazione.

33      Tale Stato membro ha designato la Danish Environmental Protection
Agency (agenzia danese per la protezione ambientale; in prosieguo: la «DEPA»)
come autorita incaricata del rapporto sulla valutazione di tale sostanza
nonche di altre quattro sostanze a base di nichel (nichel metallo, solfato di
nichel, cloruro di nichel e dinitrato di nichel).

34      Nell'ambito del procedimento di valutazione della DEPA, i tre
fabbricanti e l'importatore di carbonati di nichel tenuti a fornire dati su
tali sostanze (in prosieguo: le «societa in questione»), rappresentati dalla
societa OMG Harjavalta, sul fondamento dell'art. 9, n. 3, del regolamento n.
793/93, hanno presentato il 27 maggio 2003 una domanda di deroga all'obbligo
di svolgere taluni esami (in prosieguo: la «dichiarazione di deroga»),
ritenendo che non esistessero dati tossicologici sull'essere umano per quanto
riguarda l'idrocarbonato di nichel. Le societa in questione hanno altresi
rilevato che, in assenza di tali dati, la classificazione di detta sostanza,
utilizzando le classificazioni derivate per i composti di nichel solubili in
acqua, dovrebbe seguire l'ipotesi piu pessimista («worst case scenario»).

35      Secondo le societa in questione, l'idrocarbonato di nichel era l'unico
carbonato di nichel ad avere un impiego commerciale, dato che gli altri tre
carbonati di nichel non sono utilizzati al di fuori dei laboratori.

36      In seguito alla comunicazione, da parte della DEPA, dei risultati
della sua valutazione, la Commissione ha trasmesso, il 16 aprile 2004, una
proposta formale di classificazione rivista dei carbonati di nichel, ai sensi
della direttiva 67/548, all'Ufficio europeo delle sostanze chimiche nonche al
comitato tecnico per la classificazione e l'etichettatura delle sostanze
pericolose (in prosieguo: il «CTCE»).

37      Le classificazioni proposte sono state altresi dibattute da un gruppo
di lavoro della Commissione sulla classificazione e sull'etichettatura delle
sostanze pericolose formato da esperti specializzati nel settore delle
sostanze cancerogene e mutagene (in prosieguo: il «gruppo di lavoro CE»)
durante una riunione svoltasi il 20 e il 21 aprile 2004 (documento ECBI/74/04
Rev. 2). Successivamente, la proposta della DEPA e stata anche discussa dal
CTCE durante le sue riunioni svoltesi dal 12 al 14 maggio 2004 (documento
ECBI/147/04 Rev. 3) nonche dal 21 al 24 settembre 2004 (documento ECBI/139/04
Rev. 2). Durante quest'ultima riunione, il CTCE ha espresso il proprio accordo
per raccomandare la proposta di classificazione relativa ai carbonati di
nichel e affinche tale proposta fosse inclusa nel progetto di proposta della
trentesima direttiva APT, che doveva essere indirizzata alla Commissione.

38      Emerge, segnatamente, dal resoconto della riunione del 20 e del 21
aprile 2004 che gli esperti hanno preso in considerazione il fatto che
mancavano taluni dati, in particolare per quanto riguardava il carbonato di
nichel e la sua biodisponibilita, vale a dire la percentuale di tale sostanza
che puo essere assorbita e utilizzata dal metabolismo di un essere vivente.
Tuttavia, nella decisione sulla raccomandazione finale, essi hanno deciso di
non attendere eventuali dati piu ampi sulla biodisponibilita di tale sostanza,
i quali avrebbero richiesto, tra l'altro, la realizzazione di esami
supplementari su animali.

39      Per quanto riguarda, ad esempio, il potenziale cancerogeno, in una
prima fase gli esperti avevano essenzialmente concluso durante detta riunione
nel senso della classificazione del solfato di nichel e del cloruro di nichel
come sostanze cancerogene per l'essere umano, di categoria 1, sulla base dei
dati esistenti. In seguito, applicando il metodo dei riferimenti incrociati e
considerando che il grado di solubilita in acqua (idrosolubilita) del nitrato
di nichel era sufficientemente analogo a quelli del solfato di nichel e del
cloruro di nichel, gli esperti hanno stabilito la stessa classificazione per
tale sostanza.

40      Quanto al carbonato di nichel, gli esperti avevano previsto la stessa
classificazione in quanto, anche se tale sostanza e solo parzialmente
idrosolubile, essa e tuttavia solubile in fluidi biologici - come il solfato
di nichel. Tale conclusione e stata altresi suffragata dal fatto che,
nell'allegato I della direttiva 67/548, esistevano gia composti minerali
inorganici di nichel insolubili classificati come cancerogeni per l'essere
umano.

41      In tale contesto, il ricorso al criterio del grado di idrosolubilita e
stato fondato sulla teoria secondo cui, una volta dissolto nell'acqua, un sale
di nichel, come il carbonato di nichel, avra le stesse caratteristiche
tossiche di altri sali di nichel aventi un simile grado di idrosolubilita,
poiche al momento della dissoluzione in acqua, gli atomi e gli ioni di nichel,
le cui proprieta tossiche sono note, si separano da altre sostanze che
compongono il sale di nichel, pur conservandone le stesse caratteristiche.

42      Di conseguenza, le classificazioni delle sostanze a base di carbonato
di nichel come sostanze cancerogene per l'essere umano, di categoria 1,
mutagene, di categoria 3, e tossiche per il ciclo riproduttivo, di categoria
2, sono state suffragate dal ricorso al metodo dei riferimenti incrociati
fondato sul criterio del grado di idrosolubilita e sui dati esistenti per
quanto riguarda altre sostanze simili a base di nichel.

43      In seguito alla raccomandazione del gruppo di lavoro CE e del CTCE, il
16 febbraio 2007, il comitato per l'adeguamento al progresso tecnico (in
prosieguo: il «comitato APT»), ha emesso un parere favorevole sulla proposta
di trentesima direttiva APT nel suo complesso (documento JM/30ATP/09/2006).

44      In esito ad un procedimento svoltosi nell'ambito dell'Organizzazione
mondiale del commercio (OMC) in cui il progetto di proposta ha trovato
l'opposizione di taluni paesi produttori di nichel, la Commissione, ritenendo
che tale procedimento non avesse apportato alcun elemento nuovo, ha quindi
adottato la trentesima direttiva APT il 21 agosto 2008. Gli Stati membri erano
tenuti a trasporla nel loro ordinamento nazionale entro il 1° giugno 2009.

45      Quanto agli idrossidi di nichel e ad un centinaio di altre sostanze
raggruppate a base di nichel di cui trattasi nella causa principale, e la
trentunesima direttiva APT che ha proceduto alla loro classificazione.

46      A tal riguardo, le conclusioni cui erano giunti gli esperti
specializzati durante il procedimento di comitologia che ha condotto
all'adozione della trentesima direttiva APT hanno convinto la DEPA a procedere
alla valutazione di un'altra serie di sostanze a base di nichel e ad avanzare,
nel 2005, talune proposte complementari di classificazione di tali sostanze.
La valutazione e stata condotta nuovamente con l'ausilio del metodo dei
riferimenti incrociati, basandosi sul grado di idrosolubilita di tali sostanze
e sui dati esistenti per quanto riguarda le caratteristiche tossiche dello
ione nichel libero, anche se non esistevano ancora altri dati sulla loro
biodisponibilita.

47      In seguito a discussioni all'interno del CTCE, quest'ultimo ha
raccomandato la classificazione di tali sostanze chimiche, e il 19 novembre
2008 il comitato APT si e pronunciato all'unanimita a favore della proposta,
salvo sei astenuti. La trentunesima direttiva APT e stata adottata il 15
gennaio 2009. Analogamente alla trentesima direttiva APT, gli Stati membri
erano tenuti a trasporre la trentunesima direttiva nei loro ordinamenti entro
il 1° giugno 2009.

48      L'allegato I della direttiva 67/548 e stato abrogato al momento
dell'entrata in vigore del regolamento CLP, il 20 gennaio 2009, ed e stato
sostituito dall'allegato VI di quest'ultimo, il quale conteneva in quella data
solo le classificazioni dell'allegato I della direttiva 67/548, come
modificata, da ultimo, dalla direttiva 2004/73.

49      Il contenuto della trentesima e della trentunesima direttiva APT e
stato aggiunto all'allegato VI del regolamento CLP dal primo regolamento APT.
Quest'ultimo e stato adottato il 10 agosto 2009 sul fondamento dell'art. 53
del regolamento CLP in seguito ad una proposta favorevole adottata
all'unanimita dal comitato APT il 25 marzo 2009 ed e entrato in vigore il 25
settembre 2009\. La proposta favorevole di tale comitato era basata
segnatamente sulle conclusioni di un gruppo di lavoro di 27 esperti riuniti
dal 17 al 24 marzo 2009 nell'ambito del Centro internazionale di ricerca sul
cancro (CIRC), i quali avevano avallato la classificazione dei derivati dal
nichel come sostanze cancerogene per l'essere umano, di categoria 1.

  **Il procedimento principale e le questioni pregiudiziali**

50      Il ricorrente nella causa principale, il Nickel Institute, e
un'organizzazione senza fini di lucro che rappresenta gli interessi di 29
societa le quali coprono, congiuntamente, il 90% della produzione annua
mondiale di nichel.

51      Il convenuto nella causa principale, il Secretary of State for Work
and Pensions, e il ministero responsabile nel Regno Unito per la
classificazione delle sostanze chimiche.

52      Il Nickel Institute ha proposto dinanzi alla High Court of Justice
(England & Wales), Queen's Bench Division (Administrative Court), il 2
dicembre 2008 e il 9 aprile 2009, due ricorsi nei confronti del Secretary of
State for Work and Pensions diretti alla verifica della legittimita
dell'«intento e/o dell'obbligo» del governo del Regno Unito di procedere alle
classificazioni previste dalla trentesima e dalla trentunesima direttiva APT
nonche dal primo regolamento APT.

53      Da un lato, il Nickel Institute contesta la validita della
classificazione effettuata dal primo regolamento APT di quattro sostanze a
base di carbonato di nichel inizialmente classificate alla voce 028-010-00-0
dell'allegato 1F della trentesima direttiva APT. Dall'altro, il Nickel
Institute contesta la validita della classificazione da parte del primo
regolamento APT degli idrossidi di nichel, inizialmente classificati alla voce
028-008-00-X dell'allegato 1A della trentunesima direttiva APT nonche della
classificazione da parte di tale regolamento di piu di un centinaio di altre
sostanze raggruppate a base di nichel, inizialmente classificate alle voci da
028-013-00-7 a 028-052-002 dell'allegato 1B di detta trentunesima direttiva
APT (in prosieguo, congiuntamente: le «classificazioni controverse»).

54      In tale contesto, la High Court of Justice (England and Wales),
Queen's Bench Division (Administrative Court), ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se la [trentesima direttiva APT] e/o il [primo regolamento APT] siano
invalidi nella parte in cui classificano o riclassificano i carbonati di
nichel in relazione alle rispettive soglie tossicologiche, in quanto:

a)      le classificazioni sono state elaborate senza effettuare un'adeguata
valutazione delle proprieta intrinseche dei carbonati di nichel conformemente
ai criteri e ai requisiti in termini di dati di cui all'allegato VI alla
direttiva [67/548];

b)      non e stato adeguatamente valutato se le proprieta intrinseche dei
carbonati di nichel possano comportare rischi nel corso della normale
manipolazione o utilizzazione, come prescritto ai punti 1.1 e 1.4
dell'allegato VI alla direttiva [67/548];

c)      non sussistevano le condizioni per fare ricorso alla procedura di cui
all'art. 28 della direttiva [67/548];

d)      le classificazioni sono state illegittimamente basate su una
dichiarazione di deroga redatta ai fini di una valutazione dei rischi
effettuata da un'autorita competente ai sensi del regolamento (…) n. 793/93;
e/o

e)      l'adozione delle classificazioni non e stata motivata conformemente
all'art. 253 CE.

2)      Se la [trentunesima direttiva APT] e/o il [primo regolamento APT]
siano invalidi, nella parte in cui classificano o riclassificano gli idrossidi
di nichel e il gruppo di sostanze a base di nichel contestate sotto gli
aspetti considerati, in quanto:

a)      le classificazioni non sono state elaborate sulla base di un'adeguata
valutazione delle proprieta intrinseche delle sostanze a base di nichel
controverse effettuata conformemente ai criteri e ai requisiti in termini di
dati di cui all'allegato VI alla direttiva [67/548], bensi sulla base di
taluni metodi di read‑across;

b)      non e stato adeguatamente valutato se le proprieta intrinseche delle
sostanze a base di nichel controverse possano comportare rischi nel corso
della normale manipolazione o utilizzazione, come prescritto ai punti 1.1 e
1.4 dell'allegato VI alla direttiva [67/548]; e/o

c)      non sussistevano le condizioni cui e subordinata l'applicazione della
procedura di cui all'art. 28 della direttiva [67/548].

3)      Se il [primo regolamento APT] sia invalido, nella parte relativa ai
carbonati di nichel e alle sostanze a base di nichel controverse, in quanto:

a)      non sussistevano le condizioni cui e subordinata l'applicazione della
procedura di cui all'art. 53 del [regolamento CLP], e/o

b)      le classificazioni di cui alla tabella 3.1 dell'allegato VI al
regolamento [CPL] non sono state elaborate sulla base di un'adeguata
valutazione delle proprieta intrinseche dei carbonati di nichel e delle
sostanze a base di nichel controverse effettuata conformemente ai criteri e ai
requisiti in termini di dati enunciati nell'allegato I [di tale regolamento],
bensi mediante applicazione [del suo] allegato VII».

  **Sulle questioni pregiudiziali**

  _Sulla ricevibilit a della prima e della seconda questione_

55      Nelle sue osservazioni scritte, la Commissione ha chiesto che le due
prime questioni pregiudiziali siano dichiarate irricevibili in quanto
riguardano la validita della trentesima e trentunesima direttiva APT che
sarebbero state abrogate con l'entrata in vigore, il 20 gennaio 2009, del
regolamento CLP. Tuttavia, durante l'udienza, essa ha ritirato tale eccezione
di irricevibilita, considerando che, in ogni caso, le classificazioni
introdotte nell'allegato VI del regolamento CLP, mediante il primo regolamento
APT, si limitano a riprendere le classificazioni gia effettuate nella
trentesima e nella trentunesima direttiva APT sul fondamento delle
raccomandazioni scientifiche formulate da diversi comitati di esperti
nell'ambito della direttiva 67/548.

56      Poiche non occorre per la Corte sollevare ulteriori motivi di
irricevibilita, le spetta pronunciarsi sulle questioni pregiudiziali.

  _Sulla prima e sulla seconda questione_

57      Con la prima e con la seconda questione, che occorre esaminare
congiuntamente, il giudice del rinvio chiede, in sostanza, alla Corte se la
trentesima e la trentunesima direttiva APT siano valide nella parte in cui
esse aggiungono nell'allegato I della direttiva 67/548 le classificazioni
controverse e, di conseguenza, se il primo regolamento APT sia altresi valido
in quanto aggiunge nel regolamento CLP le stesse classificazioni contenute
nella trentesima e nella trentunesima direttiva APT.

58      Il giudice del rinvio vorrebbe sapere, piu precisamente, in primo
luogo se i metodi scelti dalla Commissione per procedere a tali
classificazioni, in particolare il ricorso al metodo dei riferimenti
incrociati, l'assenza di esame dei rischi associati ad una manipolazione o ad
un utilizzo normale delle sostanze a base di nichel di cui trattasi nella
causa principale, nonche il ricorso alla dichiarazione di deroga, siano
conformi all'esigenza di una valutazione adeguata delle proprieta intrinseche
di tali sostanze secondo i criteri previsti all'allegato VI della direttiva
67/548. In secondo luogo, il giudice del rinvio si chiede se il fondamento
giuridico scelto per l'adozione delle due direttive in questione, vale a dire
l'art. 28 della direttiva 67/548, fosse adeguato ai fini della realizzazione
di tale obiettivo. In terzo luogo, esso interroga la Corte sull'esistenza di
un eventuale difetto di motivazione, in violazione dell'art. 253 CE, che
vizierebbe la validita della trentesima direttiva APT.

 Osservazioni preliminari

59      In via preliminare, va sottolineato che nell'ambito di tale complesso
contesto tecnico e giuridico, a carattere essenzialmente evolutivo, la
direttiva 67/548 lascia nel merito un rilevante potere discrezionale alla
Commissione riguardo alla portata delle misure da adottare per adeguare gli
allegati di questa direttiva al progresso tecnico [sentenza 15 ottobre 2009,
causa C‑425/08, Enviro Tech (Europe), Racc. pag. I‑10035, punto 46].

60      A tal riguardo, secondo una giurisprudenza costante, poiche le
autorita dell'Unione dispongono di un ampio potere discrezionale, segnatamente
quanto alla valutazione degli elementi di fatto di ordine scientifico e
tecnico altamente complessi per determinare la natura e l'ampiezza delle
misure che esse adottano, il sindacato del giudice dell'Unione deve limitarsi
ad esaminare se l'esercizio di un tale potere non sia viziato da un errore
manifesto o da uno sviamento di potere o ancora se tali autorita non abbiano
manifestamente oltrepassato i limiti del loro potere discrezionale. In un tale
contesto, il giudice dell'Unione non puo, infatti, sostituire la sua
valutazione degli elementi di fatto di ordine scientifico e tecnico a quella
delle istituzioni cui il Trattato CE ha assegnato in via esclusiva tale
compito [sentenza Enviro Tech (Europe), cit., punto 47].

 Sull'applicazione del metodo dei riferimenti incrociati nell'ambito della
valutazione delle proprieta intrinseche delle sostanze a base di nichel di cui
trattasi nella causa principale

61      Il giudice del rinvio interroga la Corte sul problema di sapere se la
Commissione non abbia oltrepassato il suo potere discrezionale applicando il
metodo dei riferimenti incrociati invece di valutare le proprieta intrinseche
delle sostanze a base di nichel di cui trattasi nella causa principale
mediante i criteri e i requisiti in materia di dati previsti all'allegato VI
della direttiva 67/548.

62      Il Nickel Institute contesta alla Commissione, in via principale, di
non aver analizzato le proprieta intrinseche delle sostanze a base di nichel
di cui trattasi nella causa principale come previsto dall'art. 4 della
direttiva 67/548 e dal punto 1.1 dell'allegato VI di tale direttiva. Esso le
contesta altresi di aver applicato il metodo dei riferimenti incrociati al
fine della classificazione di tali sostanze malgrado l'assenza di dati
riguardanti queste ultime.

63      A tale riguardo, occorre rammentare che il metodo dei riferimenti
incrociati rappresenta una delle modalita di valutazione valide previste al
punto 1.1.1.3 dell'allegato I del regolamento CLP. Esso e altresi descritto al
punto 1.5 dell'allegato XI del regolamento REACH come il metodo secondo cui le
proprieta di talune sostanze possono essere predette sulla base dei dati
esistenti relativi ad altre sostanze di riferimento aventi una somiglianza
strutturale con le prime. Esso consente di evitare di testare ciascuna
sostanza per ciascun effetto e, di conseguenza, puo essere utilizzato in caso
di assenza di dati relativi alle sostanze sottoposte alla valutazione dei
rischi.

64      Pur essendo previsto espressamente nell'ambito del regolamento REACH e
nell'ambito del regolamento CLP, tale metodo non e menzionato in quanto tale
nell'allegato VI della direttiva 67/548.

65      L'elenco delle fonti da cui possono essere estratti i dati previsti
per la classificazione delle sostanze a base di nichel di cui trattasi nella
causa principale riportate al punto 1.6.1, lett. b), dell'allegato VI della
direttiva 67/548 e solo esemplificativo, come risulta dall'espressione «ad
esempio».

66      Il detto punto 1.6.1, lett. b), prevede tuttavia la possibilita di
prendere in considerazione, nella valutazione delle sostanze chimiche, i
risultati delle relazioni convalidate struttura-attivita e i giudizi degli
esperti.

67      La valutazione delle sostanze fondata sulle relazioni struttura-
attivita rientra quindi, come il metodo dei riferimenti incrociati, tra le
modalita di valutazione basate sull'approccio per categorie e rappresenta un
procedimento di previsione dell'attivita di una sostanza partendo da una
valutazione quantitativa della sua struttura molecolare analoga a quella di
un'altra sostanza o di un altro gruppo di sostanze i cui effetti sono noti.

68      L'allegato VI della direttiva 67/548 fa espressamente riferimento alla
direttiva del Consiglio 24 novembre 1986, 86/609/CEE, concernente il
ravvicinamento delle disposizioni legislative, regolamentari e amministrative
degli Stati membri relative alla protezione degli animali utilizzati a fini
sperimentali o ad altri fini scientifici (GU L 358, pag. 1), nell'ambito della
quale sono incoraggiati il metodo dei riferimenti incrociati ed il metodo
basato sulla relazione struttura-attivita.

69      Inoltre, nel 2007, il Centro comune di ricerca della Commissione ha
pubblicato un ampio studio relativo al ricorso ai riferimenti incrociati
nell'ambito della direttiva 67/548 («A Compendium of Case Studies that helped
to shape the REACH Guidance on Chemical Categories and Read Across»). Tra gli
esempi analizzati da tale studio si trovano anche le classificazioni delle
sostanze a base di nichel di cui trattasi nella causa principale.

70      Pertanto, anche se e vero che il metodo fondato sulla relazione
struttura-attivita, come ha sottolineato l'avvocato generale ai paragrafi 63 e
64 delle sue conclusioni, presenta talune differenze rispetto al metodo dei
riferimenti incrociati, cio non toglie che tali due metodi non devono essere
considerati autonomi dal momento che si basano entrambi sul principio di
estrapolazione dei dati esistenti su talune sostanze per valutare e
classificare altre sostanze aventi una struttura analoga e sulle quali non
esistono dati, ovvero ne esistono pochissimi.

71      Peraltro, come emerge dal preambolo della trentunesima direttiva APT,
il metodo dei riferimenti incrociati, in quanto metodo di valutazione di
sostanze ampiamente riconosciuto dalla comunita scientifica, e stato
utilizzato a piu riprese per la classificazione delle sostanze nell'ambito
dell'allegato I della direttiva 67/548, gia con l'entrata in vigore della
direttiva della Commissione 28 ottobre 1991, 91/632/CEE, recante quindicesimo
adeguamento al progresso tecnico della direttiva 67/548 (GU L 338, pag. 23).

72      Per quanto riguarda gli argomenti scientifici che sottendono le
classificazioni controverse, risulta dai resoconti delle riunioni del gruppo
di lavoro CE, del CTCE e del comitato APT che, anche se gli esperti
concordavano sul fatto che esistevano pochi dati relativi, in particolare,
alle caratteristiche tossiche delle sostanze a base di nichel di cui trattasi
nella causa principale, la loro biodisponibilita e stata valutata
principalmente sulla base del grado di idrosolubilita, tenendo conto delle
caratteristiche tossiche note dello ione nichel che compone tali sostanze. La
classificazione attuale delle sostanze di cui trattasi nella causa principale
e stata quindi adottata sulla base dei dati noti su altre sostanze a base di
nichel, aventi una struttura ed un grado di idrosolubilita analoghi.

73      Tali conclusioni sono altresi state suffragate dal resoconto della
riunione del 4 maggio 2006 del comitato scientifico dei rischi sanitari ed
ambientali della Commissione (SCHER).

74      Inoltre, il regolamento REACH riconosce al suo art. 13 l'importanza
del ricorso a metodi alternativi, come il metodo dei riferimenti incrociati,
al fine di valutare la tossicita umana delle sostanze chimiche con mezzi
diversi dai test su animali vertebrati.

75      Occorre infine sottolineare che l'applicazione del metodo dei
riferimenti incrociati e la valutazione effettuata sulle proprieta fisico-
chimiche delle sostanze a base di nichel di cui trattasi nella causa
principale sono state il risultato di un consenso cui sono giunti, al termine
di un iter durato diversi anni, numerosi esperti membri di diversi comitati
scientifici, in presenza dei rappresentanti del settore interessato.

76      In via subordinata, il Nickel Institute sostiene che, anche supponendo
che il ricorso ad un siffatto metodo fosse ammissibile in linea di principio,
l'applicazione fattane nel caso di specie sarebbe manifestamente deficiente in
quanto, tra l'altro, il criterio dell'idrosolubilita non poteva, di per se
solo, giustificare le classificazioni controverse, che non e stata fornita la
prova dell'ipotesi scientifica fondamentale secondo cui lo ione nichel e
responsabile degli effetti biologici da valutare e che, in generale, il fatto
che talune valutazioni risultino dal «parere degli esperti» non costituisce
per questo una soluzione pertinente.

77      Tuttavia, considerata la portata del controllo cui deve procedere la
Corte in tale settore, conformemente a quanto ricordato ai punti 59 e 60 della
presente sentenza, tale argomentazione del ricorrente nella causa principale
non consente, in quanto tale, di considerare che la Commissione, alla luce
delle conclusioni formulate al termine dei lavori di diversi comitati
scientifici, abbia manifestamente oltrepassato i limiti del suo potere
discrezionale basandosi, per l'adozione delle classificazioni controverse, sul
parere degli esperti che hanno fatto ricorso, tra l'altro, al metodo dei
riferimenti incrociati al fine di valutare le proprieta intrinseche delle
sostanze a base di nichel di cui trattasi nella causa principale.

 Sulla valutazione dei rischi durante una normale manipolazione o
utilizzazione delle sostanze

78      Il giudice del rinvio chiede di sapere se la validita della trentesima
e della trentunesima direttiva APT, nonche quella del primo regolamento APT
non sia viziata dal fatto che la Commissione non avrebbe preso in
considerazione la circostanza secondo cui tre dei quattro carbonati di nichel
non erano ne manipolati ne utilizzati al di fuori dei laboratori, e altre
sostanze a base di nichel non erano utilizzate in applicazioni industriali.
Pertanto, in sede di valutazione, non sarebbero stati presi in considerazione
i rischi inerenti a una normale manipolazione o utilizzazione delle sostanze a
base di nichel di cui trattasi nella causa principale.

79      A tale riguardo, anche se, ne la direttiva 67/548 ne il regolamento
CLP o il regolamento REACH forniscono definizioni della «normale manipolazione
o utilizzazione», si deve convenire che, come sostenuto dalla Commissione,
tale nozione comprende l'insieme delle manipolazioni e delle utilizzazioni che
possono essere effettuate in circostanze normali, il che include,
segnatamente, la necessita di tener conto degli incidenti realistici e
prevedibili.

80      Occorre constatare anzitutto che, come ha rilevato l'avvocato generale
ai paragrafi 80 e segg. delle sue conclusioni, la critica sollevata dal
ricorrente nella causa principale si fonda essenzialmente su una confusione
tra la valutazione dei pericoli e quella dei rischi presentati da una
sostanza.

81      Infatti, come emerge in particolare dall'art. 4 della direttiva
67/548, in combinato disposto con gli artt. 2‑5 della direttiva 93/67, la
classificazione e l'etichettatura delle sostanze disposte dalla direttiva
67/548 sono basate sulla trasmissione di informazioni di pericoli inerenti
alle proprieta intrinseche delle sostanze. La valutazione dei pericoli
costituisce la prima tappa del processo di valutazione dei rischi, che
rappresenta una nozione piu precisa. Tale differenziazione tra i pericoli e i
rischi e stata peraltro confermata nel regolamento CLP, nonche nel regolamento
REACH.

82      Infatti, una valutazione dei pericoli inerenti alle proprieta
intrinseche delle sostanze non deve essere limitata in considerazione di
specifiche circostanze di utilizzazione, come nel caso di una valutazione dei
rischi, e puo essere validamente realizzata a prescindere dal luogo di
utilizzo della sostanza (laboratorio o altro), dalle modalita con cui si
produce il contatto e dai livelli dell'eventuale esposizione alla sostanza.

83      Alla luce di tali considerazioni, si deve constatare che, nell'ambito
di una valida classificazione delle sostanze di cui trattasi nella causa
principale sulla base di una valutazione dei pericoli inerenti alle proprieta
intrinseche di queste ultime, la Commissione non era tenuta a prendere in
considerazione il fatto che solo taluni carbonati di nichel erano manipolati o
utilizzati solo in condizioni di laboratorio.

 Sul ricorso alla dichiarazione di deroga

84      Il giudice del rinvio chiede alla Corte se la validita della
trentesima direttiva APT e quella del primo regolamento APT siano inficiate
dal fatto che la Commissione si sia basata sulla dichiarazione di deroga
redatta nell'ambito del regolamento n. 793/93 ai fini delle classificazioni
controverse.

85      A tal riguardo, il Nickel Institute sostiene che la Commissione ha
oltrepassato i suoi poteri basando le classificazioni impugnate sulla domanda
di deroga presentata alla DEPA da diverse societa produttrici di nichel nel
maggio 2003, conformemente all'art. 9, n. 3, del regolamento n. 793/93,
discostandosi in tal modo dai criteri di classificazione previsti
dall'allegato VI della direttiva 67/548.

86      Orbene, da un lato, contrariamente a quanto sostiene il ricorrente
nella causa principale, la Commissione non ha fondato la propria decisione di
classificazione sulla dichiarazione di deroga. Come si e constatato al punto
75 della presente sentenza, le classificazioni controverse sono state
effettuate nell'ambito del procedimento di comitologia sulla base delle
raccomandazioni di un ampio gruppo di esperti che hanno confermato il ricorso
al metodo dei riferimenti incrociati e che hanno consapevolmente rinunciato ad
attendere che fossero effettuati esami su animali, considerando che le
indicazioni sulla biodisponibilita delle sostanze a base di nichel di cui
trattasi nella causa principale derivanti dal grado di idrosolubilita di
queste ultime e i dati esistenti su sostanze a base di nichel con struttura
analoga erano sufficienti per procedere a dette classificazioni. Pertanto, le
classificazioni impugnate sono state effettuate su una base scientifica,
indipendentemente dalla domanda di esenzione da esami complementari formulata
dall'impresa interessata.

87      Dall'altro, risulta certamente dai punti 4.1.3.1.2.6, sul carattere
mutageno, e 4.1.2.7.2.1, sul carattere cancerogeno, del rapporto sulla
valutazione dei rischi presentato dalla DEPA nel marzo 2008, che, in occasione
di una riunione svoltasi nell'aprile 2004, prendendo in considerazione la
domanda di deroga presentata dal settore, gli esperti hanno convenuto che il
carbonato di nichel dovesse essere classificato come mutageno di categoria 3 e
cancerogeno di categoria 1.

88      Tuttavia, tale dichiarazione di deroga non e piu menzionata,
segnatamente, nel breve resoconto della riunione di esperti tecnici
nell'ambito del comitato APT del 29 settembre 2008 (documento
SB/31ATP/08/2008) o nel preambolo della trentunesima direttiva APT che attesta
la proposta della DEPA di utilizzare l'approccio per categorie e segnatamente
il metodo dei riferimenti incrociati per valutare i carbonati di nichel sui
quali erano disponibili pochi dati.

89      Di conseguenza, deve essere disatteso l'argomento del ricorrente nella
causa principale secondo cui la Commissione ha manifestamente oltrepassato i
suoi poteri di valutazione fondando le classificazioni controverse sulla sola
domanda di deroga.

 Sulla scelta del fondamento giuridico della trentesima e della trentunesima
direttiva APT

90      Il giudice del rinvio interroga la Corte sul problema di sapere se
fosse appropriata la scelta dell'art. 28 della direttiva 67/548 come
fondamento giuridico per l'adozione della trentesima e della trentunesima
direttiva APT.

91      A tale riguardo, il Nickel Institute sostiene che le condizioni di
ricorso al procedimento previsto all'art. 28 della direttiva 67/548 non erano
soddisfatte per quanto riguarda le classificazioni impugnate, atteso che i
progressi tecnici o scientifici erano insufficienti per giustificare un
adeguamento.

92      Tuttavia, come risulta dai resoconti delle riunioni di esperti, che
rientrano in un lungo iter di consultazioni svolte durante il periodo tra il
2000 e il 2008, per giungere agli ultimi adeguamenti della direttiva 67/548,
in occasione dell'adozione della trentesima e della trentunesima direttiva APT
sono stati realizzati numerosi esami e studi.

93      Orbene, considerata la portata del controllo cui la Corte deve
procedere in tale settore, conformemente a quanto affermato ai punti 59 e 60
della presente sentenza, non risulta che la Commissione, alla luce delle
conclusioni formulate al termine di tali esami e studi, abbia manifestamente
oltrepassato i limiti del suo potere discrezionale considerando che, allo
stato delle conoscenze scientifiche, sussisteva un progresso tecnico
sufficiente per giustificare un adeguamento della direttiva 67/548.

94      Si deve quindi constatare che l'art. 28 della direttiva 67/548 poteva
validamente costituire il fondamento giuridico per l'adozione della trentesima
e della trentunesima direttiva APT.

 Sul difetto di motivazione della trentesima direttiva APT

95      Il giudice del rinvio chiede alla Corte se la trentesima direttiva APT
non sia viziata da un difetto di motivazione, in violazione dell'art. 253 CE.

96      Il Nickel Institute, da parte sua, considera che la Commissione e
venuta meno ai propri obblighi di motivazione imposti dall'art. 253 CE, in
quanto i fatti e le considerazioni giuridiche che giustificano l'adozione
delle classificazioni controverse non compaiono nello stesso atto adottato,
atteso che i resoconti delle riunioni di esperti pubblicati in seguito non
erano sufficienti a tal riguardo.

97      In tale contesto, se e vero che la Corte ha dichiarato, da un lato,
che la motivazione di un atto dell'Unione deve figurare nell'atto stesso e,
dall'altro, che essa deve essere adottata dall'autore dell'atto (v. sentenza
21 gennaio 2003, causa C‑378/00, Commissione/Parlamento e Consiglio, Racc.
pag. I‑937, punto 66, nonche la giurisprudenza ivi citata), cio non toglie che
il grado di motivazione richiesto e variabile.

98      Infatti, la Corte ha gia dichiarato che l'esigenza di motivazione
dev'essere valutata in funzione delle circostanze del caso, in particolare del
contenuto dell'atto, della natura dei motivi esposti e dell'interesse che i
destinatari dell'atto o altre persone, che il detto atto riguardi direttamente
e individualmente, possano avere a ricevere spiegazioni (sentenza 22 dicembre
2008, causa C‑333/07, Regie Networks, Racc. pag. I‑10807, punto 63 e
giurisprudenza ivi citata).

99      Inoltre, sempre per una giurisprudenza costante, la portata
dell'obbligo di motivazione dipende dalla natura dell'atto di cui trattasi e,
nel caso di atti di portata generale, la motivazione puo limitarsi a indicare,
da un lato, la situazione complessiva che ha condotto alla sua adozione e,
dall'altro, gli obiettivi generali che esso si prefigge. In tale contesto la
Corte ha precisato, in particolare, che, se l'atto contestato evidenzia nella
sua essenza lo scopo perseguito dall'istituzione, sarebbe eccessivo pretendere
una motivazione specifica per le diverse scelte di ordine tecnico operate (v.,
in tal senso, sentenza 17 marzo 2011, causa C‑221/09, AJD Tuna, non ancora
pubblicata nella Raccolta, punto 59, e giurisprudenza ivi citata).

100    Inoltre, come ha rilevato l'avvocato generale al paragrafo 107 delle
sue conclusioni, la partecipazione degli interessati alla procedura di
elaborazione dell'atto puo ridurre le esigenze di motivazione, in quanto
contribuisce alla loro informazione.

101    Risulta che l'atto contestato e conforme a tali regole.

102    Infatti, la trentesima direttiva APT e un atto avente portata generale,
i cui 'considerando' prevedono che le misure previste da tale direttiva sono
conformi al parere del comitato APT e affermano che l'elenco delle sostanze ad
essa relative deve essere aggiornato per inserirvi le sostanze nuove che sono
state notificate e ulteriori sostanze esistenti nonche per adeguare al
progresso tecnico alcune voci esistenti. A tale riguardo, e previsto
segnatamente che occorre prestare particolare attenzione all'esito delle
discussioni del Centro internazionale di ricerca sul cancro (CIRC) sulla
classificazione delle sostanze a base di nichel.

103    È poi pacifico che la trentesima direttiva APT rientra in un ambito
tecnico e giuridico complesso, a carattere essenzialmente evolutivo, che rende
difficile una motivazione dettagliata e individuale delle classificazioni
effettuate, di modo che la motivazione contenuta in tale direttiva e
sufficiente alla luce della natura di tale atto.

104    Infine, non e contestato che i rappresentanti del settore interessato
sono stati associati all'iter di elaborazione di detta direttiva. Peraltro, il
ragionamento scientifico e i dati che avevano giustificato le classificazioni
controverse erano riportati in diversi documenti e resoconti di riunioni di
esperti che erano stati comunicati al pubblico prima dell'adozione della
trentesima direttiva APT.

105    Pertanto, occorre concludere, in tale contesto, che la trentesima
direttiva APT non e viziata da un difetto di motivazione contrario all'art.
253 CE.

106    Alla luce di tutte le considerazioni che precedono, occorre constatare
che dall'esame della prima e della seconda questione non e emerso alcun
elemento idoneo ad inficiare la validita della trentesima e della trentunesima
direttiva APT e, di conseguenza, quella del primo regolamento APT, nella parte
in cui classificano come cancerogene per l'uomo, di categoria 1, mutagene, di
categoria 3, e tossiche per il ciclo riproduttivo, di categoria 2, le sostanze
a base di nichel di cui trattasi nella causa principale.

  _Sulla terza questione_

107    Con la sua terza questione, il giudice del rinvio interroga la Corte
sulla validita del primo regolamento APT, che aggiunge all'allegato VI, parte
3, tabelle 3.1 e 3.2 del regolamento CLP le modifiche che erano state
apportate all'allegato I della direttiva 67/548 dalla trentesima e dalla
trentunesima direttiva APT.

108    Piu precisamente, il giudice del rinvio chiede, da un lato, se sia
valida la scelta del fondamento giuridico del primo regolamento APT e,
dall'altro, se siano legittime le classificazioni riportate nella tabella 3.1
dell'allegato VI, parte 3, del regolamento CLP.

 Sulla scelta del fondamento giuridico del primo regolamento APT

109    Il giudice del rinvio chiede di sapere se la validita del primo
regolamento APT sia viziata dal fatto che la Commissione, per l'adozione di
tale normativa, ha fatto ricorso all'art. 53 del regolamento CLP invece che
all'art. 37 di tale stesso regolamento come fondamento giuridico.

110    A tale riguardo, il ricorrente nella causa principale contesta alla
Commissione di aver utilizzato il procedimento di adeguamento al progresso
tecnico previsto all'art. 53 del regolamento CLP, in quanto ha scelto un
metodo quasi automatico di adeguamento al progresso tecnico di detto
regolamento, senza passare attraverso il procedimento di valutazione complesso
e dettagliato delle proprieta intrinseche delle sostanze di cui trattasi nella
causa principale previsto all'art. 37 di tale regolamento.

111    Per quanto riguarda tale prima critica, e giocoforza constatare che
l'art. 37 del regolamento CLP fa parte del Titolo V, Capo I, di tale
regolamento, rubricato «Classificazione ed etichettatura armonizzate delle
sostanze».

112    L'impiego dell'espressione «classificazione ed etichettatura» in tale
contesto indica che il procedimento previsto da detto art. 37 dovrebbe essere
utilizzato solo in sede di adozione di nuove classificazioni. Invece, secondo
il procedimento dell'art. 53 del regolamento CLP la «Commissione puo
modificare (...) gli allegati da I a VII [di detto regolamento] per adeguarli
al progresso tecnico e scientifico».

113    Orbene, nella fattispecie, il primo regolamento APT si limita ad
aggiungere nel regolamento CLP le classificazioni controverse gia adottate
sulla base di criteri e principi stabiliti nell'ambito della direttiva 67/548.

114    Ne consegue che l'art. 53 del regolamento CLP poteva legittimamente
costituire il fondamento giuridico per l'adozione del primo regolamento APT.

 Sulla legittimita delle classificazioni riportate nella tabella 3.1
dell'allegato VI, parte 3, del regolamento CLP

115    Il giudice del rinvio chiede alla Corte se, nell'adozione delle
classificazioni controverse nella tabella 3.1 dell'allegato VI, parte 3, del
regolamento CLP, la Commissione non abbia commesso un errore utilizzando la
tabella di conversione prevista dall'allegato VII di tale regolamento invece
di considerare i criteri dell'allegato I di detto regolamento.

116    Secondo il ricorrente nella causa principale, la Commissione avrebbe
dovuto riprendere l'iter di valutazione delle proprieta intrinseche delle
sostanze a base di nichel di cui trattasi nella causa principale applicando i
criteri previsti all'allegato I del regolamento CLP.

117    Come dichiarato al punto 113 della presente sentenza, una ripetizione
di tale iter di valutazione non era necessaria, considerato che il primo
regolamento APT si limita ad aggiungere nel regolamento CLP le stesse
classificazioni che avevano beneficiato del procedimento complesso di
valutazione applicabile nell'ambito della direttiva 67/548.

118    Per quanto riguarda la tabella di conversione dell'allegato VII del
regolamento CLP, occorre rammentare che, ai sensi dell'art. 61, n. 3, di tale
regolamento, tutte le sostanze devono essere classificate tanto nel vecchio
quanto nel nuovo sistema entro il 1° giugno 2015\. Ne discende che tutte le
classificazioni adottate secondo la direttiva 67/548 devono essere convertite,
mediante la tabella di conversione riportata in detto allegato VII, nelle
corrispondenti classificazioni del regolamento CLP.

119    Pertanto, la Commissione ha giustamente deciso di aggiungere le
classificazioni controverse nella tabella 3.1 dell'allegato VI, parte 3, del
regolamento CLP mediante la tabella di conversione contenuta nell'allegato VII
di tale regolamento.

120    Alla luce di tutte le considerazioni che precedono, occorre constatare
che l'esame della terza questione non ha rivelato alcun elemento idoneo ad
inficiare la validita del primo regolamento APT, nella parte in cui tale
regolamento ha classificato come cancerogene per l'essere umano, di categoria
1, mutagene, di categoria 3, e tossiche per il ciclo riproduttivo, di
categoria 2, le sostanze a base di nichel di cui trattasi nella causa
principale.

  **Sulle spese**

121    Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**L 'esame delle questioni pregiudiziali non ha rivelato alcun elemento idoneo
ad inficiare la validita, da un lato, della direttiva della Commissione 21
agosto 2008, 2008/58/CE, recante trentesimo adeguamento al progresso tecnico
della direttiva del Consiglio 67/548/CEE concernente il ravvicinamento delle
disposizioni legislative, regolamentari ed amministrative relative alla
classificazione, all'imballaggio e all'etichettatura delle sostanze
pericolose, e della direttiva della Commissione 15 gennaio 2009, 2009/2/CE,
recante trentunesimo adeguamento al progresso tecnico della direttiva del
Consiglio 67/548/CEE concernente il ravvicinamento delle disposizioni
legislative, regolamentari ed amministrative relative alla classificazione,
all'imballaggio e all'etichettatura delle sostanze pericolose, nonche,
dall'altro, del regolamento (CE) della Commissione 10 agosto 2009, n. 790,
recante modifica, ai fini dell'adeguamento al progresso tecnico e scientifico,
del regolamento (CE) del Parlamento europeo e del Consiglio n. 1272/2008
relativo alla classificazione, all'etichettatura e all'imballaggio delle
sostanze e delle miscele, nella parte in cui tali direttive e tale regolamento
hanno classificato come cancerogene per l'essere umano, di categoria 1,
mutagene, di categoria 3, e tossiche per il ciclo riproduttivo, di categoria
2, sostanze come taluni carbonati di nichel, gli idrossidi di nichel e altre
sostanze raggruppate a base di nichel di cui trattasi nella causa
principale.**

Firme

* * *

* Lingua processuale: l'inglese. 


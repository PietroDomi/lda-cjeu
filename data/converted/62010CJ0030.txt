

SENTENZA DELLA CORTE (Ottava Sezione)

10 febbraio 2011 (*)

«Rinvio pregiudiziale - Direttiva 80/987/CEE - Art. 10, lett. c) -
Disposizione nazionale - Garanzia del pagamento dei crediti insoluti dei
lavoratori subordinati - Esclusione dei soggetti detentori, nei sei mesi
anteriori al deposito dell'istanza di fallimento dell'impresa datrice di
lavoro, di una parte essenziale della medesima e che hanno esercitato una
notevole influenza sulle sue attivita»

Nel procedimento C‑30/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Linkopings tingsratt (Svezia), con decisione
28 ottobre 2009, pervenuta in cancelleria il 19 gennaio 2010, nella causa

**Lotta Andersson**

contro

**Staten genom Kronofogdemyndigheten i J onkoping, Tillsynsmyndigheten,**

LA CORTE (Ottava Sezione),

composta dal sig. K. Schiemann (relatore), presidente di sezione, dalla sig.ra
A. Prechal e dal sig. E. Jarašiūnas, giudici,

avvocato generale: sig. Y. Bot

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per lo Staten genom Kronofogdemyndigheten i Jonkoping, Tillsynsmyndigheten, dall'avv. S. Granath, advokat,

-        per il governo svedese, dalla sig.ra A. Falk e dal sig. A. Engman, in qualita di agenti,

-        per il governo spagnolo, dal sig. M. Muñoz Perez, in qualita di agente,

-        per la Commissione europea, dal sig. J. Enegren, in qualita di agente,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 10, lett. c), della direttiva del Consiglio 20 ottobre 1980,
80/987/CEE, relativa alla tutela dei lavoratori subordinati in caso
d'insolvenza del datore di lavoro (GU L 283, pag. 23), come modificata dalla
direttiva del Parlamento europeo e del Consiglio 23 settembre 2002, 2002/74/CE
(GU L 270, pag. 10; in prosieguo: la «direttiva 80/987»).

2        Tale domanda e stata presentata nell'ambito di una controversia tra
la sig.ra Andersson e lo Staten genom Kronofogdemyndigheten i Jonkoping,
Tillsynsmyndigheten (autorita di vigilanza competente in materia di
liquidazioni giudiziarie), in merito al diritto della sig.ra Andersson al
pagamento di un credito insoluto risultante da un rapporto di lavoro
all'interno di un'impresa fallita ed avente due azionisti di cui uno era la
sig.ra Andersson.

  **Contesto normativo**

  _La normativa dell 'Unione_

 La direttiva 80/987

3        In forza del suo art. 1, n. 1, la direttiva 80/987 si applica ai
crediti dei lavoratori subordinati derivanti da contratti di lavoro o da
rapporti di lavoro ed esistenti nei confronti di datori di lavoro che si
trovano in stato di insolvenza ai sensi dell'art. 2, n. 1, di detta direttiva.

4        L'art. 10, lett. c), della direttiva 80/987 dispone che questa non
pregiudica la facolta degli Stati membri di rifiutare o di ridurre l'obbligo
di pagamento di cui all'art. 3 di detta direttiva o l'obbligo di garanzia di
cui al successivo art. 7 qualora un lavoratore subordinato, per conto proprio
o unitamente ai propri parenti stretti, sia stato proprietario di una parte
essenziale dell'impresa o dello stabilimento del datore di lavoro e abbia
avuto una notevole influenza sulle sue attivita.

 La direttiva 2008/94/CE

5        Poiche la direttiva 80/987 e stata piu volte modificata con
interventi sostanziali, si e proceduto, per esigenze di chiarezza e
razionalita, a codificarla attraverso la direttiva del Parlamento europeo e
del Consiglio 22 ottobre 2008, 2008/94/CE, relativa alla tutela dei lavoratori
subordinati in caso d'insolvenza del datore di lavoro (versione codificata)
(GU L 283, pag. 36).

6        Il settimo 'considerando' della direttiva 2008/94 dispone che:

«Gli Stati membri possono stabilire limitazioni alla responsabilita degli
organismi di garanzia, limitazioni che devono essere compatibili con
l'obiettivo sociale della direttiva e possono tener conto dei diversi livelli
dei diritti».

7        L'art. 3 di tale direttiva cosi recita:

«Gli Stati membri adottano le misure necessarie affinche gli organismi di
garanzia assicurino, fatto salvo l'articolo 4, il pagamento dei diritti non
pagati dei lavoratori subordinati, risultanti da contratti di lavoro o da
rapporti di lavoro, comprese le indennita dovute ai lavoratori a seguito dello
scioglimento del rapporto di lavoro, se previste dal diritto nazionale.

I diritti di cui l'organismo di garanzia si fa carico sono le retribuzioni non
pagate corrispondenti a un periodo che si colloca prima e/o eventualmente dopo
una data determinata dagli Stati membri».

8        Ai sensi del successivo art. 7:

«Gli Stati membri adottano le misure necessarie per garantire che il mancato
pagamento ai loro organismi assicurativi di contributi obbligatori dovuti dal
datore di lavoro prima dell'insorgere dell'insolvenza a titolo dei regimi
legali nazionali di sicurezza sociale non leda i diritti alle prestazioni dei
lavoratori subordinati nei confronti di questi organismi assicurativi nella
misura in cui i contributi salariali siano stati trattenuti sui salari
versati».

9        L'art. 12 della direttiva 2008/94 enuncia quanto segue:

«La presente direttiva non pregiudica la facolta degli Stati membri:

a)      di adottare le misure necessarie per evitare abusi;

b)      di rifiutare o di ridurre l'obbligo di pagamento di cui all'articolo 3
o l'obbligo di garanzia di cui all'articolo 7 qualora risulti che l'esecuzione
dell'obbligo non si giustifica a causa dell'esistenza di legami particolari
tra il lavoratore subordinato e il datore di lavoro e di interessi comuni che
si traducono in una collusione tra il lavoratore e il datore di lavoro.

c)      di rifiutare o di ridurre l'obbligo di pagamento di cui all'articolo
3, o l'obbligo di garanzia di cui all'articolo 7, qualora un lavoratore
subordinato, per proprio conto o assieme ai propri parenti stretti, sia stato
proprietario di una parte essenziale dell'impresa o dello stabilimento del
datore di lavoro e abbia avuto una notevole influenza sulle sue attivita».

  _La normativa nazionale_

10      L'art. 1, n. 1, della legge relativa alla garanzia della retribuzione
(lonegarantilagen 1992:497, SFS 1992, n. 497) dispone che lo Stato e
responsabile per il pagamento dei crediti da retribuzione, vantati dai
lavoratori subordinati nei confronti dei datori di lavoro dichiarati falliti
in Svezia o in un altro paese scandinavo.

11      In forza dell'art. 7, n. 1, della medesima legge, in caso di
fallimento, i pagamenti in base alla garanzia dovuta dallo Stato riguardano i
crediti relativi a salari o altre forme di retribuzione, nonche alle pensioni
assistite dal privilegio di cui agli artt. 12 e 13 della formansrattslagen
(1970:979) (legge sui privilegi, SFS 1970, n. 979).

12      L'art. 7 bis della legge relativa alla garanzia della retribuzione
dispone che i pagamenti effettuati in base a detta garanzia non riguardano,
tuttavia, i lavoratori subordinati di cui all'art. 12, sesto comma, della
legge sui privilegi.

13      Ai sensi dell'art. 12, primo comma, della legge sui privilegi, il
privilegio generale si applica ai crediti relativi a salari o altre forme di
retribuzione derivanti da un rapporto di lavoro subordinato.

14      L'art. 12, sesto comma, della medesima legge dispone che se il
debitore fallito e un commerciante, il lavoratore subordinato detentore, da
solo o con parenti stretti, di una parte essenziale della societa e che ha
esercitato una notevole influenza sulle sue attivita nei sei mesi antecedenti
l'istanza di fallimento non puo godere di alcun privilegio ai sensi di tale
articolo con riguardo alla sua retribuzione e ai suoi diritti alla pensione.

  **Causa principale e questione pregiudiziale**

15      La Linkopings Ridskola AB (in prosieguo: la «Linkopings Ridskola») e
stata dichiarata fallita il 23 dicembre 2008. La sig.ra Andersson, ricorrente
nella causa principale, che ha convissuto dal 1996 al 2008 con il sig.
Andersson, deteneva, al pari di quest'ultimo, il 50% delle azioni di tale
societa.

16      La sig.ra Andersson ha ricevuto le sue azioni per donazione nel 2006 e
ha lavorato presso la Linkopings Ridskola dalla meta degli anni '90\. È stata
membro supplente del suo consiglio di amministrazione ed e stata titolare del
potere di firma disgiunta in nome della societa fino al 20 novembre 2008, data
alla quale il sig. Andersson, unico membro titolare del consiglio di
amministrazione, decideva di revocarle il potere di firma.

17      Il 12 gennaio 2009, l'amministratore fallimentare, negava alla sig.ra
Andersson il beneficio della garanzia dei crediti da lavoro ai sensi della
legge che istituisce la garanzia della retribuzione, considerato che la stessa
aveva detenuto una parte essenziale della societa e aveva esercitato
un'influenza notevole sulla sua attivita nei sei mesi antecedenti l'istanza di
fallimento della societa medesima e che, pertanto, ai sensi dell'art. 12,
sesto comma, della legge sui privilegi, non poteva beneficiare del privilegio
previsto dal detto art. 12\.

18      Con il ricorso proposto dinanzi al Linkopings tingsratt, la sig.ra
Andersson ha chiesto il versamento della retribuzione per il mese di dicembre
2008 e per una parte del mese di gennaio 2009, nonche le indennita di
preavviso e le somme dovute a titolo di ferie retribuite per un importo
complessivo di SEK 138 240, oltre interessi legali. Essa ha affermato di
beneficiare del privilegio previsto dall'art. 12 della legge sui privilegi e
che la sua situazione non ricadeva nel detto art. 12, sesto comma, poiche,
sebbene detenesse una parte essenziale della Linkopings Ridskola, non
esercitava, alla data dell'istanza di fallimento di quest'ultima, alcuna
influenza notevole su tale societa e non possedeva alcun potere direttivo.

19      Alla luce di tali circostanze, il Linkopings tingsratt ha deciso di
sospendere il procedimento e di sottoporre alla Corte la seguente questione
pregiudiziale:

«Se una norma nazionale che escluda il lavoratore subordinato dal privilegio
per essere stato, direttamente o tramite parenti stretti, titolare di una
parte essenziale dell'impresa e per aver esercitato una notevole influenza
sulle sue attivita nei sei mesi antecedenti l'istanza di fallimento sia
compatibile con l'art. 10, lett. c), della direttiva (…) 80/987 (…)».

  **Sulla questione pregiudiziale**

20      Occorre osservare, in via preliminare, che la questione pregiudiziale
riguarda l'interpretazione dell'art. 10, lett c), della direttiva 80/987
mentre, come hanno giustamente rilevato nelle loro osservazioni scritte la
resistente nella causa principale, il governo spagnolo e la Commissione
europea, la normativa dell'Unione pertinente per l'esame della causa
principale, in considerazione del fatto che la societa di cui trattasi e stata
dichiarata fallita il 23 dicembre 2008, e costituita dalla direttiva 2008/94,
entrata in vigore il 17 novembre 2008. Tale direttiva procede alla
codificazione della direttiva 80/987 e contiene, in sostanza, le medesime
disposizioni di quest'ultima. Cosi, l'art. 12, lett. c), della direttiva
2008/94 riprende, in termini identici, il contenuto dell'art. 10, lett. c),
della direttiva 80/987.

21      Pertanto, la questione posta dal giudice del rinvio deve essere
riformulata nel senso che essa e diretta a stabilire se l'art. 12, lett. c),
della direttiva 2008/94 debba essere interpretato nel senso che osti ad una
disposizione del diritto nazionale che esclude un lavoratore subordinato dal
beneficio della garanzia del pagamento dei crediti insoluti dei lavoratori
subordinati per aver detenuto, direttamente o tramite parenti stretti, una
parte essenziale dell'impresa e aver esercitato una notevole influenza sulle
sue attivita nei sei mesi antecedenti l'istanza di fallimento dell'impresa
medesima.

22      A tale proposito, si deve rilevare che la direttiva 2008/94
istituisce, all'art. 3, un obbligo di pagamento dei crediti insoluti dei
lavoratori subordinati, mentre l'art. 12, lett. c), della medesima direttiva
consente agli Stati membri di escludere o limitare tale obbligo nel caso in
cui il lavoratore subordinato detenesse, direttamente o tramite parenti
stretti, una parte essenziale dell'impresa o dello stabilimento del datore di
lavoro e esercitando una notevole influenza sulle sue attivita.

23      L'art. 12, lett. c), della direttiva 2008/94 non menziona alcun
periodo durante il quale la detenzione di una parte essenziale dell'impresa di
cui trattasi e la notevole influenza sulle sue attivita debbano essere state
effettive affinche tale obbligo di pagamento sia escluso o limitato. Per
stabilire se tale disposizione osti alla fissazione di un termine di sei mesi,
come previsto dalla normativa nazionale di cui trattasi nella causa
principale, occorre esaminare l'economia di tale disposizione e gli obiettivi
che essa persegue.

24      A tale proposito, risulta dal settimo 'considerando' e dall'art. 12,
lett. a)‑c), della direttiva 2008/94 che il legislatore non intendeva
pregiudicare la facolta degli Stati membri di stabilire limiti alla
responsabilita degli enti di garanzia in taluni casi, compresi quelli
descritti in detto art. 12, lett. c). Quest'ultima disposizione si fonda,
inter alia, su una presunzione implicita secondo cui un lavoratore subordinato
che, contemporaneamente, detenesse una parte essenziale dell'impresa e
esercitasse una notevole influenza sulle attivita di quest'ultima puo, per cio
stesso, essere in parte responsabile dell'insolvenza dell'impresa medesima.

25      Tuttavia, tale facolta deve essere valutata alla luce dell'obiettivo
sociale della direttiva 2008/94, che consiste nel garantire a tutti i
lavoratori subordinati una tutela minima nell'Unione europea in caso di
insolvenza del datore di lavoro mediante il pagamento dei diritti non pagati
derivanti da contratti di lavoro o da rapporti di lavoro e vertenti sulla
retribuzione relativa ad un periodo determinato (v., in tal senso, sentenza 11
settembre 2003, causa C‑201/01, Walcher, Racc. pag. I‑8827, punto 38, e
giurisprudenza ivi citata).

26      Inoltre, la Corte ha gia avuto modo di affermare che l'applicazione di
una norma nazionale diretta ad evitare abusi non puo comunque pregiudicare la
piena efficacia e l'applicazione uniforme delle disposizioni dell'Unione negli
Stati membri (sentenza Walcher, cit., punto 37).

27      Orbene, ne l'obiettivo dell'art. 12, lett. c), della direttiva
2008/94, ne l'obiettivo sociale della direttiva stessa risultano compromessi
da una disposizione nazionale che, come avviene nella causa principale, limiti
la categoria dei lavoratori esclusi dal beneficio della garanzia del pagamento
dei crediti insoluti a quella dei lavoratori detentori di una parte essenziale
dell'impresa di cui trattasi e che abbiano esercitato una notevole influenza
sulla sua attivita nei sei mesi antecedenti l'istanza di fallimento
dell'impresa medesima. Infatti, in una situazione di tal genere, non puo
escludersi che il lavoratore, al quale viene negato il beneficio della
garanzia, possa essere responsabile dell'insolvenza dell'impresa.

28      Alla luce delle suesposte considerazioni, occorre risolvere la
questione sottoposta dichiarando che l'art. 12, lett. c), della direttiva
2008/94 deve essere interpretato nel senso che non osta a una norma nazionale
che escluda un lavoratore subordinato dal beneficio della garanzia di
pagamento dei crediti insoluti dei lavoratori subordinati per essere questi
stato, da solo o con parenti stretti, titolare di una parte essenziale
dell'impresa e per aver esercitato una notevole influenza sulle sue attivita
nei sei mesi antecedenti l'istanza di fallimento dell'impresa medesima.

  **Sulle spese**

29      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Ottava Sezione) dichiara:

**L 'art. 12, lett. c), della direttiva del Parlamento europeo e del Consiglio
22 ottobre 2008, 2008/94/CE, relativa alla tutela dei lavoratori subordinati
in caso d'insolvenza del datore di lavoro (versione codificata), deve essere
interpretato nel senso che non osta a una norma nazionale che escluda un
lavoratore subordinato dal beneficio della garanzia di pagamento dei crediti
insoluti dei lavoratori subordinati per essere questi stato, da solo o con
parenti stretti, titolare di una parte essenziale dell'impresa e per aver
esercitato una notevole influenza sulle sue attivita nei sei mesi antecedenti
l'istanza di fallimento dell'impresa medesima.**

Firme

* * *

* Lingua processuale: lo svedese. 


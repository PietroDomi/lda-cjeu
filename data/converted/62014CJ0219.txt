

SENTENZA DELLA CORTE (Sesta Sezione)

11 novembre 2015 ( * )

«Rinvio pregiudiziale — Politica sociale — Accordo quadro sul lavoro a tempo
parziale — Organizzazione dell’orario di lavoro — Direttiva 2003/88/CE —
Diritto alle ferie annuali retribuite — Calcolo delle ferie spettanti in caso
di aumento dell’orario di lavoro — Interpretazione del principio “pro rata
temporis”»

Nella causa C‑219/14,

avente ad oggetto una domanda di pronuncia pregiudiziale proposta alla Corte,
ai sensi dell’articolo 267 TFUE, dall’Employment Tribunal Birmingham
(Tribunale del lavoro di Birmingham, Regno Unito) con decisione del 23 aprile
2014, pervenuta in cancelleria il 6 maggio 2014, nella causa

Kathleen Greenfield

contro

The Care Bureau Ltd,

LA CORTE (Sesta Sezione),

composta da F. Biltgen (relatore), presidente della Decima Sezione, facente
funzione di presidente della Sesta Sezione, A. Borg Barthet e S. Rodin,
giudici,

avvocato generale: M. Szpunar

cancelliere: L. Hewlett, amministratore

vista la fase scritta del procedimento e in seguito all’udienza del 17
settembre 2015,

considerate le osservazioni presentate:

—

|

per la The Care Bureau Ltd, da I. Pettifer, solicitor;  
  
---|---  
  
—

|

per il governo del Regno Unito, da L. Christie, in qualità di agente,
assistito da G. Facenna, barrister;  
  
---|---  
  
—

|

per il governo spagnolo, da A. Gavela Llopis, in qualità di agente;  
  
---|---  
  
—

|

per il governo dei Paesi Bassi, da M. Bulterman e M. de Ree, in qualità di
agenti;  
  
---|---  
  
—

|

per il governo polacco, da B. Majczyna, in qualità di agente;  
  
---|---  
  
—

|

per la Commissione europea, da M. van Beek e J. Enegren, in qualità di agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione della
clausola 4, punto 2, dell’accordo quadro sul lavoro a tempo parziale, concluso
il 6 giugno 1997 (in prosieguo: l’«accordo quadro sul lavoro a tempo
parziale»), contenuto nell’allegato della direttiva 97/81/CE del Consiglio,
del 15 dicembre 1997, relativa all’accordo quadro sul lavoro a tempo parziale
concluso dall’UNICE, dal CEEP e dalla CES (GU 1998, L 14, pag. 9), come
modificata dalla direttiva 98/23/CE del Consiglio, del 7 aprile 1998 (GU L
131, pag. 10), e dell’articolo 7 della direttiva 2003/88/CE del Parlamento
europeo e del Consiglio, del 4 novembre 2003, concernente taluni aspetti
dell’organizzazione dell’orario di lavoro (GU L 299, pag. 9).  
  
---|---  
  
2

|

Tale domanda è stata presentata nell’ambito di una controversia tra la sig.ra
Greenfield e la The Care Bureau Ldt (in prosieguo: la «Care») in merito al
calcolo dell’indennità finanziaria per ferie annuali retribuite non godute
alla quale la sig.ra Greenfield ritiene di avere diritto in seguito alla
cessazione del suo contratto di lavoro.  
  
---|---  
  
Contesto normativo

Il diritto dell’Unione

3

|

La clausola 4 dell’accordo quadro sul lavoro a tempo parziale, intitolata
«Principio di non discriminazione», così dispone:

|

«1.

|

Per quanto attiene alle condizioni di impiego, i lavoratori a tempo parziale
non devono essere trattati in modo meno favorevole rispetto ai lavoratori a
tempo pieno comparabili per il solo motivo di lavorare a tempo parziale, a
meno che un trattamento differente sia giustificato da ragioni obiettive.  
  
---|---  
  
2.

|

Dove opportuno, si applica il principio “pro rata temporis”».  
  
---|---  
  
4

|

La clausola 6, punto 1, dell’accordo quadro sul lavoro a tempo parziale
prevede quanto segue:  
  
---|---  
  
5

|

Ai sensi del considerando 5 della direttiva 2003/88:  
  
---|---  
  
6

|

L’articolo 7 della direttiva 2003/88, intitolato «Ferie annuali», è redatto
nei termini seguenti:

«1. Gli Stati membri prendono le misure necessarie affinché ogni lavoratore
benefici di ferie annuali retribuite di almeno 4 settimane, secondo le
condizioni di ottenimento e di concessione previste dalle legislazioni e/o
prassi nazionali.

2\. Il periodo minimo di ferie annuali retribuite non può essere sostituito da
un’indennità finanziaria, salvo in caso di fine del rapporto di lavoro».  
  
---|---  
  
7

|

L’articolo 15 di detta direttiva, intitolato «Disposizioni più favorevoli»,
così dispone:

«La presente direttiva non pregiudica la facoltà degli Stati membri di
applicare o introdurre disposizioni legislative, regolamentari o
amministrative più favorevoli alla protezione della sicurezza e della salute
dei lavoratori o di favorire o consentire l’applicazione di contratti
collettivi o accordi conclusi fra le parti sociali, più favorevoli alla
protezione della sicurezza e della salute dei lavoratori».  
  
---|---  
  
8

|

L’articolo 17 della direttiva 2003/88 prevede che gli Stati membri possano
derogare a talune disposizioni di tale direttiva. Tuttavia, nessuna deroga è
ammessa per quanto riguarda l’articolo 7 della stessa.  
  
---|---  
  
Il diritto del Regno Unito

9

|

Il regolamento del 1998 relativo all’orario di lavoro (Working Time
Regulations 1998, SI 1998/1833), come modificato dal regolamento modificativo
del 2007 [Working Time (Amendment) Regulations 2007, SI 2007/2079; in
prosieguo: il «regolamento relativo all’orario di lavoro»], al suo articolo
13, relativo al diritto alle ferie annuali, così prevede:

|

«1)

|

Fatto salvo il paragrafo 5, un lavoratore ha diritto a quattro settimane di
ferie annuali per ogni anno di riferimento.  
  
---|---  
  
(...)

5)

|

Se la data di inizio del contratto di lavoro è successiva alla data alla quale
(in forza di un accordo concluso in tal senso) inizia a decorrere il primo
anno di riferimento, le ferie cui il lavoratore ha diritto in tale anno sono
pari alla frazione del periodo di cui al [paragrafo 1] corrispondente alla
parte dell’anno di riferimento non ancora trascorsa alla data di inizio del
suo contratto».  
  
---|---  
  
10

|

L’articolo 13A del regolamento relativo all’orario di lavoro così prevede:

«1) Fatto salvo l’articolo 26A, paragrafi 3 e 5, un lavoratore ha diritto, per
ogni anno di riferimento, a un periodo di ferie supplementari determinato
conformemente al paragrafo 2.

2) Il periodo di ferie supplementari cui il lavoratore ha diritto ai sensi del
paragrafo 1 è:

|

a)

|

per ogni anno di riferimento che inizia non prima del 1o ottobre 2007, ma
prima del 1o aprile 2008, di 0,8 settimane;  
  
---|---  
  
b)

|

per ogni anno di riferimento che inizia prima del 1o ottobre 2007, di una
frazione di 0,8 settimane corrispondente alla parte dell’anno che inizia il 1o
ottobre 2007 che sarebbe trascorsa alla fine di tale anno di riferimento;  
  
---|---  
  
c)

|

per ogni anno di riferimento che inizia il 1o aprile 2008, di 0,8 settimane;  
  
---|---  
  
d)

|

per ogni anno di riferimento che inizia dopo il 1o aprile 2008, ma prima del
1o aprile 2009, di 0,8 settimane e di una frazione di 0,8 settimane
supplementare corrispondente alla parte dell’anno che inizia il 1o aprile 2009
che sarebbe trascorsa alla fine di tale anno di riferimento;  
  
---|---  
  
e)

|

per ogni anno di riferimento che inizia non prima del 1o aprile 2009, di 1,6
settimane.  
  
---|---  
  
3) Il totale delle ferie spettanti ai sensi del paragrafo 2 e dell’articolo
13, paragrafo 1, non eccede i 28 giorni.

4) Ai fini del presente articolo, l’anno di riferimento di un lavoratore
inizia alla stessa data alla quale l’anno di riferimento del lavoratore inizia
ai fini dell’articolo 13.

5) Se la data in cui inizia il contratto di lavoro del lavoratore è successiva
alla data in cui inizia a decorrere il primo anno di riferimento, le ferie
supplementari cui il lavoratore ha diritto in tale anno sono pari alla
frazione del periodo di cui al paragrafo 2 corrispondente alla parte dell’anno
di riferimento non ancora trascorsa alla data di inizio del contratto.

(...)».  
  
11

|

Ai sensi dell’articolo 14 del regolamento relativo all’orario di lavoro:

«1) Il presente articolo si applica qualora:

|

a)

|

il contratto di lavoro cessi nel corso dell’anno di riferimento del
lavoratore, e  
  
---|---  
  
b)

|

alla data in cui la fine del contratto diviene efficace (la data di fine
contratto), la frazione di ferie godute dal lavoratore rispetto a quelle cui
aveva diritto in forza de[ll’articolo 13 e dell’articolo 13A] nell’anno di
riferimento differisca dalla parte dell’anno di riferimento già trascorsa.  
  
---|---  
  
2) Ove la frazione di ferie godute dal lavoratore sia inferiore alla parte
dell’anno di riferimento trascorsa, il datore di lavoro può corrispondergli
un’indennità sostitutiva delle ferie retribuite, conformemente al paragrafo 3.

3) Il pagamento dovuto ai sensi del paragrafo 2 ammonta:

a)

|

alla somma prevista ai fini del presente articolo in forza di un accordo
specifico o,  
  
---|---  
  
b)

|

in mancanza di disposizioni applicabili di un accordo specifico, alla somma
pari all’importo che sarebbe dovuto al lavoratore conformemente all’articolo
16 per il periodo di ferie determinato secondo la formula (A x B) - C: dove A
è la durata delle ferie alle quali il lavoratore ha diritto in forza
de[ll’articolo 13 e dell’articolo 13A], B è la parte dell’anno di riferimento
del lavoratore trascorsa prima della data di fine contratto e C è la durata
delle ferie godute dal lavoratore tra l’inizio dell’anno di riferimento e la
data di fine contratto.  
  
---|---  
  
4) Un accordo specifico può prevedere che, qualora la frazione di ferie godute
dal lavoratore ecceda la parte dell’anno di riferimento trascorsa, egli
compensa il datore di lavoro con un’indennità, prestando lavoro supplementare
o in altro modo».  
  
Causa principale e questioni pregiudiziali

12

|

La sig.ra Greenfiel ha lavorato alle dipendenze della Care a partire dal 15
giugno 2009. Essa ha lavorato in forza di un contratto di lavoro che prevedeva
che le ore e i giorni di lavoro differissero da una settimana all’altra. La
retribuzione dovuta per ogni settimana variava a seconda del numero di giorni
e di ore di lavoro effettuati.  
  
---|---  
  
13

|

In forza sia del diritto del Regno Unito sia di tale contratto di lavoro, la
sig.ra Greenfield aveva diritto a 5,6 settimane di ferie all’anno. L’anno di
riferimento per il calcolo delle sue ferie è iniziato il 15 giugno.  
  
---|---  
  
14

|

La sig.ra Greenfield ha lasciato la Care il 28 maggio 2013. È pacifico che
essa aveva goduto 7 giorni di ferie retribuite nell’ultimo anno di
riferimento. Essa aveva lavorato in totale per 1729,5 ore e aveva beneficiato
di ferie retribuite per un totale di 62,84 ore.  
  
---|---  
  
15

|

La sig.ra Greenfield aveva goduto questi 7 giorni di ferie retribuite durante
il mese di luglio 2012. Durante le 12 settimane immediatamente precedenti a
tali ferie, il suo ritmo di lavoro era di un giorno alla settimana.  
  
---|---  
  
16

|

A partire dal mese di agosto 2012 la sig.ra Greenfield ha iniziato a lavorare
secondo un ritmo di lavoro di 12 giorni consecutivi e 2 giorni di riposo
goduti come fine settimana alternati. Tale ritmo corrispondeva a una media di
41,1 ore di lavoro alla settimana. La Care aveva previsto che tutte le ore di
lavoro della sig.ra Greenfield, comprese le ore di straordinario effettuate,
sarebbero state utilizzate per il calcolo delle ferie annuali retribuite
spettanti all’interessata.  
  
---|---  
  
17

|

Nel novembre del 2012 la sig.ra Greenfield ha chiesto di beneficiare di una
settimana di ferie retribuite. La Care l’ha informata che, in considerazione
dei giorni di ferie da essa goduti tra il mese di giugno e quello di luglio
del 2012, essa aveva esaurito le sue ferie annuali retribuite. Le ferie
retribuite spettanti al lavoratore sarebbero calcolate alla data alla quale le
ferie sono godute, e ciò sulla base del ritmo di lavoro accertato durante le
12 settimane precedenti il godimento delle ferie. Poiché la sig.ra Greenfield
aveva fruito delle ferie in un periodo in cui il suo ritmo di lavoro era di un
giorno alla settimana, essa avrebbe goduto dell’equivalente di 7 settimane di
ferie retribuite, e avrebbe pertanto esaurito le ferie annuali retribuite ad
essa spettanti.  
  
---|---  
  
18

|

Ritenendo di avere diritto a un’indennità per ferie retribuite non godute, la
sig.ra Greenfield ha citato il suo datore di lavoro dinanzi all’Employment
Tribunal Birmingham (Tribunale del lavoro di Birmingham), che ha accolto la
sua domanda.  
  
---|---  
  
19

|

Il 29 agosto 2013 la Care ha chiesto all’Employment Tribunal Birmingham
(Tribunale del lavoro di Birmingham) di fornire la propria motivazione per
iscritto. L’8 ottobre 2013 tale giudice ha proposto di riesaminare la propria
decisione a motivo del fatto che la situazione giuridica in questione era
sufficientemente incerta da consentire la proposizione di un rinvio
pregiudiziale alla Corte. Dopo che le parti hanno depositato le proprie
osservazioni scritte, l’Employment Tribunal Birmingham (Tribunale del lavoro
di Birmingham) ha tuttavia ritenuto che tale rinvio non fosse necessario e ha
fornito per iscritto i motivi della propria decisione.  
  
---|---  
  
20

|

Il 19 dicembre 2013 la Care ha interposto appello contro tale decisione
dinanzi all’Employment Appeal Tribunal (Corte d’appello del lavoro), il quale
ha deciso di sospendere il giudizio in pendenza della decisione
dell’Employment Tribunal Birmingham (Tribunale del lavoro di Birmingham).  
  
---|---  
  
21

|

Nel frattempo, il 12 dicembre 2013, la Care aveva chiesto all’Employment
Tribunal Birmingham (Tribunale del lavoro di Birmingham) di riesaminare la
propria sentenza. Tale giudice ha accolto la suddetta domanda all’udienza del
24 febbraio 2014 e ha revocato tale sentenza, da un lato, a causa di un errore
di calcolo in essa contenuto e, dall’altra, al fine di procedere a un rinvio
pregiudiziale alla Corte.  
  
---|---  
  
22

|

Dinanzi all’Employment Tribunal Birmingham (Tribunale del lavoro di
Birmingham) la sig.ra Greenfield ha sostenuto che il diritto nazionale,
interpretato unitamente al diritto dell’Unione, impone che le ferie già
maturate e godute siano retroattivamente ricalcolate e adeguate in seguito a
un aumento del numero delle ore di lavoro, ad esempio nel momento in cui si
passa da un lavoro a tempo parziale a un lavoro a tempo pieno, affinché siano
proporzionate al nuovo numero di ore di lavoro e non al numero di ore di
lavoro effettuate alla data alla quale sono state godute.  
  
---|---  
  
23

|

La Care sostiene che il diritto dell’Unione non prevede la possibilità di
procedere a un nuovo calcolo e che gli Stati membri non sono quindi tenuti a
introdurre tale adeguamento nel diritto nazionale.  
  
---|---  
  
24

|

Nutrendo dubbi in ordine all’interpretazione del diritto dell’Unione da
effettuarsi nella controversia di cui è investito, l’Employment Tribunal
Birmingham (Tribunale del lavoro di Birmingham) ha deciso di sospendere il
procedimento e di sottoporre alla Corte le seguenti questioni pregiudiziali:

|

«1)

|

Se il principio “pro rata temporis”, di cui alla clausola 4, punto 2,
dell’accordo quadro sul lavoro a tempo parziale, debba essere interpretato nel
senso che esige che una disposizione di diritto nazionale (come gli articoli
13, 13A e 14 del regolamento sull’orario di lavoro) abbia come effetto che, in
caso di incremento dell’orario di lavoro di un lavoratore, la quantità di
ferie già accumulate debba essere adeguata proporzionalmente al nuovo orario
di lavoro, con il risultato che il lavoratore che incrementi il suo orario di
lavoro avrebbe diritto a che le ferie maturate siano ricalcolate sulla base
del maggior numero di ore.  
  
---|---  
  
2)

|

Se la clausola 4, punto 2, dell’accordo quadro sul lavoro a tempo parziale o
l’articolo 7 della direttiva [2003/88] debbano essere interpretati nel senso
che ostano a che una disposizione di diritto nazionale (come gli articoli 13,
13A e 14 del regolamento sull’orario di lavoro) abbia come effetto, in caso di
incremento dell’orario di lavoro di un lavoratore, che la quantità di ferie
già accumulate debba essere adeguata proporzionalmente al nuovo orario di
lavoro, con il risultato che il lavoratore che incrementi il suo orario di
lavoro avrebbe diritto a che le ferie maturate siano ricalcolate sulla base
del nuovo numero di ore.  
  
---|---  
  
3)

|

In caso di risposta affermativa alle questioni sub 1) e/o sub 2), se il
ricalcolo si applichi solamente a quella parte dell’anno di riferimento per il
calcolo delle ferie durante il quale il lavoratore ha lavorato per un maggior
numero di ore o a un altro periodo.  
  
---|---  
  
4)

|

Nel calcolare il periodo di ferie godute da un lavoratore, se la clausola 4,
punto 2, dell’accordo quadro sul lavoro a tempo parziale o l’articolo 7 della
direttiva [2003/88] debbano essere interpretati nel senso che impongono che
una disposizione di diritto nazionale (come gli articoli 13, 13A e 14 del
regolamento sull’orario di lavoro) debba avere l’effetto di adottare un
approccio diverso a seconda che si tratti di calcolare un’indennità
sostitutiva delle ferie annuali al termine del rapporto di lavoro o di
calcolare il diritto del lavoratore alle ferie annuali residue in caso di
mantenimento del rapporto di lavoro.  
  
---|---  
  
5)

|

In caso di risposta affermativa alla questione sub 4), quale sia il diverso
approccio da adottare».  
  
---|---  
  
Sulle questioni pregiudiziali

Sulle questioni dalla prima alla terza

25

|

Con le questioni dalla prima alla terza, che occorre esaminare congiuntamente,
il giudice del rinvio chiede in sostanza se la clausola 4, punto 2,
dell’accordo quadro sul lavoro a tempo parziale e l’articolo 7 della direttiva
2003/88 sull’organizzazione dell’orario di lavoro debbano essere interpretati
nel senso che, in caso di aumento del numero di ore di lavoro effettuate da un
lavoratore, gli Stati membri abbiano l’obbligo o il divieto di prevedere che
le ferie annuali retribuite già maturate, ed eventualmente godute, siano
ricalcolate, se del caso retroattivamente, sulla base del nuovo ritmo di
lavoro di tale lavoratore e, nel caso in cui si dovesse procedere a un nuovo
calcolo, se quest’ultimo riguardi unicamente il periodo durante il quale
l’orario di lavoro di detto lavoratore è aumentato oppure tutto il periodo di
riferimento.  
  
---|---  
  
26

|

A tale proposito occorre rammentare che, secondo costante giurisprudenza, il
diritto di ogni lavoratore alle ferie annuali retribuite deve essere
considerato un principio particolarmente importante del diritto sociale
dell’Unione, al quale non si può derogare e la cui attuazione da parte delle
autorità nazionali competenti può essere effettuata solo nei limiti
esplicitamente indicati (v., in particolare, sentenze BECTU, C‑173/99,
EU:C:2001:356, punto 43, e Zentralbetriebsrat der Landeskrankenhäuser Tirols,
C‑486/08, EU:C:2010:215, punto 28).  
  
---|---  
  
27

|

La Corte ha altresì ripetutamente sottolineato che il diritto alle ferie
annuali retribuite riconosciuto a ogni lavoratore, in quanto principio di
diritto sociale dell’Unione, è espressamente sancito dall’articolo 31,
paragrafo 2, della Carta dei diritti fondamentali dell’Unione europea, alla
quale l’articolo 6, paragrafo 1, TUE riconosce lo stesso valore giuridico dei
trattati (v., segnatamente, sentenza Heimann e Toltschin, C‑229/11 e C‑230/11,
EU:C:2012:693, punto 22 e giurisprudenza ivi citata).  
  
---|---  
  
28

|

Risulta peraltro dalla suddetta giurisprudenza che il diritto alle ferie
annuali retribuite non può essere interpretato in modo restrittivo (v., in
particolare, sentenze Zentralbetriebsrat der Landeskrankenhäuser Tirols,
C‑486/08, EU:C:2010:215, punto 29, nonché Heimann e Toltschin, C‑229/11 e
C‑230/11, EU:C:2012:693, punto 23 e giurisprudenza ivi citata).  
  
---|---  
  
29

|

È pacifico inoltre che la finalità del diritto alle ferie annuali retribuite è
consentire al lavoratore di riposarsi rispetto all’esecuzione dei compiti
attribuitigli in forza del suo contratto di lavoro (sentenza KHS, C‑214/10,
EU:C:2011:761, punto31). Pertanto, le ferie annuali retribuite spettanti al
lavoratore si costituiscono e devono essere calcolate rispetto al ritmo di
lavoro previsto dal contratto di lavoro.  
  
---|---  
  
30

|

Per quanto riguarda, in primo luogo, l’unità di tempo sulla base della quale
tale calcolo dev’essere effettuato, occorre rilevare che l’unità prevista
dalla direttiva 2003/88 per quanto riguarda la durata massima settimanale di
lavoro è l’«ora».  
  
---|---  
  
31

|

Peraltro, come risulta dal considerando 5 della direttiva 2003/88, il
legislatore dell’Unione europea ritiene che la nozione di riposo utilizzata in
tale direttiva, in particolare quella di riposo annuale, dev’essere espressa
in giorni, in ore e/o in frazioni di giorno o di ora.  
  
---|---  
  
32

|

Ne consegue che il calcolo delle ferie annuali retribuite minime spettanti al
lavoratore dev’essere effettuato, ai sensi della direttiva 2003/88, rispetto
ai giorni o alle ore e/o frazioni di giorno o di ora di lavoro effettuati e
previsti dal contratto di lavoro.  
  
---|---  
  
33

|

Per quanto riguarda, in secondo luogo, il periodo di lavoro al quale le ferie
annuali retribuite spettanti al lavoratore si riferiscono, e le eventuali
conseguenze che una modifica del ritmo di lavoro, in considerazione del numero
di ore lavorate, può o deve avere, da un lato, sulla quantità di ferie già
maturate e, dall’altro, sul momento in cui si potrà fruire di tali ferie,
occorre ricordare che, secondo costante giurisprudenza, l’utilizzazione delle
ferie annuali in un momento successivo al periodo durante il quale le ferie
sono maturate non ha alcun nesso con l’orario di lavoro effettuato dal
lavoratore in occasione di tale periodo ulteriore (sentenza Zentralbetriebsrat
der Landeskrankenhäuser Tirols, C‑486/08, EU:C:2010:215, punto 32).  
  
---|---  
  
34

|

La Corte ha parimenti già dichiarato che una modificazione, segnatamente la
diminuzione dell’orario di lavoro nel passaggio da un’attività lavorativa a
tempo pieno a una a tempo parziale non può ridurre il diritto alle ferie
annuali maturate dal lavoratore nel periodo di attività lavorativa a tempo
pieno (sentenza Zentralbetriebsrat der Landeskrankenhäuser Tirols, C‑486/08,
EU:C:2010:215, punto 32, e ordinanza Brandes, C‑415/12, EU:C:2013:398, punto
30).  
  
---|---  
  
35

|

Ne consegue che, per quanto riguarda la maturazione delle ferie annuali
retribuite, occorre distinguere i periodi durante i quali il lavoratore
lavorava secondo ritmi di lavoro diversi, e il numero di unità di riposo
annuale maturate rispetto al numero di unità di lavoro prestate deve essere
calcolato separatamente per ogni periodo.  
  
---|---  
  
36

|

Tale conclusione non è rimessa in discussione dall’applicazione del principio
«pro rata temporis» previsto dalla clausola 4, punto 2, dell’accordo quadro
sul lavoro a tempo parziale.  
  
---|---  
  
37

|

Infatti, se è vero che, come la Corte ha già dichiarato, l’applicazione di
tale principio è adeguata alla concessione delle ferie annuali per un periodo
di lavoro a tempo parziale, poiché per tale periodo la diminuzione dei giorni
di ferie annuali spettanti al lavoratore rispetto a quelli concessi per un
periodo di lavoro a tempo pieno è giustificata da ragioni oggettive, resta il
fatto che detto principio non può essere applicato ex post al diritto alle
ferie annuali maturate durante un periodo di lavoro a tempo pieno.  
  
---|---  
  
38

|

Orbene, sebbene le disposizioni della clausola 4, punto 2, dell’accordo quadro
sul lavoro a tempo parziale e quelle dell’articolo 7 della direttiva 2003/88
non impongano quindi agli Stati membri di procedere a un nuovo calcolo delle
ferie annuali già maturate quando un lavoratore aumenta il numero delle ore
lavorate, esse non ostano nemmeno a che gli Stati membri adottino disposizioni
più favorevoli ai lavoratori e procedano a tale nuovo calcolo.  
  
---|---  
  
39

|

Infatti, come emerge dalla clausola 6, punto 1, dell’accordo quadro sul lavoro
a tempo parziale e dall’articolo 15 della direttiva 2003/88, questi due atti,
che si limitano a predisporre una tutela minima di taluni diritti dei
lavoratori, non pregiudicano la facoltà di cui dispongono gli Stati membri e
le parti sociali di applicare o introdurre disposizioni più favorevoli ai
lavoratori e di prevedere un nuovo calcolo delle ferie annuali retribuite
spettanti al lavoratore.  
  
---|---  
  
40

|

Occorre aggiungere che la distinzione da operare tra i diversi ritmi di lavoro
per la maturazione delle ferie annuali retribuite è tuttavia priva di effetti
sull’esercizio dei diritti quesiti. Come emerge dalla giurisprudenza, le ferie
annuali maturate in un periodo di riferimento possono essere godute in un
periodo successivo e il periodo di riposo maturato rimane interessante sotto
il profilo dell’effetto positivo delle ferie annuali retribuite sulla
sicurezza e sulla salute del lavoratore se le ferie vengono prese non nel
periodo nel corso del quale sono maturate e durante il quale detto lavoratore
ha lavorato a tempo pieno, ma nel corso di un periodo successivo durante il
quale lavora a tempo parziale (v., in particolare, sentenza Federatie
Nederlandse Vakbeweging, C‑124/05, EU:C:2006:244, punto 30, et sentenza KHS,
C‑214/10, EU:C:2011:761, punto 32).  
  
---|---  
  
41

|

La stessa conclusione vale a fortiori quando le ferie non sono godute durante
il periodo nel corso del quale sono maturate e durante il quale il lavoratore
lavorava a tempo parziale, ma nel corso di un periodo successivo durante il
quale lavora a tempo pieno.  
  
---|---  
  
42

|

Per quanto concerne, in terzo luogo, il periodo al quale il nuovo calcolo
delle ferie annuali retribuite spettanti al lavoratore deve fare riferimento,
qualora, come nel procedimento principale, il lavoratore che ha maturato ferie
annuali retribuite nel corso di un periodo di lavoro a tempo parziale aumenti
il numero di ore lavorate e passi a un lavoro a tempo pieno, si deve rilevare
che, come risulta dal punto 35 della presente sentenza, si deve calcolare per
ogni periodo separatamente il numero di unità di riposo annuale maturate
rispetto al numero di unità di lavoro prestate.  
  
---|---  
  
43

|

In una situazione come quella di cui al procedimento principale, il diritto
dell’Unione impone quindi che si proceda a un nuovo calcolo delle ferie
annuali retribuite spettanti al lavoratore unicamente per quanto concerne il
periodo di lavoro durante il quale egli ha aumentato il numero delle sue ore
lavorate. Le unità di ferie annuali retribuite già godute nel corso del
periodo di lavoro a tempo parziale e che eccedevano le ferie annuali
retribuite maturate durante tale medesimo periodo devono essere detratte dalle
ferie nuovamente maturate nel corso del periodo di lavoro durante il quale il
lavoratore ha aumentato il numero delle sue ore lavorate.  
  
---|---  
  
44

|

Tenuto conto di tutte le considerazioni che precedono, occorre rispondere alle
questioni dalla prima alla terza dichiarando che la clausola 4, punto 2,
dell’accordo quadro sul lavoro a tempo parziale e l’articolo 7 della direttiva
2003/88 devono essere interpretati nel senso che, in caso di aumento del
numero di ore di lavoro effettuate da un lavoratore, gli Stati membri non
hanno l’obbligo di prevedere che le ferie annuali retribuite già maturate, ed
eventualmente godute, siano ricalcolate retroattivamente sulla base del nuovo
ritmo di lavoro di detto lavoratore. Un nuovo calcolo deve tuttavia essere
effettuato per il periodo durante il quale l’orario di lavoro è aumentato.  
  
---|---  
  
Sulla quarta e quinta questione

45

|

Con la quarta e la quinta questione il giudice del rinvio chiede in sostanza
se la clausola 4, punto 2, dell’accordo quadro sul lavoro a tempo parziale e
l’articolo 7 della direttiva 2003/88 debbano essere interpretati nel senso che
il calcolo delle ferie annuali retribuite spettanti al lavoratore si effettua
secondo principi diversi a seconda che si tratti di determinare l’indennità
sostitutiva delle ferie annuali retribuite non godute dovuta nel caso in cui
si ponga fine al rapporto di lavoro oppure di determinare il saldo delle ferie
annuali retribuite spettanti in caso di mantenimento del rapporto di lavoro.  
  
---|---  
  
46

|

Al fine di rispondere a tale questione occorre anzitutto osservare che, come
emerge dalla risposta fornita alle questioni dalla prima alla terza, e
contrariamente a quanto sembra suggerire il giudice del rinvio, il fatto che
il calcolo delle ferie annuali retribuite spettanti al lavoratore debba essere
effettuato durante il rapporto di lavoro o dopo che questo sia cessato è del
tutto irrilevante per le modalità di tale calcolo.  
  
---|---  
  
47

|

Si deve poi precisare che il calcolo delle ferie annuali retribuite spettanti
al lavoratore è indipendente dal calcolo dell’indennità finanziaria per ferie
annuali retribuite non godute dovuta al lavoratore, poiché, per poter
determinare quest’ultima, si deve prima calcolare l’ammontare di tali ferie.  
  
---|---  
  
48

|

Occorre infine ricordare che nessuna disposizione della direttiva 2003/88
fissa espressamente le modalità con cui l’indennità finanziaria sostitutiva
del periodo o dei periodi minimi di ferie annuali retribuite debba essere
calcolata nel caso in cui si ponga fine al rapporto di lavoro (sentenza
Schultz-Hoff e a., C‑350/06 e C‑520/06, EU:C:2009:18, punto 57).  
  
---|---  
  
49

|

A tale proposito è necessario constatare che l’accordo quadro sul lavoro a
tempo parziale non contiene nemmeno indicazioni per quanto concerne le regole
di calcolo di tale indennità.  
  
---|---  
  
50

|

Tuttavia, secondo la giurisprudenza della Corte, l’espressione «ferie annuali
retribuite» di cui all’articolo 7, paragrafo 1, della direttiva 2003/88
significa che, per la durata delle ferie annuali ai sensi di tale direttiva,
la retribuzione deve essere mantenuta e che, in altre parole, il lavoratore
deve percepire la retribuzione ordinaria per tale periodo di riposo (v.
sentenza Schultz-Hoff e a., C‑350/06 e C‑520/06, EU:C:2009:18, punto 58).  
  
---|---  
  
51

|

La Corte ha peraltro dichiarato che nell’ipotesi in cui un lavoratore che, per
ragioni indipendenti dalla sua volontà, non sia stato in condizione di
esercitare il suo diritto alle ferie annuali retribuite prima della cessazione
del rapporto di lavoro, l’indennità finanziaria alla quale ha diritto deve
essere calcolata in modo da porlo in una situazione analoga a quella in cui si
sarebbe trovato se avesse esercitato tale diritto nel corso del rapporto di
lavoro. Ne consegue che la retribuzione ordinaria del lavoratore, cioè quella
che deve essere mantenuta durante il periodo di riposo corrispondente alle
ferie annuali retribuite, è parimenti determinante ai fini del calcolo
dell’indennità finanziaria sostitutiva delle ferie annuali non godute al
momento della cessazione del rapporto di lavoro (sentenza Schultz-Hoff e a.,
C‑350/06 e C‑520/06, EU:C:2009:18, punto 61).  
  
---|---  
  
52

|

Pertanto, il calcolo dell’indennità finanziaria per ferie annuali non godute
dev’essere effettuato con le stesse modalità impiegate per il calcolo della
retribuzione ordinaria, dato che il momento nel quale si effettua tale calcolo
è in linea di principio irrilevante.  
  
---|---  
  
53

|

Tuttavia, non è escluso che il momento in cui tale calcolo dev’essere
effettuato possa incidere sulle modalità di quest’ultimo.  
  
---|---  
  
54

|

Infatti, come emerge dalle giurisprudenza della Corte, quando la retribuzione
si compone di diversi elementi, la determinazione della retribuzione ordinaria
necessita di un’analisi specifica. In una situazione di questo tipo spetta al
giudice nazionale valutare, alla luce dei principi derivati dalla
giurisprudenza, se, in funzione di una media su un periodo di riferimento
giudicato rappresentativo, i metodi di calcolo della retribuzione ordinaria e
dell’indennità finanziaria per ferie annuali retribuite non godute raggiungano
l’obiettivo perseguito dall’articolo 7 della direttiva 2003/88 (v., in tal
senso, sentenza Lock, C‑539/12, EU:C:2014:351, punto 34).  
  
---|---  
  
55

|

Anche se dal fascicolo di cui dispone la Corte non emerge che la retribuzione
della sig.ra Greenfield si componeva di diversi elementi, un’analisi
specifica, simile a quella già descritta al punto precedente della presente
sentenza, si rivelerebbe comunque necessaria, in particolare se l’importo
della retribuzione dovuta durante le ferie annuali e quello dell’indennità per
ferie non godute dovessero essere diversi in seguito a una variazione, nel
tempo e rispetto all’unità di tempo di lavoro, della retribuzione della sig.ra
Greenfield.  
  
---|---  
  
56

|

Nel procedimento principale spetta quindi al giudice nazionale verificare se
la retribuzione della sig.ra Greenfield fosse composta da diversi elementi o
se abbia subìto, nel corso dell’ultimo anno di lavoro dell’interessata,
variazioni rispetto all’unità di tempo di lavoro alla quale era collegata, al
fine di determinare se il metodo di calcolo dell’indennità finanziaria per
ferie annuali retribuite non godute prevista dal diritto nazionale sia
conforme alle regole e ai criteri enunciati dalla Corte nella sua
giurisprudenza e all’obiettivo perseguito dall’articolo 7 della direttiva
2003/88.  
  
---|---  
  
57

|

Tenuto conto delle considerazioni che precedono, si deve rispondere alla
quarta e alla quinta questione dichiarando che la clausola 4, punto 2,
dell’accordo quadro sul lavoro a tempo parziale e l’articolo 7 della direttiva
2003/88 devono essere interpretati nel senso che il calcolo delle ferie
annuali retribuite spettanti al lavoratore dev’essere effettuato secondo gli
stessi principi, indipendentemente dal fatto che si tratti di determinare
l’indennità sostitutiva delle ferie annuali retribuite non godute dovuta nel
caso in cui si ponga fine al rapporto di lavoro oppure di determinare il saldo
delle ferie annuali retribuite spettanti in caso di mantenimento del rapporto
di lavoro.  
  
---|---  
  
Sulle spese

58

|

Nei confronti delle parti nel procedimento principale, la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Sesta Sezione) dichiara:  
  
---|---  
|  |

1)

|

La clausola 4, punto 2, dell’accordo quadro sul lavoro a tempo parziale,
concluso il 6 giugno 1997, contenuto nell’allegato della direttiva 97/81/CE
del Consiglio, del 15 dicembre 1997, relativa all’accordo quadro sul lavoro a
tempo parziale concluso dall’UNICE, dal CEEP e dalla CES, come modificata
dalla direttiva 98/23/CE del Consiglio, del 7 aprile 1998, e l’articolo 7
della direttiva 2003/88/CE del Parlamento europeo e del Consiglio, del 4
novembre 2003, concernente taluni aspetti dell’organizzazione dell’orario di
lavoro, devono essere interpretati nel senso che, in caso di aumento del
numero di ore di lavoro effettuate da un lavoratore, gli Stati membri non
hanno l’obbligo di prevedere che le ferie annuali retribuite già maturate, ed
eventualmente godute, siano ricalcolate retroattivamente sulla base del nuovo
ritmo di lavoro di detto lavoratore. Un nuovo calcolo deve tuttavia essere
effettuato per il periodo durante il quale l’orario di lavoro è aumentato.  
  
---|---  
|  |

2)

|

La clausola 4, punto 2, dell’accordo quadro e l’articolo 7 della direttiva
2003/88 devono essere interpretati nel senso che il calcolo delle ferie
annuali retribuite spettanti al lavoratore dev’essere effettuato secondo gli
stessi principi, indipendentemente dal fatto che si tratti di determinare
l’indennità sostitutiva delle ferie annuali retribuite non godute dovuta nel
caso in cui si ponga fine al rapporto di lavoro oppure di determinare il saldo
delle ferie annuali retribuite in caso di mantenimento del rapporto di lavoro.  
  
---|---  
|

Firme  
  
---|---  
  
* * *

( * ) Lingua processuale: l’inglese.

  *[""]: Double quotes
  *[*]: Asterisk
  *[?]: Question mark


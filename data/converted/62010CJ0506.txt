

**Causa C ‑506/10 **

**Rico Graf e Rudolf Engel**

**contro**

**Landratsamt Waldshut**

(domanda di pronuncia pregiudiziale proposta dall'Amtsgericht Waldshut-
Tiengen)

«Accordo tra la Comunita europea ed i suoi Stati membri, da una parte, e la
Confederazione svizzera, dall'altra, sulla libera circolazione delle persone
-- Parita di trattamento -- Lavoratori autonomi frontalieri -- Contratto di
affitto rurale -- Struttura agraria -- Normativa di uno Stato membro che
consente di impugnare il contratto se i prodotti ottenuti sul territorio
nazionale da agricoltori frontalieri svizzeri sono destinati a essere
esportati, con esenzione dai dazi doganali, verso la Svizzera»

Massime della sentenza

_Accordi internazionali -- Accordo CE-Svizzera sulla libera circolazione delle
persone -- Parita di trattamento -- Accesso a un'attivita lavorativa autonoma
ed esercizio della stessa -- Lavoratori autonomi frontalieri_

_(Accordo  CE-Svizzera sulla libera circolazione delle persone, allegato I,
art. 15, n. 1)_

Il principio della parita di trattamento sancito dall'art. 15, n. 1,
dell'allegato I dell'accordo tra la Comunita europea ed i suoi Stati membri,
da una parte, e la Confederazione svizzera, dall'altra, sulla libera
circolazione delle persone osta ad una normativa di uno Stato membro che
prevede la possibilita, per l'autorita competente di tale Stato membro, di
impugnare un contratto d'affitto rurale avente ad oggetto un terreno situato
in una zona determinata del territorio del medesimo Stato membro e concluso
tra un residente di quest'ultimo e un residente frontaliero dell'altra parte
contraente, in ragione del fatto che il terreno preso in affitto e funzionale
alla produzione di prodotti agricoli destinati a essere esportati in esenzione
dai dazi doganali al di fuori del mercato interno dell'Unione europea e in
quanto ne derivano distorsioni della concorrenza, qualora l'applicazione di
tale normativa pregiudichi un numero nettamente piu elevato di cittadini
dell'altra parte contraente rispetto ai cittadini dello Stato membro sul
territorio del quale tale normativa si applica. Spetta al giudice del rinvio
verificare se ricorra tale ultima circostanza.

(v. punto 36 e dispositivo)

  

  
  
  
  
  
  

SENTENZA DELLA CORTE (Terza Sezione)

6 ottobre 2011 (*)

«Accordo tra la Comunita europea ed i suoi Stati membri, da una parte, e la
Confederazione svizzera, dall'altra, sulla libera circolazione delle persone -
Parita di trattamento - Lavoratori autonomi frontalieri - Contratto di affitto
rurale - Struttura agraria - Normativa di uno Stato membro che consente di
impugnare il contratto se i prodotti ottenuti sul territorio nazionale da
agricoltori frontalieri svizzeri sono destinati a essere esportati, con
esenzione dai dazi doganali, verso la Svizzera»

Nel procedimento C‑506/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Amtsgericht Waldshut-Tiengen (Germania), con
decisione 22 settembre 2010, pervenuta in cancelleria il 21 ottobre 2010,
nella causa

**Rico Graf,**

**Rudolf Engel**

contro

**Landratsamt Waldshut,**

LA CORTE (Terza Sezione),

composta dal sig. K. Lenaerts, presidente di sezione, dal sig. D. Švaby, dalla
sig.ra R. Silva de Lapuerta, dai sigg. E. Juhasz (relatore) e J. Malenovský,
giudici,

avvocato generale: sig. N. Jaaskinen

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il sig. Engel, dall'avv. H. Hanschmann, Rechtsanwalt;

-        per il Landratsamt Waldshut, dall'avv. M. Nuñez-Muller, Rechtsanwalt;

-        per la Commissione europea, dal sig. F. Erlbacher e dalla sig.ra S. Pardo Quintillan, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
delle pertinenti disposizioni dell'accordo tra la Comunita europea ed i suoi
Stati membri, da una parte, e la Confederazione svizzera, dall'altra, sulla
libera circolazione delle persone, firmato a Lussemburgo il 21 giugno 1999 (GU
2002, L 114, pag. 6; in prosieguo: l'«accordo»).

2        Tale domanda e stata presentata nell'ambito di una controversia tra
il sig. Graf, cittadino svizzero, e il sig. Engel, cittadino tedesco, da un
lato, e il Landratsamt Waldshut, dall'altro, in merito al diniego di
quest'ultimo di omologare, conformemente alla normativa applicabile, un
contratto di affitto rurale concluso tra i primi due.

  **Contesto normativo**

  _L 'accordo_

3        Secondo l'art. 1, lett. a) e d), dell'accordo, quest'ultimo si
prefigge in particolare di conferire, a favore dei cittadini degli Stati
membri della Comunita europea e della Svizzera, un diritto di ingresso, di
soggiorno e di accesso a un'attivita economica dipendente, un diritto di
stabilimento quale lavoratore autonomo e il diritto di rimanere sul territorio
delle parti contraenti, nonche di garantire le stesse condizioni di vita, di
occupazione e di lavoro di cui godono i cittadini nazionali.

4        L'art. 2, intitolato «Non discriminazione», cosi dispone:

«In conformita delle disposizioni degli allegati I, II e III del presente
Accordo, i cittadini di una parte contraente che soggiornano legalmente sul
territorio di un'altra parte contraente non sono oggetto, nell'applicazione di
dette disposizioni, di alcuna discriminazione fondata sulla nazionalita».

5        Ai sensi dell'art. 7, rubricato «Altri diritti»:

«Conformemente all'allegato I, le parti contraenti disciplinano in particolare
i diritti elencati qui di seguito legati alla libera circolazione delle
persone:

a)      il diritto alla parita di trattamento con i cittadini nazionali per
quanto riguarda l'accesso a un'attivita economica e il suo esercizio, nonche
le condizioni di vita, di occupazione e di lavoro;

(...)».

6        L'art. 13, intitolato «Standstill», cosi prevede:

«Le parti contraenti si impegnano a non adottare nuove misure restrittive nei
confronti dei cittadini dell'altra parte nel campo di applicazione del
presente Accordo».

7        L'art. 16, rubricato «Riferimento al diritto comunitario», e
formulato nei termini seguenti:

«1.      Per conseguire gli obiettivi definiti dal presente Accordo, le parti
contraenti prendono tutte le misure necessarie affinche nelle loro relazioni
siano applicati diritti e obblighi equivalenti a quelli contenuti negli atti
giuridici della Comunita europea ai quali viene fatto riferimento.

2.      Nella misura in cui l'applicazione del presente Accordo implica nozioni di diritto comunitario, si terra conto della giurisprudenza pertinente della Corte di giustizia delle Comunita europee precedente alla data della sua firma. La giurisprudenza della Corte successiva alla firma del presente Accordo verra comunicata alla Svizzera. Per garantire il corretto funzionamento dell'Accordo, il Comitato misto determina, su richiesta di una delle parti contraenti, le implicazioni di tale giurisprudenza». 

8        L'allegato I dell'accordo riguarda la libera circolazione delle
persone. Ai sensi del suo art. 2, intitolato «Soggiorno e attivita economica»:

«1.      Fatte salve le disposizioni del periodo transitorio di cui
all'articolo 10 del presente Accordo e al capo VII del presente allegato, i
cittadini di una parte contraente hanno diritto di soggiornare e di esercitare
un'attivita economica nel territorio dell'altra parte contraente conformemente
alle disposizioni previste nei capi da II a IV. Tale diritto e comprovato dal
rilascio di una carta di soggiorno o di una carta speciale per i frontalieri.

(...)».

9        Il successivo art. 5, rubricato «Ordine pubblico», al n. 1 cosi
prevede:

«I diritti conferiti dalle disposizioni del presente Accordo possono essere
limitati soltanto da misure giustificate da motivi di ordine pubblico,
pubblica sicurezza e pubblica sanita».

10      Il capo III di detto allegato riguarda gli «autonomi» i quali,
conformemente alla definizione riportata all'art. 12, n. 1, inserito in tale
capo, sono i cittadini di una parte contraente che intendano stabilirsi nel
territorio di un'altra parte contraente per esercitarvi un'attivita
indipendente.

11      L'art. 13 di detto capo, intitolato «Lavoratori autonomi frontalieri»,
al n. 1 cosi dispone:

«Il lavoratore autonomo frontaliero e un cittadino di una parte contraente che
risiede sul territorio di una parte contraente ed esercita un'attivita
indipendente sul territorio dell'altra parte contraente e ritorna al luogo del
proprio domicilio di norma ogni giorno o almeno una volta alla settimana».

12      Il successivo art. 15, rubricato «Parita di trattamento», al n. 1 cosi
prevede:

«Il lavoratore autonomo riceve nel paese ospitante, per quanto riguarda
l'accesso a un'attivita indipendente e al suo esercizio, lo stesso trattamento
riservato ai cittadini nazionali».

13      L'art. 25, che costituisce l'unico articolo del capo VI dell'allegato
I dell'accordo, intitolato «Acquisto di immobili», al n. 3 cosi dispone:

«Un frontaliero gode dei medesimi diritti conferiti a un cittadino nazionale
per quanto riguarda l'acquisto degli immobili necessari allo svolgimento di
un'attivita economica e di una seconda casa; tali diritti non implicano alcun
obbligo di alienazione quando egli lasci lo Stato ospitante. Egli puo essere
altresi autorizzato ad acquistare un'abitazione per le vacanze. Per questa
categoria di cittadini, il presente Accordo non incide sulle norme vigenti
nello Stato ospitante in materia di investimento di capitali e il commercio di
terreni non edificati e di abitazioni».

  _La normativa nazionale_

14      Dagli atti presentati alla Corte emerge che, in forza dell'art. 2
della legge federale in materia di notifica e contestazione dei contratti di
affitto rurale (Gesetz uber die Anzeige und Beanstandung von
Landpachtvertragen) 8 novembre 1985 (BGBl. I, pag. 2075; in prosieguo: la
«Landpachtverkehrsgesetz»), la conclusione di un contratto di affitto rurale
dev'essere notificata all'autorita competente, il Landratsamt, entro il
termine di un mese. Tale autorita puo impugnare il contratto di affitto cosi
notificato ai sensi dell'art. 4, n. 1, di tale legge, qualora l'affitto del
fondo dia luogo a una ripartizione «inadeguata» dell'utilizzo del suolo o a
una ripartizione non redditizia in relazione alla sua utilizzazione, ovvero
nel caso in cui il canone sia sproporzionato rispetto al rendimento. Ai sensi
dell'art. 4, n. 6, della medesima legge, i Lander possono prevedere altri
motivi d'impugnazione per determinate parti del loro territorio, purche cio
sia assolutamente necessario per impedire un pericolo grave per la struttura
agraria.

15      Avvalendosi di tale facolta, il Land del Baden‑Wurttemberg ha adottato
la legge di attuazione delle leggi [federali] sulle transazioni fondiarie e
sugli affitti rurali (Baden‑Wurttembergisches Ausfuhrungsgesetz zum
Grundstucksverkehrsgesetz und zum Landpachtverkehrgesetz), nella versione del
21 febbraio 2006 ( _Gesetzblatt_ , pag. 85; in prosieguo:
l'«Ausfuhrungsgesetz»), il cui art. 6, n. 1a, e formulato nei termini
seguenti:

«Il contratto di affitto rurale puo essere impugnato nel Land interessato per
evitare gravi pericoli alla struttura agricola, oltre che per i motivi
enunciati all'art. 4 della [Landpachtverkehrsgesetz], anche qualora il fondo
ceduto in affitto sia funzionale alla produzione di prodotti agricoli
esportati al di fuori del mercato comune con esenzione dai dazi e cio
determini distorsioni della concorrenza».

16      A decorrere dal 1° luglio 2010, l'Ausfuhrungsgesetz e stato sostituito
dalla legge 10 novembre 2009, relativa alle misure per il miglioramento della
struttura agraria nel Land del Baden‑Wurttemberg (Gesetz uber Maßnahmen zur
Verbesserung der Agrarstruktur in Baden-Wurttemberg) ( _Gesetzblatt_ , pag.
645), il cui art. 13, n. 3, secondo periodo, e di contenuto identico a quello
dell'art. 6, n. 1a, dell'Ausfuhrungsgesetz.

  **Causa principale e questione pregiudiziale**

17      Il 22 aprile 2010, il sig. Graf, agricoltore svizzero la cui azienda
ha sede in Svizzera, nella zona confinante con la Germania, e il sig. Engel,
proprietario di terreni agricoli ubicati nel Land del Baden‑Wurttemberg,
presentavano al Landratsamt Waldshut, ai fini dell'omologazione, un contratto
di affitto rurale firmato il 26 febbraio 2006. In forza di tale contratto, il
sig. Engel cedeva in affitto al sig. Graf 369 are di terreni coltivabili, siti
nella zona che confina con la Svizzera, per un canone d'affitto annuo pari a
EUR 1 200\. Il sig. Graf intende esportare in Svizzera i prodotti ricavati da
tale terreno.

18      Con decisione 17 giugno 2010, il Landratsamt Waldshut contestava tale
contratto d'affitto e chiedeva alle parti dello stesso di procedere
immediatamente alla sua risoluzione. Pur sostenendo che gli agricoltori
svizzeri, in quanto lavoratori autonomi frontalieri, sono equiparati agli
agricoltori tedeschi nell'ambito della procedura di omologazione ai sensi
della Landpachtverkehrsgesetz, il Landratsamt Waldshut riteneva, tuttavia, che
il diniego dell'omologazione del contratto d'affitto si fondasse sull'art. 6,
n. 1a, dell'Ausfuhrungsgesetz. Secondo il Landratsamt Waldshut, sussisteva una
distorsione della concorrenza e taluni agricoltori tedeschi, che avevano
necessita di espandersi, avevano manifestato il loro interesse a prendere in
affitto alcuni dei terreni in questione al prezzo solitamente richiesto in
quella zona. Sussisterebbe, pertanto, una ripartizione inadeguata del suolo e
dei terreni.

19      I sigg. Graf e Engel impugnavano tale decisione dinanzi
all'Amtsgericht Waldshut‑Tiengen (Giudice distrettuale di Waldshut‑Tiengen),
sostenendo, in particolare, che l'art. 6, n. 1a, dell'Ausfuhrungsgesetz e
contrario all'accordo.

20      Il giudice del rinvio osserva che sussiste una distorsione della
concorrenza, in quanto il sig. Graf ricavera, per la vendita in Svizzera dei
prodotti coltivati in Germania, un profitto molto piu elevato di quello che
percepirebbe in Germania. Tale giudice ritiene che l'impugnazione del
contratto da parte del Landratsamt Waldshut sarebbe valida se l'art. 6, n. 1a,
dell'Ausfuhrungsgesetz fosse compatibile con l'accordo.

21      Alla luce di tale considerazione, l'Amtsgericht Waldshut‑Tiengen ha
deciso di sospendere il procedimento e di sottoporre alla Corte la seguente
questione pregiudiziale:

«Se l'art. 6, n. 1a, dell'[Ausfuhrungsgesetz] sia compatibile con l'accordo
(...)».

  **Sulla questione pregiudiziale**

22      Occorre osservare che la situazione di un agricoltore autonomo
frontaliero, stabilito sul territorio di una parte contraente e che prenda in
affitto un terreno agricolo situato sul territorio dell'altra parte
contraente, rientra nell'ambito di applicazione dell'accordo,
indipendentemente dalla finalita dell'attivita economica perseguita dal
contratto di affitto rurale.

23      Si deve poi rammentare che dalla giurisprudenza emerge che il
principio della parita di trattamento, sancito dall'art. 15, n. 1,
dell'allegato I dell'accordo, riguardante l'accesso a un'attivita indipendente
e al suo esercizio, vale non soltanto per gli «autonomi», ai sensi dell'art.
12, n. 1, di tale allegato, ma anche per i «lavoratori autonomi frontalieri»,
ai sensi dell'art. 13, n. 1, di detto allegato, quali gli agricoltori
frontalieri svizzeri (v. sentenza 22 dicembre 2008, causa C‑13/08, Stamm e
Hauser, Racc. pag. I‑11087, punti 47‑49, nonche dispositivo).

24      Si deve conseguentemente accertare se il principio di parita di
trattamento relativamente all'accesso a un'attivita indipendente e al suo
esercizio, stabilito, per i lavoratori autonomi frontalieri, all'art. 15, n.
1, dell'allegato I dell'accordo, osti a una normativa come quella oggetto
della causa principale.

25      Occorre rilevare che, alla luce del suo tenore letterale, la normativa
di cui alla causa principale non introduce una discriminazione diretta fondata
sulla cittadinanza, dato che l'amministrazione competente puo impugnare i
contratti di affitto rurale indipendentemente dalla cittadinanza delle
controparti contrattuali, quando le condizioni di tale normativa siano
soddisfatte.

26      Tuttavia, conformemente alla costante giurisprudenza della Corte, il
principio della parita di trattamento, che costituisce una nozione di diritto
dell'Unione, vieta non soltanto le discriminazioni palesi basate sulla
cittadinanza, ma anche qualsiasi discriminazione dissimulata che, fondandosi
su altri criteri di riferimento, pervenga, di fatto, al medesimo risultato
(v., ad esempio, sentenza 12 settembre 1996, causa C‑278/94,
Commissione/Belgio, Racc. pag. I‑4307, punto 27 e giurisprudenza citata). Tale
giurisprudenza, gia esistente alla data della firma dell'accordo, e valida
anche rispetto all'applicazione di quest'ultimo, in conformita del suo art.
16, n. 2\.

27      Per quanto attiene alla questione se le condizioni previste dalla
normativa oggetto della causa principale al fine di vietare un contratto
d'affitto rurale comportino, di fatto, una discriminazione indiretta, e
sufficiente osservare che, se i lavoratori frontalieri stabiliti in Svizzera
che coltivano terreni agricoli in Germania sono in numero nettamente piu
elevato di cittadinanza svizzera piuttosto che di cittadinanza tedesca, tale
discriminazione indiretta esiste (v., in tal senso, sentenza 27 giugno 1996,
causa C‑107/94, Asscher, Racc. pag. I‑3089, punti 37 e 38).

28      Invero, le condizioni previste dalla normativa di cui alla causa
principale sfavorirebbero principalmente gli agricoltori svizzeri.

29      Qualora una siffatta discriminazione sia accertata, occorre verificare
se quest'ultima possa essere giustificata da una delle ragioni previste
dall'accordo.

30      È necessario anzitutto sottolineare che la distorsione della
concorrenza addotta dal Landratsamt Waldshut a causa del fatto che gli
agricoltori frontalieri svizzeri, come il sig. Graf, ricaverebbero per la
vendita in Svizzera dei loro prodotti ottenuti in Germania un profitto molto
piu elevato rispetto a quello che percepirebbero se li vendessero in Germania,
non costituisce un motivo previsto dall'art. 5, n. 1, dell'allegato I
dell'accordo che possa essere dedotto per limitare i diritti conferiti dalle
disposizioni di quest'ultimo.

31      Il Landratsamt Waldshut menziona, inoltre, l'obiettivo della
pianificazione territoriale in quanto causa di giustificazione di ordine
pubblico, ai sensi dell'art. 5, n. 1, dell'allegato I dell'accordo.

32      Ai sensi di tale disposizione, l'ordine pubblico costituisce un motivo
atto a limitare i diritti conferiti dall'accordo. Se e vero che gli Stati
membri restano sostanzialmente liberi di determinare, conformemente alle loro
necessita nazionali - che possono variare da uno Stato membro all'altro e da
un'epoca all'altra - le esigenze dell'ordine pubblico, la loro portata non puo
tuttavia essere determinata unilateralmente da ciascuno Stato membro senza il
controllo della Corte (v., in tal senso, sentenza 10 luglio 2008, causa
C‑33/07, Jipa, Racc. pag. I‑5157, punto 23 e giurisprudenza citata). Alla luce
di tale constatazione, la nozione di «ordine pubblico» dev'essere considerata
e interpretata nel contesto dell'accordo e conformemente agli obiettivi da
quest'ultimo perseguiti.

33      Occorre rilevare che l'accordo si colloca nell'ambito piu generale
delle relazioni tra l'Unione europea e la Confederazione svizzera, la quale,
pur non avendo optato per la partecipazione allo Spazio economico europeo e al
mercato interno dell'Unione, e comunque vincolata a quest'ultima da molteplici
accordi che hanno ad oggetto tematiche ampie e prevedono diritti e obblighi
specifici, analoghi, sotto certi aspetti, a quelli previsti dal Trattato.
L'obiettivo generale di tali accordi, ivi compreso l'accordo di cui alla causa
principale, e quello di rafforzare i rapporti economici tra l'Unione e la
Confederazione svizzera. Pertanto, i motivi, tassativamente elencati all'art.
5, n. 1, dell'allegato I dell'accordo, che possono giustificare una deroga a
regole fondamentali di quest'ultimo, quali il principio della parita di
trattamento, devono essere interpretati in maniera restrittiva.

34      Cio premesso, si deve concludere che, se la pianificazione
territoriale e la ripartizione razionale dei terreni agricoli possono, in
determinate circostanze, costituire un obiettivo legittimo d'interesse
generale, disposizioni come quelle di cui alla causa principale, relative alla
cessione in affitto di terreni agricoli, non possono assolutamente rientrare
nella nozione di «ordine pubblico» ai sensi dell'art. 5, n. 1, dell'allegato I
dell'accordo, e limitare i diritti da quest'ultimo riconosciuti.

35      Si deve aggiungere che una normativa nazionale come quella di cui
trattasi nella causa principale, che sarebbe discriminatoria, violerebbe
parimenti, in quanto nuova misura restrittiva, la clausola di «standstill»
prevista dall'art. 13 dell'accordo.

36      Alla luce delle suesposte considerazioni, si deve risolvere la
questione sollevata dichiarando che il principio della parita di trattamento
sancito dall'art. 15, n. 1, dell'allegato I dell'accordo osta ad una normativa
di uno Stato membro, come quella di cui alla causa principale, che prevede la
possibilita, per l'autorita competente di tale Stato membro, di impugnare un
contratto d'affitto rurale avente ad oggetto un terreno situato in una zona
determinata del territorio del medesimo Stato membro e concluso tra un
residente di quest'ultimo e un residente frontaliero dell'altra parte
contraente, in ragione del fatto che il terreno preso in affitto e funzionale
alla produzione di prodotti agricoli destinati a essere esportati, in
esenzione dai dazi doganali, al di fuori del mercato interno dell'Unione e in
quanto ne derivano distorsioni della concorrenza, qualora l'applicazione di
tale normativa pregiudichi un numero nettamente piu elevato di cittadini
dell'altra parte contraente rispetto ai cittadini dello Stato membro sul
territorio del quale tale normativa si applica. Spetta al giudice del rinvio
verificare se tale ultima circostanza ricorra nella specie.

  **Sulle spese**

37      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**Il principio della parit a di trattamento sancito dall'art. 15, n. 1,
dell'allegato I dell'accordo tra la Comunita europea ed i suoi Stati membri,
da una parte, e la Confederazione svizzera, dall'altra, sulla libera
circolazione delle persone, firmato a Lussemburgo il 21 giugno 1999, osta ad
una normativa di uno Stato membro, come quella di cui alla causa principale,
che prevede la possibilita, per l'autorita competente di tale Stato membro, di
impugnare un contratto d'affitto rurale avente ad oggetto un terreno situato
in una zona determinata del territorio del medesimo Stato membro e concluso
tra un residente di quest'ultimo e un residente frontaliero dell'altra parte
contraente, in ragione del fatto che il terreno preso in affitto e funzionale
alla produzione di prodotti agricoli destinati a essere esportati in esenzione
dai dazi doganali al di fuori del mercato interno dell'Unione europea e in
quanto ne derivano distorsioni della concorrenza, qualora l'applicazione di
tale normativa pregiudichi un numero nettamente piu elevato di cittadini
dell'altra parte contraente rispetto ai cittadini dello Stato membro sul
territorio del quale tale normativa si applica. Spetta al giudice del rinvio
verificare se tale ultima circostanza ricorra nella specie.**

Firme

* * *

* Lingua processuale: il tedesco. 
  *[""]: Double quotes
  *[*]: Asterisk
  *[?]: Question mark


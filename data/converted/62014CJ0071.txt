

SENTENZA DELLA CORTE (Quinta Sezione)

6 ottobre 2015 ( *1 )

«Rinvio pregiudiziale — Convenzione di Aarhus — Direttiva 2003/4/CE — Articoli
5 e 6 — Accesso del pubblico all’informazione ambientale — Tassa per la
fornitura di informazioni ambientali — Nozione di “importo ragionevole” —
Costi di mantenimento di una banca dati e spese generali — Accesso alla
giustizia — Controllo amministrativo e giurisdizionale della decisione che
applica una tassa»

Nella causa C‑71/14,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal First‑tier Tribunal (General Regulatory
Chamber, Information Rights) (Regno Unito), con decisione del 4 febbraio 2014,
pervenuta in cancelleria il 10 febbraio 2014, nel procedimento

East Sussex County Council

contro

Information Commissioner,

con l’intervento di:

Property Search Group,

Local Government Association,

LA CORTE (Quinta Sezione),

composta da T. von Danwitz (relatore), presidente di sezione, C. Vajda, A.
Rosas, E. Juhász e D. Šváby, giudici,

avvocato generale: E. Sharpston

cancelliere: C. Strömholm, amministratore

vista la fase scritta del procedimento e in seguito all’udienza dell’11
dicembre 2014,

considerate le osservazioni presentate:

—

|

per l’East Sussex County Council, da R. Cobb e C. Brannigan, solicitors,
nonché da N. Pleming, QC;  
  
---|---  
  
—

|

per l’Information Commissioner, da R. Bailey, solicitor, e A. Proops,
barrister;  
  
---|---  
  
—

|

per la Property Search Group, da N. Clayton;  
  
---|---  
  
—

|

per la Local Government Association, da R. Cobb, solicitor;  
  
---|---  
  
—

|

per il governo del Regno Unito, da L. Christie, in qualità di agente,
assistito da J. Maurici e S. Blackmore, barristers;  
  
---|---  
  
—

|

per il governo danese, da C. Thorning e M. Wolff, in qualità di agenti;  
  
---|---  
  
—

|

per la Commissione europea, da L. Pignataro‑Nolin, L. Armati e J.
Norris‑Usher, in qualità di agenti,  
  
---|---  
  
sentite le conclusioni dell’avvocato generale, presentate all’udienza del 16
aprile 2015,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione degli
articoli 5 e 6 della direttiva 2003/4/CE del Parlamento europeo e del
Consiglio, del 28 gennaio 2003, sull’accesso del pubblico all’informazione
ambientale e che abroga la direttiva 90/313/CEE del Consiglio (GU L 41, pag.
26).  
  
---|---  
  
2

|

Tale domanda è stata presentata nell’ambito di una controversia che oppone
l’East Sussex County Council (consiglio della contea dell’East Sussex; in
prosieguo: il «County Council») all’Information Commissioner (commissario
all’informazione) in merito ad una decisione di quest’ultimo che dichiara
illecita una tassa applicata dal County Council alla PSG Eastbourne, società
di ricerca immobiliare.  
  
---|---  
  
Contesto normativo

Diritto internazionale

3

|

La convenzione sull’accesso alle informazioni, la partecipazione del pubblico
ai processi decisionali e l’accesso alla giustizia in materia ambientale è
stata sottoscritta ad Aarhus il 25 giugno 1998 e approvata a nome della
Comunità europea con la decisione 2005/370/CE del Consiglio, del 17 febbraio
2005 (GU L 124, pag. 1; in prosieguo: la «convenzione di Aarhus»).  
  
---|---  
  
4

|

L’articolo 4 di detta convenzione, intitolato «Accesso alle informazioni
ambientali», prevede, al suo paragrafo 1, che, fatte salve determinate riserve
e condizioni, ciascuna parte della medesima convenzione provvede affinché, nel
quadro della legislazione nazionale, le autorità pubbliche forniscano al
pubblico le informazioni ambientali loro richieste.  
  
---|---  
  
5

|

L’articolo 4, paragrafo 8, della convenzione di Aarhus precisa quanto segue:

«Ciascuna Parte può autorizzare le autorità pubbliche a subordinare il
rilascio di informazioni al pagamento di un corrispettivo, che tuttavia non
può superare un importo ragionevole. Le autorità pubbliche che intendono
rilasciare informazioni a titolo oneroso mettono a disposizione dei
richiedenti un tariffario, indicando i casi in cui il rilascio delle
informazioni è soggetto o non è soggetto a pagamento e i casi in cui è
subordinato al pagamento anticipato del corrispettivo».  
  
---|---  
  
6

|

L’articolo 9 di tale convenzione, intitolato «Accesso alla giustizia», al
paragrafo 1 così dispone:

«Nel quadro della propria legislazione nazionale, ciascuna Parte provvede
affinché chiunque ritenga che la propria richiesta di informazioni formulata
ai sensi dell’articolo 4 sia stata ignorata, immotivatamente respinta in tutto
o in parte, non abbia ricevuto una risposta adeguata o comunque non sia stata
trattata in modo conforme alle disposizioni di tale articolo, abbia accesso a
una procedura di ricorso dinanzi a un organo giurisdizionale o a un altro
organo indipendente e imparziale istituito dalla legge.

La Parte che preveda il ricorso dinanzi a un organo giurisdizionale dispone
affinché l’interessato abbia anche accesso a una procedura stabilita dalla
legge, rapida e gratuita o poco onerosa, ai fini del riesame della propria
richiesta da parte dell’autorità pubblica o da parte di un organo indipendente
e imparziale di natura non giurisdizionale.

(...)».  
  
---|---  
  
Diritto dell’Unione

La direttiva 90/313/CEE

7

|

Ai sensi dell’articolo 5 della direttiva 90/313/CEE del Consiglio, del 7
giugno 1990, concernente la libertà di accesso all’informazione in materia di
ambiente (GU L 158, pag. 56):

«Gli Stati membri possono fornire le informazioni a titolo oneroso, tuttavia
entro limiti di costi ragionevoli».  
  
---|---  
  
La direttiva 2003/4

8

|

I considerando 2 e 18 della direttiva 2003/4 così recitano:

|

«(2)

|

(...) La presente direttiva amplia l’accesso esistente sancito dalla direttiva
90/313/CEE.  
  
---|---  
  
(...)

(18)

|

Le autorità pubbliche dovrebbero poter fornire l’informazione ambientale
dietro pagamento di un corrispettivo che dovrebbe essere di entità
ragionevole. Ciò implica che, in linea di principio, il corrispettivo non può
eccedere i costi effettivi della produzione del materiale in questione.
(...)».  
  
---|---  
  
9

|

L’articolo 1, lettera a), di tale direttiva dispone quanto segue:

«La presente direttiva ha i seguenti obiettivi:

|

a)

|

garantire il diritto di accesso all’informazione ambientale detenuta dalle
autorità pubbliche o per conto di esse e stabilire i termini e le condizioni
di base nonché modalità pratiche per il suo esercizio; (...)».  
  
---|---  
  
10

|

L’articolo 3, paragrafo 1, di detta direttiva stabilisce quanto segue:

«Gli Stati membri provvedono affinché le autorità pubbliche siano tenute, ai
sensi delle disposizioni della presente direttiva, a rendere disponibile
l’informazione ambientale detenuta da essi o per loro conto a chiunque ne
faccia richiesta, senza che il richiedente debba dichiarare il proprio
interesse».  
  
---|---  
  
11

|

L’articolo 3, paragrafo 5, della medesima direttiva così dispone:

«Ai fini del presente articolo, gli Stati membri assicurano che:

(...)

|

c)

|

siano stabilite le modalità pratiche per assicurare che il diritto di accesso
all’informazione ambientale possa essere effettivamente esercitato, in
particolare:

|

—

|

la designazione di addetti all’informazione,  
  
---|---  
  
—

|

l’istituzione e il mantenimento di uffici per la consultazione
dell’informazione richiesta,  
  
---|---  
  
—

|

registri o elenchi dell’informazione ambientale detenuta dalle autorità
pubbliche o dai punti di informazione, con indicazioni chiare per quanto
riguarda il luogo dove tale informazione è disponibile.  
  
---|---  
  
(...)».  
  
12

|

L’articolo 5 della direttiva 2003/4, intitolato «Tasse», ai paragrafi 1 e 2
dispone quanto segue:

«1. L’accesso a tutti i registri o elenchi pubblici, istituiti e mantenuti
come previsto dall’articolo 3, paragrafo 5, e l’esame in situ
dell’informazione richiesta sono gratuiti.

2\. Le autorità pubbliche possono applicare una tassa per la fornitura
dell’informazione ambientale, ma tale tassa non supera un importo
ragionevole».  
  
---|---  
  
13

|

L’articolo 6 della predetta direttiva, intitolato «Accesso alla giustizia», ai
suoi paragrafi 1 e 2 così dispone:

«1. Gli Stati membri provvedono affinché il richiedente, allorché reputa che
la sua richiesta di informazioni sia stata ignorata o infondatamente respinta
(in tutto o in parte), non abbia ricevuto una risposta adeguata o non sia
stata trattata ai sensi delle disposizioni degli articoli 3, 4 e 5, possa
esperire una procedura mediante la quale gli atti o le omissioni della
pubblica autorità interessata sono riesaminati dalla stessa o da un’altra
autorità pubblica o in via amministrativa da un organo indipendente e
imparziale istituito dalla legge. In entrambi i casi le procedure sono celeri
e gratuite o non dispendiose.

2\. Oltre alla procedura di riesame di cui al paragrafo 1, gli Stati membri
provvedono affinché il richiedente possa presentare ricorso, per chiedere il
riesame degli atti o delle omissioni dell’autorità pubblica in questione,
dinanzi ad un organo giurisdizionale o ad un altro organo indipendente e
imparziale istituito dalla legge le cui decisioni possano diventare
definitive. Gli Stati membri possono inoltre prevedere che terzi messi sotto
accusa per effetto della divulgazione dell’informazione possano ugualmente
presentare ricorso».  
  
---|---  
  
Il diritto del Regno Unito

14

|

Il regolamento del 2004 sull’informazione ambientale (Environmental
Information Regulations 2004; in prosieguo: l’«EIR 2004») è diretto a recepire
la direttiva 2003/4 nel diritto interno.  
  
---|---  
  
15

|

L’articolo 8, paragrafi da 1 a 3, dell’EIR 2004 dispone quanto segue:

«1. Alle condizioni di cui ai paragrafi da 2 a 8, un’autorità pubblica può,
quando fornisce informazioni ambientali (…), applicare al richiedente una
tassa per la fornitura delle medesime.

2\. Un’autorità pubblica non può applicare alcuna tassa:

|

a)

|

per l’accesso a registri pubblici o elenchi dell’informazione ambientale dalla
stessa detenuti; né  
  
---|---  
  
b)

|

per la consultazione in situ dell’informazione fornita.  
  
---|---  
  
3\. Una tassa ai sensi del paragrafo 1 non può superare l’importo che
l’autorità pubblica ritiene essere un importo ragionevole».  
  
16

|

In forza dell’articolo 50, paragrafo 1, della legge del 2000 relativa alla
libertà d’informazione, come modificato dall’articolo 18 dell’EIR 2004,
qualsiasi interessato può adire l’Information Commissioner affinché questi
pronunci una decisione sulla questione se l’autorità pubblica di cui trattasi
abbia trattato la sua richiesta d’informazione in ottemperanza alle
disposizioni dell’EIR 2004.  
  
---|---  
  
Procedimento principale e questioni pregiudiziali

17

|

Nell’ambito di una transazione immobiliare, la PSG Eastbourne, una società di
ricerca immobiliare, ha presentato una richiesta di informazione ambientale al
County Council allo scopo di fornire l’informazione ottenuta a fini
commerciali a persone interessate da detta transazione. Il County Council, a
cui vengono spesso presentate richieste di tale tipo, cosiddette «ricerche
immobiliari», ha fornito le risposte richieste e ha imposto diverse tasse
ammontanti a un importo totale di 17 sterline (GBP) (circa EUR 23), in
applicazione di un tariffario standard. Come emerge dall’allegato C della
decisione di rinvio, l’importo di tali tasse si situa per ciascuna di esse tra
GBP 1 e GBP 4,50 (tra EUR 1 e 6 circa).  
  
---|---  
  
18

|

Una parte rilevante dei dati utilizzati per rispondere a tali ricerche
immobiliari è trattata e organizzata da una squadra «informazione» del County
Council in una banca dati contenente dati in versione elettronica o cartacea.
Di tale banca dati si servono anche altre divisioni del County Council per
svolgere diversi compiti.  
  
---|---  
  
19

|

Il tariffario impiegato dal County Council associa a ciascun tipo di
informazione richiesta un costo forfettario, applicato in maniera uniforme a
prescindere dall’autore della domanda. Tali costi sono stati calcolati dal
County Council sulla base di un tasso orario tenendo conto del tempo dedicato
dall’insieme della squadra «informazione» al mantenimento della banca dati e
alla risposta alle richieste di informazione individuali. Conformemente alla
prassi del County Council, le tasse richieste nella fattispecie sono destinate
a coprire la totalità dei costi sopportati da detta autorità per lo
svolgimento di tali due compiti senza procurarle utili. Il tasso orario preso
in considerazione per la determinazione dell’importo di tali tasse comprende
non solo i costi salariali del personale, ma anche una quota delle spese
generali. Secondo il giudice del rinvio, l’inclusione delle spese generali nel
calcolo di dette tasse corrisponde agli abituali principi contabili.  
  
---|---  
  
20

|

In seguito ad un reclamo della PSG Eastbourne avverso l’imposizione delle
tasse richieste dal County Council, l’Information Commissioner ha emanato una
decisione in cui ha dichiarato che tali tasse non erano conformi all’articolo
8, paragrafo 3, dell’EIR 2004 in quanto prendevano in considerazione costi
diversi dalle spese postali, fotocopie o altri esborsi associati alla
fornitura delle informazioni richieste.  
  
---|---  
  
21

|

Il County Council, sostenuto dalla Local Government Association (associazione
di enti locali), ha presentato un ricorso avverso tale decisione dinanzi al
giudice del rinvio facendo valere che le tasse figuranti nel suo tariffario
sono lecite e non superano un importo ragionevole. L’Information Commissioner,
sostenuto dal Property Search Group (gruppo di ricerca immobiliare), fa valere
invece che l’articolo 5, paragrafo 2, della direttiva 2003/4 osta a che i
costi connessi al mantenimento di una banca dati o spese generali siano presi
in considerazione nel calcolo di siffatte tasse. Tuttavia, alla luce dei
lavori preparatori relativi all’adozione della direttiva 2003/4, l’Information
Commissioner ha ammesso che tasse esigibili in virtù di tale articolo non sono
limitate a esborsi sostenuti, ma possono prendere in considerazione anche i
costi associati al tempo dedicato dal personale per rispondere a richieste di
informazione individuali.  
  
---|---  
  
22

|

Pur condividendo tale valutazione, il giudice del rinvio ritiene che le tasse
figuranti nel tariffario impiegato dal County Council non possano dissuadere
nessuno dal chiedere informazioni ambientali nel contesto particolare delle
ricerche immobiliari, tenuto conto del valore delle transazioni di cui
trattasi.  
  
---|---  
  
23

|

Inoltre, tale giudice considera che il calcolo delle tasse effettuato dal
County Council è errato in quanto include nel loro insieme i costi annuali di
personale connessi al mantenimento della banca dati del County Council, mentre
alcune parti di tale banca dati sono mantenute anche a fini diversi da quello
di rispondere alle richieste di informazione individuali. Pertanto, esso
ritiene che tutt’al più una parte dei costi associati al mantenimento di detta
banca dati avrebbe dovuto essere inclusa nel calcolo delle tasse.  
  
---|---  
  
24

|

Tuttavia, il giudice del rinvio si chiede se una parte dei costi associati al
mantenimento della banca dati del County Council e le spese generali
imputabili al tempo impiegato dal personale di quest’ultimo per il
mantenimento di tale banca dati e per rispondere alle richieste di
informazione individuali possano essere comprese nel calcolo delle tasse
conformemente all’articolo 5, paragrafo 2, della direttiva 2003/4.  
  
---|---  
  
25

|

Peraltro, il giudice di rinvio si interroga sulla portata necessaria del
controllo amministrativo e giurisdizionale previsto all’articolo 6, paragrafi
1 e 2, della direttiva 2003/4 quanto all’importo ragionevole di una tassa, pur
considerando che l’incidenza pratica di tale questione sull’esito del
procedimento principale non è certa. A tal proposito, detto giudice rileva che
la formulazione letterale dell’articolo 8, paragrafo 3, dell’EIR 2004,
interpretato conformemente ai principi del diritto amministrativo inglese,
limita la portata del controllo della decisione adottata dall’autorità
interessata alla questione se la decisione di cui trattasi fosse essa stessa
irragionevole, vale a dire irrazionale, illegittima o ingiusta, con una
possibilità molto limitata di controllare le conclusioni di fatto pertinenti a
cui tale autorità è giunta.  
  
---|---  
  
26

|

È in tale contesto che il First-tier Tribunal (Tribunale di primo grado)
(General Regulatory Chamber, Information Rights) (divisione della
regolamentazione generale, diritti d’informazione) ha deciso di sospendere il
procedimento e di sottoporre alla Corte le seguenti questioni pregiudiziali:

|

«1)

|

Quale significato debba attribuirsi all’articolo 5, paragrafo 2, della
direttiva 2003/4 e, in particolare, se una tassa di importo ragionevole per la
fornitura di un particolare tipo di informazione ambientale possa includere:

|

a)

|

parte del costo per il mantenimento di una banca dati utilizzata dall’autorità
pubblica per rispondere alle richieste di quel particolare tipo di
informazione;  
  
---|---  
  
b)

|

i costi generali attribuibili alle ore lavorative del personale da tenere
adeguatamente in considerazione quando si stabilisce la tassa.  
  
---|---  
  
2)

|

Se sia compatibile con gli articoli 5, paragrafo 2, e 6 della [direttiva
2003/4] la legislazione di uno Stato membro che preveda che un’autorità
pubblica possa applicare una tassa per la fornitura dell’informazione
ambientale che “non eccede l’importo che l’autorità pubblica ritiene essere
ragionevole”, qualora la decisione dell’autorità pubblica in merito al
concetto di “importo ragionevole” sia soggetta a riesame in sede
amministrativa e giurisdizionale come previsto dalla legislazione inglese».  
  
---|---  
  
Sulle questioni pregiudiziali

Sulla prima questione

27

|

Con la sua prima questione, il giudice del rinvio chiede, in sostanza, se
l’articolo 5, paragrafo 2, della direttiva 2003/4 debba essere interpretato
nel senso che la tassa applicata per la fornitura di un tipo particolare di
informazione ambientale può comprendere una parte delle spese causate dal
mantenimento di una banca dati, quale quella di cui trattasi nel procedimento
principale, usata a tale scopo dall’autorità pubblica, nonché le spese
generali imputabili al tempo che il personale di tale autorità ha dedicato, da
un lato, al mantenimento di tale banca dati e, dall’altro, a rispondere a
richieste di informazione individuali, prese in considerazione adeguatamente
nella determinazione di tale tassa.  
  
---|---  
  
28

|

Ai termini dell’articolo 5, paragrafo 2, della direttiva 2003/4, gli Stati
membri possono fornire le informazioni a titolo oneroso, tuttavia entro limiti
di costi ragionevoli.  
  
---|---  
  
29

|

Come l’avvocato generale ha rilevato ai paragrafi 44 e 46 delle sue
conclusioni, detta disposizione assoggetta l’applicazione di una tassa a due
condizioni. Da un lato, tutti gli elementi in base ai quali è calcolato
l’importo della tassa devono riguardare la «fornitura» dell’informazione
ambientale richiesta. Dall’altro, se tale prima condizione è soddisfatta, è
necessario inoltre che l’importo globale della tassa non superi un «importo
ragionevole».  
  
---|---  
  
30

|

In primo luogo, occorre pertanto esaminare se le spese causate dal
mantenimento di una banca dati, quale quella di cui trattasi nel procedimento
principale, utilizzata ai fini della fornitura di informazioni ambientali,
nonché le spese generali imputabili al tempo dedicato dal personale
dell’autorità pubblica interessata, da un lato, al mantenimento di tale banca
dati e, dall’altro, a rispondere a richieste di informazione individuali,
costituiscano elementi che riguardano la «fornitura» dell’informazione
ambientale.  
  
---|---  
  
31

|

Per determinare cosa costituisca una «fornitura» dell’informazione ambientale
ai sensi dell’articolo 5, paragrafo 2, della direttiva 2003/4, occorre tener
conto dell’articolazione tra detta disposizione e l’articolo 5, paragrafo 1,
di tale direttiva.  
  
---|---  
  
32

|

A tal riguardo, occorre osservare che la direttiva 2003/4 introduce una
distinzione tra, da un lato, la «fornitura» dell’informazione ambientale, per
la quale le autorità possono applicare una tassa in virtù dell’articolo 5,
paragrafo 2, di tale direttiva, e, dall’altro, l’«accesso» ai registri o agli
elenchi pubblici istituiti e mantenuti come previsto dall’articolo 3,
paragrafo 5, di detta direttiva nonché «l’esame in situ» dell’informazione
richiesta, i quali, conformemente all’articolo 5, paragrafo 1, della stessa
direttiva, sono gratuiti.  
  
---|---  
  
33

|

Infatti, l’articolo 5, paragrafo 1, della direttiva 2003/4 fa riferimento
all’articolo 3, paragrafo 5, di tale direttiva. Conformemente a detto articolo
3, paragrafo 5, lettera c), gli Stati membri assicurano che siano stabilite le
modalità pratiche per assicurare che il diritto di accesso all’informazione
ambientale possa essere effettivamente esercitato. A tale scopo sono
menzionati, in particolare, «l’istituzione e il mantenimento di uffici per la
consultazione dell’informazione richiesta» nonché «registri o elenchi
dell’informazione ambientale detenuta dalle autorità pubbliche o dai punti di
informazione, con indicazioni chiare per quanto riguarda il luogo dove tale
informazione è disponibile».  
  
---|---  
  
34

|

Pertanto, dall’articolo 5, paragrafo 1, della direttiva 2003/4, in combinato
disposto con l’articolo 3, paragrafo 5, lettera c), di tale direttiva, risulta
che gli Stati membri sono tenuti non solo a istituire e mantenere registri e
elenchi dell’informazione ambientale detenuta dalle autorità pubbliche o dai
punti di informazione nonché uffici per la consultazione dell’informazione, ma
anche a dare accesso gratuitamente a tali registri, elenchi e uffici per la
consultazione.  
  
---|---  
  
35

|

Orbene, la gratuità dell’accesso a tali registri, elenchi e uffici per la
consultazione prevista all’articolo 5, paragrafo 1, della direttiva 2003/4
deve servire a delimitare la nozione di «fornitura» dell’informazione
ambientale ai sensi dell’articolo 5, paragrafo 2, di detta direttiva, la
quale, da parte sua, può essere assoggettata a tassa.  
  
---|---  
  
36

|

Ne deriva che, in linea di principio, solo i costi non risultanti
dall’istituzione e manutenzione di detti registri, elenchi e uffici per la
consultazione sono imputabili alla «fornitura» dell’informazione ambientale e
solo per essi le autorità nazionali possono applicare una tassa in base
all’articolo 5, paragrafo 2, della direttiva 2003/4.  
  
---|---  
  
37

|

Di conseguenza, le spese causate dal mantenimento di una banca dati impiegata
dall’autorità pubblica per rispondere alle richieste di informazione
ambientale non possono essere prese in considerazione nel calcolo di una tassa
per la «fornitura» dell’informazione ambientale.  
  
---|---  
  
38

|

Infatti, conformemente all’articolazione fra l’articolo 5, paragrafo 1, della
direttiva 2003/4 e l’articolo 5, paragrafo 2, di tale direttiva rilevata ai
punti da 31 a 35 della presente sentenza, siffatte spese sono associate
all’istituzione e alla manutenzione dei registri, degli elenchi e degli uffici
per la consultazione, i cui costi non sono recuperabili in virtù dell’articolo
5, paragrafo 1, della direttiva 2003/4, in combinato disposto con l’articolo
3, paragrafo 5, lettera c), di tale direttiva. Orbene, sarebbe contraddittorio
se le autorità pubbliche potessero ripercuotere tali spese sulle persone che
hanno presentato richieste di informazione sul fondamento dell’articolo 5,
paragrafo 2, della direttiva 2003/4, mentre la consultazione in situ delle
informazioni figuranti nella banca dati è gratuita conformemente all’articolo
5, paragrafo 1, di tale direttiva.  
  
---|---  
  
39

|

Invece, i costi relativi alla «fornitura» dell’ informazione ambientale,
esigibili in base all’articolo 5, paragrafo 2, della direttiva 2003/4,
comprendono non solo le spese postali e di fotocopia, ma anche i costi
imputabili al tempo dedicato dal personale dell’autorità pubblica interessata
a rispondere ad una richiesta di informazione individuale, compreso,
segnatamente, il tempo per cercare le informazioni in questione e porle nel
formato richiesto. Infatti, siffatti costi non risultano dall’istituzione e
dalla manutenzione dei registri e degli elenchi dell’informazione ambientale
detenuta né dagli uffici per la consultazione di tali informazioni. Tale
conclusione è peraltro confortata dal considerando 18 di tale direttiva
secondo cui, in linea di principio, le tasse non possono eccedere i «costi
effettivi» di produzione del materiale in questione.  
  
---|---  
  
40

|

Tenuto conto dell’utilizzo della nozione di «costi effettivi» in detto
considerando, occorre constatare che spese generali, prese adeguatamente in
considerazione, possono, in linea di principio, essere incluse nel calcolo
della tassa prevista dall’articolo 5, paragrafo 2, della direttiva 2003/4.
Infatti, come ha rilevato il giudice del rinvio, l’inclusione delle spese
generali nel calcolo di tale tassa corrisponde ai principi contabili abituali.
Tuttavia, tali spese possono essere incluse nel calcolo di detta tassa solo in
quanto sono imputabili ad un elemento di costo rientrante nella «fornitura»
dell’informazione ambientale.  
  
---|---  
  
41

|

Alla luce della circostanza che il tempo dedicato dal personale dell’autorità
pubblica interessata a rispondere a richieste di informazione individuali
rientra nella «fornitura» dell’informazione ambientale, come è stato
constatato al punto 39 della presente sentenza, la parte delle spese generali
imputabile a tale tempo può parimenti essere inclusa nel calcolo della tassa
prevista all’articolo 5, paragrafo 2, della direttiva 2003/4. Ciò non avviene,
invece, per quanto riguarda la parte delle spese generali imputabile al tempo
dedicato dal personale all’istituzione e alla manutenzione di una banca dati
utilizzata dall’autorità pubblica per rispondere alle richieste di
informazione.  
  
---|---  
  
42

|

Quanto, in secondo luogo, alla seconda condizione fissata all’articolo 5,
paragrafo 2, della direttiva 2003/4, secondo cui l’importo globale della tassa
prevista da tale disposizione non deve eccedere un importo ragionevole, emerge
dalla giurisprudenza della Corte relativa all’articolo 5 della direttiva
90/313, la quale continua ad essere pertinente ai fini dell’applicazione
dell’articolo 5, paragrafo 2, della direttiva 2003/4, che si deve escludere
qualsiasi interpretazione della nozione di «importo ragionevole» che possa
produrre un effetto dissuasivo sulle persone che intendono ottenere
informazioni o limitare il diritto delle medesime di accedervi (v., in tal
senso, sentenza Commissione/GermaniaC‑217/97, EU:C:1999:395, punto 47).  
  
---|---  
  
43

|

Per valutare se una tassa applicata in virtù dell’articolo 5, paragrafo 2,
della direttiva 2003/4 abbia effetto dissuasivo, occorre tener conto tanto
della situazione economica del richiedente l’informazione quanto
dell’interesse generale legato alla tutela dell’ambiente. Tale valutazione non
può, quindi, essere effettuata unicamente rispetto alla situazione economica
dell’interessato, ma deve basarsi anche su un’analisi obiettiva dell’importo
di tale tassa. In tale misura, detta tassa non deve oltrepassare le capacità
finanziaria dell’interessato né apparire, in ogni caso, oggettivamente
irragionevole.  
  
---|---  
  
44

|

Poiché il giudice del rinvio considera che, alla luce del valore delle
transazioni di cui trattasi, le tasse applicate dal County Council non
appaiono dissuasive nel contesto particolare delle ricerche immobiliari,
occorre dunque constatare che il semplice fatto che tali tasse non siano
dissuasive rispetto alla situazione economica delle persone coinvolte in
transazioni immobiliari non dispensa l’autorità pubblica dal suo obbligo di
assicurare, parimenti, che dette tasse non appaiono irragionevoli al pubblico
tenuto conto dell’interesse generale legato alla protezione dell’ambiente.
Tuttavia, con riserva di verifica da parte del giudice del rinvio, non sembra
che tasse quali quelle di cui trattasi nel procedimento principale, che sono
state menzionate al punto 17 della presente sentenza e che, del resto, devono
essere ridotte per escludere spese associate all’istituzione e alla
manutenzione della banca dati, oltrepassino ciò che è ragionevole.  
  
---|---  
  
45

|

Alla luce di tutte le considerazioni che precedono, occorre rispondere alla
prima questione che l’articolo 5, paragrafo 2, della direttiva 2003/4 deve
essere interpretato nel senso che la tassa applicata per la fornitura di un
tipo particolare di informazioni ambientali non può comprendere alcuna parte
delle spese causate dal mantenimento di una banca dati, quale quella di cui
trattasi nel procedimento principale, utilizzata a tale scopo dall’autorità
pubblica, ma può comprendere le spese generali imputabili al tempo che il
personale di tale autorità ha dedicato a rispondere a richieste di
informazione individuali, preso in considerazione adeguatamente nella
determinazione di tale tassa, purché l’importo complessivo di detta tassa non
ecceda un importo ragionevole.  
  
---|---  
  
Sulla seconda questione

46

|

Con la sua seconda questione, il giudice del rinvio chiede, in sostanza, se
l’articolo 6 della direttiva 2003/4 debba essere interpretato nel senso che
esso osta ad una normativa nazionale secondo cui la ragionevolezza della tassa
imposta per la fornitura di un tipo particolare di informazione ambientale sia
assoggettata solo ad un controllo amministrativo e giurisdizionale limitato,
quale previsto dal diritto inglese.  
  
---|---  
  
Sulla ricevibilità

47

|

La Commissione europea e il governo del Regno Unito nutrono dubbi sulla
ricevibilità della seconda questione, poiché il giudice del rinvio ritiene che
l’incidenza pratica di tale questione sull’esito della procedimento principale
non sia certa.  
  
---|---  
  
48

|

A tal proposito occorre ricordare che, secondo costante giurisprudenza, il
procedimento ex articolo 267 TFUE costituisce uno strumento di cooperazione
tra la Corte e i giudici nazionali, per mezzo del quale le questioni relative
all’interpretazione del diritto dell’Unione sollevate dal giudice nazionale
nel contesto di diritto e di fatto che egli individua sotto la propria
responsabilità, del quale non spetta alla Corte verificare l’esattezza, godono
di una presunzione di pertinenza. Il rifiuto della Corte di statuire su una
domanda di pronuncia pregiudiziale presentata da un giudice nazionale è
possibile solo qualora risulti manifestamente che l’interpretazione del
diritto dell’Unione richiesta non ha alcun rapporto con la realtà effettiva o
con l’oggetto della controversia principale, qualora il problema sia di natura
ipotetica oppure qualora la Corte non disponga degli elementi di fatto e di
diritto necessari per rispondere utilmente alle questioni che le sono
sottoposte (v., in tal senso, sentenza Fish Legal e Shirley, C‑279/12,
EU:C:2013:853, punti 29 e 30).  
  
---|---  
  
49

|

Orbene, la semplice incertezza del giudice del rinvio con riferimento alla
questione se la portata del controllo amministrativo e giurisdizionale della
ragionevolezza della tassa imposta per la fornitura dell’informazione
ambientale abbia un’incidenza pratica sull’esito del procedimento principale
non può bastare a consentire la conclusione manifesta che l’interpretazione
del diritto dell’Unione richiesta con la seconda questione non ha alcun
rapporto con l’oggetto della controversia principale o che essa riguarda un
problema di natura ipotetica. Tale questione è dunque ricevibile.  
  
---|---  
  
Nel merito

50

|

L’articolo 6, paragrafo 1, della direttiva 2003/4 enuncia, in sostanza che gli
Stati membri provvedono affinché il richiedente possa esperire una procedura
mediante la quale gli atti o le omissioni della pubblica autorità interessata
sono riesaminati dalla stessa o da un’altra autorità pubblica, oppure in via
amministrativa da un organo indipendente e imparziale istituito dalla legge.  
  
---|---  
  
51

|

Il paragrafo 2 del medesimo articolo dispone, in sostanza, che gli Stati
membri provvedono affinché il richiedente possa presentare ricorso, per
chiedere il riesame degli atti o delle omissioni dell’autorità pubblica in
questione dinanzi ad un organo giurisdizionale o ad un altro organo
indipendente e imparziale istituito dalla legge le cui decisioni possano
diventare definitive.  
  
---|---  
  
52

|

In virtù di una giurisprudenza costante, laddove, in assenza di disposizioni
fissate in tale settore dal diritto dell’Unione, spetti all’ordinamento
giuridico di ciascuno Stato membro designare i giudici competenti e
disciplinare le modalità procedurali dei ricorsi diretti a garantire la
salvaguardia dei diritti che i singoli vantano in forza del diritto
dell’Unione, tali modalità non devono essere meno favorevoli di quelle
riguardanti ricorsi analoghi di natura interna (principio di equivalenza) e
non devono rendere praticamente impossibile o eccessivamente difficile
l’esercizio dei diritti conferiti dall’ordinamento giuridico dell’Unione
(principio di effettività) (sentenza Gruber, C‑570/13, EU:C:2015:231, punto 37
e la giurisprudenza ivi citata). Per quanto riguarda quest’ultimo principio,
occorre ricordare anche che l’articolo 47 della Carta dei diritti fondamentali
dell’Unione europea sancisce il diritto a un ricorso effettivo dinanzi a un
giudice imparziale (v., a tal riguardo, sentenza Unibet, C‑432/05,
EU:C:2007:163, punto 37 e la giurisprudenza ivi citata).  
  
---|---  
  
53

|

Nella direttiva 2003/4, i termini «sono riesaminati» e «riesaminati (…) in via
amministrativa» figuranti all’articolo 6, paragrafo 1, della medesima nonché
il termine «riesame» figurante al paragrafo 2 di detto articolo non
determinano la portata del controllo amministrativo e giurisdizionale
richiesto da detta direttiva. In mancanza di precisazione nel diritto
dell’Unione, la determinazione di tale portata rientra nell’ordinamento
giuridico degli Stati membri, fatto salvo il rispetto dei principi di
equivalenza e di effettività.  
  
---|---  
  
54

|

Per quanto riguarda il principio di equivalenza, occorre constatare che il
fascicolo sottoposto alla Corte non contiene alcun elemento che consenta di
concludere che le modalità procedurali dei ricorsi istituiti dal diritto
inglese per assicurare la salvaguardia dei diritti derivanti ai singoli dal
diritto dell’Unione sono meno favorevoli di quelle di ricorsi analoghi diretti
ad assicurare la salvaguardia di diritti dei singoli fondati su disposizioni
interne.  
  
---|---  
  
55

|

Quanto al principio di effettività, esso richiede, nella fattispecie, che la
protezione dei diritti che derivano ai richiedenti l’informazione dalla
direttiva 2003/4 non sia assoggettata a condizioni che possano rendere
praticamente impossibile o eccessivamente difficile l’esercizio di tali
diritti.  
  
---|---  
  
56

|

Occorre ricordare che, adottando la direttiva 2003/4, il legislatore
dell’Unione ha inteso garantire la compatibilità del diritto dell’Unione con
la convenzione di Aarhus prevedendo un regime generale volto a garantire che
qualsiasi persona fisica o giuridica di uno Stato membro abbia il diritto di
accedere all’informazione ambientale detenuta dalla pubblica amministrazione o
per conto di essa, senza che tale persona sia obbligata a far valere un
interesse (sentenza Fish Legal e Shirley, C‑279/12, EU:C:2013:853, punto 36 e
la giurisprudenza ivi citata). L’esistenza di un controllo amministrativo e
giurisdizionale effettivo dell’applicazione di una tassa per la fornitura di
siffatta informazione è intrinsecamente legata alla realizzazione di tale
obiettivo. Inoltre, tale controllo deve necessariamente vertere sulla
questione se l’autorità pubblica abbia rispettato le due condizioni previste
dall’articolo 5, paragrafo 2, di tale direttiva, indicate al punto 29 della
presente sentenza.  
  
---|---  
  
57

|

Nella fattispecie, il giudice del rinvio rileva che la formulazione letterale
dell’articolo 8, paragrafo 3, dell’EIR 2004, interpretato conformemente ai
principi del diritto amministrativo inglese, limita la portata del controllo
amministrativo e giurisdizionale alla questione se la decisione adottata
dall’autorità pubblica interessata fosse irrazionale, illegittima o ingiusta,
con una possibilità molto limitata di controllare le conclusioni di fatto
pertinenti a cui tale autorità è giunta.  
  
---|---  
  
58

|

A tal proposito, la Corte ha constatato che l’esercizio dei diritti conferiti
dall’ordinamento giuridico dell’Unione non viene reso praticamente impossibile
o eccessivamente difficile solo perché un procedimento di controllo
giurisdizionale delle decisioni delle autorità amministrative non consente un
controllo integrale di dette decisioni. Tuttavia, secondo questa medesima
giurisprudenza, qualsiasi procedimento nazionale di controllo giurisdizionale
deve consentire al giudice investito di un ricorso di annullamento di una tale
decisione di applicare effettivamente, nell’ambito del controllo di
legittimità della medesima, i principi e le regole del diritto dell’Unione
pertinenti (v., in tal senso, sentenze Upjohn, C‑120/97, EU:C:1999:14, punti
30, 35 e 36, nonché HLH Warenvertrieb e Orthica, C‑211/03, C‑299/03 e da
C‑316/03 a C‑318/03, EU:C:2005:370, punti da 75 a 77). Pertanto, un controllo
giurisdizionale limitato alla valutazione di talune questioni di fatto è
conforme al diritto dell’Unione, a condizione che consenta al giudice
investito di un ricorso di annullamento di una tale decisione di applicare
effettivamente, nell’ambito del controllo di legittimità della medesima, i
principi e le regole del diritto dell’Unione pertinenti (v., in tal senso,
sentenza HLH Warenvertrieb e Orthica, C‑211/03, C‑299/03 e da C‑316/03 a
C‑318/03, EU:C:2005:370, punto 79).  
  
---|---  
  
59

|

Ad ogni modo, occorre precisare che sia la questione se un elemento di costo
riguardi la «fornitura» dell’informazione richiesta e possa quindi, in quanto
tale, essere preso in considerazione per il calcolo di una tassa applicata sia
la questione se l’importo globale della tassa sia ragionevole costituiscono
questioni di diritto dell’Unione. Esse devono essere assoggettate ad un
controllo amministrativo e giurisdizionale effettuato sulla base di elementi
obiettivi, idoneo ad assicurare il pieno rispetto delle condizioni risultanti
dall’articolo 5, paragrafo 2, della direttiva 2003/4.  
  
---|---  
  
60

|

Spetta al giudice del rinvio verificare se i requisiti soprammenzionati siano
soddisfatti nel procedimento principale e, eventualmente, interpretare il
diritto nazionale conformemente a tali requisiti.  
  
---|---  
  
61

|

Alla luce delle considerazioni che precedono, occorre rispondere alla seconda
questione che l’articolo 6 della direttiva 2003/4 deve essere interpretato nel
senso che esso non osta ad una normativa nazionale secondo cui la
ragionevolezza della tassa applicata per la fornitura di un tipo particolare
di informazioni ambientali è oggetto di un controllo amministrativo e
giurisdizionale solo limitato, quale previsto dal diritto inglese, purché tale
controllo sia effettuato sulla base di elementi oggettivi e verta,
conformemente ai principi di equivalenza e di effettività, sulla questione se
l’autorità pubblica che impone una tale tassa abbia rispettato le condizioni
previste dall’articolo 5, paragrafo 2, di tale direttiva, circostanza che
spetta al giudice del rinvio verificare.  
  
---|---  
  
Sulle spese

62

|

Nei confronti delle parti nella causa principale il presente procedimento
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quinta Sezione) dichiara:  
  
---|---  
|  |

1)

|

L’articolo 5, paragrafo 2, della direttiva 2003/4/CE del Parlamento europeo e
del Consiglio, del 28 gennaio 2003, sull’accesso del pubblico all’informazione
ambientale e che abroga la direttiva 90/313/CEE del Consiglio, deve essere
interpretato nel senso che la tassa applicata per la fornitura di un tipo
particolare di informazioni ambientali non può comprendere alcuna parte delle
spese causate dal mantenimento di una banca dati, quale quella di cui trattasi
nel procedimento principale, utilizzata a tale scopo dall’autorità pubblica,
ma può comprendere le spese generali imputabili al tempo che il personale di
tale autorità ha dedicato a rispondere a richieste di informazione
individuali, preso in considerazione adeguatamente nella determinazione di
tale tassa, purché l’importo complessivo di detta tassa non ecceda un importo
ragionevole.  
  
---|---  
|  |

2)

|

L’articolo 6 della direttiva 2003/4 deve essere interpretato nel senso che
esso non osta ad una normativa nazionale secondo cui la ragionevolezza della
tassa applicata per la fornitura di un tipo particolare di informazioni
ambientali è oggetto di un controllo amministrativo e giurisdizionale solo
limitato, quale previsto dal diritto inglese, purché tale controllo sia
effettuato sulla base di elementi oggettivi e verta, conformemente ai principi
di equivalenza e di effettività, sulla questione se l’autorità pubblica che
impone una tale tassa abbia rispettato le condizioni previste dall’articolo 5,
paragrafo 2, di tale direttiva, circostanza che spetta al giudice del rinvio
verificare.  
  
---|---  
|

Firme  
  
---|---  
  
* * *

( *1 ) Lingua processuale: l’inglese.


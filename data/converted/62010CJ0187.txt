

**Causa C ‑187/10**

**Baris Unal**

**contro**

**Staatssecretaris van Justitie**

(domanda di pronuncia pregiudiziale proposta dal Raad van State)

«Accordo di associazione CEE‑Turchia -- Decisione n. 1/80 del Consiglio di
associazione -- Art. 6, n. 1, primo trattino -- Cittadino turco -- Permesso di
soggiorno -- Ricongiungimento familiare -- Separazione dei partner -- Revoca
del permesso di soggiorno -- Effetto retroattivo»

Massime della sentenza

_Accordi internazionali -- Accordo di associazione CEE-Turchia -- Libera
circolazione delle persone -- Lavoratori -- Accesso dei cittadini turchi
inseriti nel mercato regolare del lavoro di uno Stato membro a un'attivita
dipendente in tale Stato membro e diritto di soggiorno correlato_

_(Decisione n.  1/80 del Consiglio di associazione CEE-Turchia, art. 6, n. 1)_

L'art. 6, n. 1, primo trattino, della decisione n. 1/80 del Consiglio di
associazione CEE-Turchia deve essere interpretato nel senso che osta a che le
competenti autorita nazionali revochino il permesso di soggiorno di un
lavoratore turco con effetto retroattivo alla data a partire dalla quale non e
piu soddisfatto il fondamento di diritto nazionale per il rilascio del suo
permesso di soggiorno, qualora il suddetto lavoratore non si sia reso
colpevole di alcun comportamento fraudolento e tale revoca avvenga dopo la
scadenza del periodo di un anno di regolare impiego previsto dal citato art.
6, n. 1, primo trattino.

Infatti, da un lato, tale disposizione non puo essere interpretata in modo da
consentire ad uno Stato membro di modificare unilateralmente la portata del
sistema di graduale integrazione dei cittadini turchi nel mercato del lavoro
dello Stato membro ospitante. Dall'altro, non riconoscere che un simile
lavoratore abbia beneficiato nello Stato membro ospitante di un regolare
impiego da oltre un anno sarebbe contrario al principio generale del rispetto
dei diritti acquisiti secondo il quale, una volta che un cittadino turco puo
validamente invocare determinati diritti in forza di una disposizione della
decisione n. 1/80, tali diritti non dipendono piu dal permanere delle
circostanze che avevano dato origine agli stessi, dato che tale decisione non
impone una siffatta condizione.

(v. punti 42, 50, 53 e dispositivo)

  
  
  
  
  
  

SENTENZA DELLA CORTE (Seconda Sezione)

29 settembre 2011 (*)

«Accordo di associazione CEE-Turchia - Decisione n. 1/80 del Consiglio di
associazione - Art. 6, n. 1, primo trattino - Cittadino turco - Permesso di
soggiorno - Ricongiungimento familiare - Separazione dei partner - Revoca del
permesso di soggiorno - Effetto retroattivo»

Nel procedimento C-187/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Raad van State (Paesi Bassi), con decisione
13 aprile 2010, pervenuta in cancelleria il 16 aprile 2010, nella causa

**Baris Unal**

contro

**Staatssecretaris van Justitie,**

LA CORTE (Seconda Sezione),

composta dal sig. J. N. Cunha Rodrigues (relatore), presidente di sezione, dai
sigg. A. Arabadjiev, A. Rosas, M. Lohmus e dalla sig.ra P. Lindh, giudici,

avvocato generale: sig.ra E. Sharpston

cancelliere: sig. A. Calot Escobar

considerate le osservazioni presentate:

-        per il sig. Unal, dagli avv.ti A. H. Hekman e B. Mor-Yazir, advocaten,

-        per il governo dei Paesi Bassi, dalle sig.re C. Wissels e M. de Ree, in qualita di agenti,

-        per la Commissione europea, dai sigg. G. Rozet e M. van Beek, in qualita di agenti,

sentite le conclusioni dell'avvocato generale, presentate all'udienza del 21
luglio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 6, n. 1, primo trattino, della decisione del Consiglio di
associazione 19 settembre 1980, n. 1/80, relativa allo sviluppo
dell'associazione (in prosieguo: la «decisione n. 1/80»). Il Consiglio di
associazione e stato istituito dall'Accordo che crea un'associazione tra la
Comunita economica europea e la Turchia, firmato il 12 settembre 1963 ad
Ankara dalla Repubblica di Turchia, da un lato, e dagli Stati membri della CEE
e dalla Comunita, d'altro lato, e concluso, approvato e confermato a nome di
quest'ultima con decisione del Consiglio 23 dicembre 1963, 64/732/CEE (GU
1964, 217, pag. 3685; in prosieguo: «l'Accordo di associazione»).

2        Tale domanda e stata presentata nell'ambito di una controversia tra
il sig. Unal, cittadino turco, e lo Staatssecretaris van Justitie (Segretario
di Stato alla Giustizia; in prosieguo: lo «Staatssecretaris») in merito alle
decisioni di quest'ultimo di respingere la sua domanda diretta a modificare la
restrizione a cui era assoggettato il suo permesso di soggiorno a tempo
determinato e di revocargli il permesso stesso.

  **Contesto normativo**

  _La normativa dell 'Unione_

 L'Accordo di associazione

3        In conformita al suo art. 2, n. 1, l'Accordo di associazione ha lo
scopo di promuovere il rafforzamento continuo ed equilibrato delle relazioni
commerciali ed economiche tra le parti contraenti, incluso il settore della
manodopera, mediante la realizzazione graduale della libera circolazione dei
lavoratori, nonche mediante l'eliminazione delle restrizioni alla liberta di
stabilimento e alla libera prestazione dei servizi, allo scopo di elevare il
tenore di vita del popolo turco e di facilitare ulteriormente l'adesione della
Repubblica di Turchia alla Comunita europea.

4        L'art. 6, n. 1, della decisione n. 1/80 e formulato nei seguenti
termini:

«Fatte salve le disposizioni dell'articolo 7, relativo al libero accesso dei
familiari all'occupazione, il lavoratore turco inserito nel regolare mercato
del lavoro di uno Stato membro ha i seguenti diritti:

-        rinnovo, in tale Stato membro, dopo un anno di regolare impiego, del permesso di lavoro presso lo stesso datore di lavoro, se dispone di un impiego; 

-        candidatura, in tale Stato membro, ad un altro posto di lavoro, la cui regolare offerta sia registrata presso gli uffici di collocamento dello Stato membro, nella stessa professione, presso un datore di lavoro di suo gradimento, dopo tre anni di regolare impiego, fatta salva la precedenza da accordare ai lavoratori degli Stati membri della Comunita; 

-        libero accesso, in tale Stato membro, a qualsiasi attivita salariata di suo gradimento, dopo quattro anni di regolare impiego».

5        Ai sensi dell'art. 7, n. 1, primo trattino, della decisione n. 1/80,
i familiari che sono stati autorizzati a raggiungere un lavoratore turco
inserito nel regolare mercato del lavoro di uno Stato membro hanno il diritto
di rispondere, fatta salva la precedenza ai lavoratori degli Stati membri
della Comunita, a qualsiasi offerta di impiego, se vi risiedono regolarmente
da almeno tre anni.

  _La normativa nazionale_

6        Ai sensi dell'art. 8, lett. a), della legge 23 novembre 2000 recante
totale revisione della legge sugli stranieri (Wet tot algehele herziening van
de Vreemdelingenwet, Stb. 2000, n. 495; in prosieguo: la «Vw 2000»), uno
straniero puo risiedere legalmente nei Paesi Bassi se dispone di un permesso
di soggiorno a tempo determinato rilasciato in applicazione dell'art. 14 della
medesima legge.

7        L'art. 14, n. 2, della legge Vw 2000 cosi dispone:

«Un permesso di soggiorno a tempo determinato viene rilasciato con
restrizioni, che si ricollegano allo scopo per cui il soggiorno e autorizzato.
Ulteriori condizioni possono essere imposte. (…)».

8        L'art. 16, n. 1, lett. g), di tale legge consente alle autorita
neerlandesi di respingere una domanda di permesso di soggiorno a tempo
determinato qualora il richiedente non soddisfi gli obblighi derivanti dalla
restrizione connessa allo scopo per cui egli vuole soggiornare nei Paesi
Bassi.

9        L'art. 16 bis, n. 1, della Vw 2000 prevede che una richiesta di
modifica del permesso di soggiorno a tempo determinato possa essere respinta
per i motivi di cui all'art. 16, n. 1, lett. b)-g), della medesima legge.

10      Ai sensi dell'art. 18, n. 1, della Vw 2000:

«Una domanda di proroga della durata di validita di un permesso di soggiorno a
tempo determinato ai sensi dell'art. 14 puo essere respinta qualora:

(…)

f)      non siano soddisfatti gli obblighi derivanti dalla restrizione a cui e
stato assoggettato il permesso o un'altra condizione collegata al suo
rilascio;

(…)».

11      Ai sensi dell'art. 19 della Vw 2000, il permesso di soggiorno a tempo
determinato puo essere revocato per il motivo di cui all'art. 18, n. 1, lett.
f), della medesima legge.

12      L'art. 3.51, n. 1, del decreto sugli stranieri del 2000
(Vreemdelingenbesluit 2000, Stb. 2000, n. 497, in prosieguo: il «Vb 2000»)
cosi recita:

«Il permesso di soggiorno a tempo determinato, ai sensi dell'art. 14 della [Vw
2000], subordinato a una restrizione relativa al prolungamento del soggiorno,
puo essere rilasciato allo straniero che soggiorna da tre anni nei Paesi Bassi
quale titolare di un permesso di soggiorno nei seguenti casi:

a)      ricongiungimento familiare o creazione di un nucleo familiare con una
persona avente un diritto di soggiorno permanente;

(…)».

13      L'art. 3.51, n. 2, del Vb 2000 dispone che il permesso di soggiorno
puo essere rilasciato se nel periodo di cui al n. 1 del medesimo articolo sono
state soddisfatte le condizioni per la proroga del permesso di soggiorno
originario.

14      L'art. 4.43, n. 1, del Vb 2000 prevede quanto segue:

«Il cittadino straniero che soggiorni regolarmente ai sensi dell'art. 8, lett.
a), della [Vw 2000], e che non soddisfi piu gli obblighi derivanti dalla
restrizione a cui e assoggettato il suo permesso di soggiorno, ne da immediata
comunicazione al comando di polizia regionale competente per il comune nel
quale soggiorna il cittadino straniero».

  **Causa principale e questione pregiudiziale**

15      Il sig. Unal si e recato nei Paesi Bassi, il 24 febbraio 2004, con un
permesso di soggiorno provvisorio. Con decisione 2 settembre 2004 gli e stato
rilasciato un permesso di soggiorno a tempo determinato, con decorrenza 29
marzo 2004, affinche potesse soggiornare «presso la sua compagna A.M. De Sousa
van der Molen». Su tale permesso era anche apposta l'annotazione «lavoro
liberamente autorizzato; permesso di lavoro non richiesto».

16      Il sig. Unal e andato ad abitare presso la sig.ra van der Molen, nel
comune di 't Zand (Paesi Bassi).

17      La validita del permesso di soggiorno del sig. Unal e stata prorogata,
il 26 luglio 2005, fino al 21 aprile 2006 e, il 4 maggio 2006, fino al 1°
marzo 2009. Anche i nuovi permessi prevedevano la condizione della residenza
presso la sua compagna e contenevano l'annotazione «lavoro liberamente
autorizzato; permesso di lavoro non richiesto».

18      L'8 maggio 2006 il sig. Unal ha stipulato un contratto di lavoro
interinale per la mansione di operaio addetto alla produzione in un'impresa, a
Nunspeet (Paesi Bassi), situata a circa 150 chilometri dalla sua residenza a
't Zand. Il 21 novembre 2007 e stato stipulato un nuovo contratto con la
medesima agenzia di lavoro interinale valido fino al 21 novembre 2008. In
forza di tale contratto il sig. Unal ha continuato a lavorare per la medesima
impresa, a Nunspeet.

19      Il 4 giugno 2007 il sig. Unal ha presentato una domanda di modifica
della restrizione figurante sul suo permesso diretta ad ottenere la
sostituzione dell'annotazione «per il soggiorno presso la sua compagna A.M. de
Sousa van der Molen» con «soggiorno prolungato».

20      Il 28 dicembre 2007 lo Staatssecretaris ha respinto tale domanda a
motivo del fatto che, dal 2 aprile 2007, il sig. Unal non soddisfaceva piu le
condizioni derivanti dalla restrizione a cui era assoggettato il suo permesso
di soggiorno a tempo determinato. Lo Staatssecretaris ha ritenuto che la
relazione tra il sig. Unal e la sig.ra van der Molen fosse terminata il 2
aprile 2007, in quanto, in detta data, il sig. Unal si era trasferito in un
appartamento a Lelystad (Paesi Bassi), mentre la sig.ra van der Molen
risultava ancora iscritta nel registro dell'anagrafe del comune di 't Zand.

21      In un'altra decisione datata 7 febbraio 2008, lo Staatssecretaris ha
constatato che, poiche il sig. Unal alla data del 2 aprile 2007 aveva svolto
un regolare lavoro di durata inferiore a un anno presso lo stesso datore di
lavoro, egli non poteva beneficiare di un permesso di soggiorno prolungato in
forza della decisione n. 1/80. Di conseguenza, il suo permesso di soggiorno
gli e stato revocato con effetto retroattivo al 2 aprile 2007.

22      Con decisione 31 luglio 2008 lo Staatssecretaris ha respinto le
impugnazioni presentate dal sig. Unal avverso le decisioni 28 dicembre 2007 e
7 febbraio 2008. In particolare egli ha considerato che, in mancanza di
elementi oggettivamente verificabili, non poteva dare credito alle
dichiarazioni del sig. Unal secondo cui lo stesso e la sua ex compagna si
sarebbero stabiliti a Lelystad, e la sig.ra van der Molen avrebbe conservato
il suo appartamento a 't Zand per fronteggiare l'eventualita che Lelystad non
le fosse piaciuta. Una dichiarazione scritta, presentata dal sig. Unal e
redatta dalla sua ex compagna, che conferma che la loro relazione sarebbe
terminata soltanto in un momento successivo, non e stata considerata una prova
sufficiente.

23      Con sentenza 6 luglio 2009 il Rechtbank 's-Gravenhage (Tribunale
dell'Aia) ha dichiarato infondato il ricorso presentato dal sig. Unal contro
la decisione di rigetto della sua impugnazione. Quest'ultimo ha quindi
proposto appello avverso tale sentenza dinanzi al Raad van State.

24      Il giudice del rinvio afferma di non essere sicuro di poter risolvere
la controversia principale basandosi sulla sentenza 18 dicembre 2008, causa
C‑337/07, Altun (Racc. pag. I‑10323). In detta sentenza la Corte avrebbe
dichiarato che la revoca del permesso di soggiorno non aveva alcun effetto nei
confronti del diritto di soggiorno dei familiari di tale lavoratore ai fini
dell'applicazione dell'art. 7, primo comma, primo trattino, della decisione n.
1/80 se, alla data della revoca, detti familiari avevano gia acquisito tale
diritto di soggiorno. Qualsiasi altra interpretazione sarebbe incompatibile
con il principio della certezza del diritto.

25      Il Raad van State si interroga sull'applicabilita della citata
giurisprudenza alle conseguenze della revoca con effetto retroattivo del
permesso di soggiorno di un lavoratore turco, fermo restando, per di piu, che
nel caso di specie quest'ultimo non si e reso colpevole di alcun comportamento
fraudolento.

26      Alla luce di quanto sopra, il Raad van State ha deciso di sospendere
il procedimento e di sottoporre alla Corte la seguente questione
pregiudiziale:

«Se l'art. 6, n. 1, primo trattino, della decisione n. 1/80 (...) in combinato
disposto, in particolare, con il principio della certezza del diritto, vieti
alle competenti autorita nazionali di revocare, dopo lo scadere del termine di
un anno di cui al citato art. 6, n. 1, primo trattino, il permesso di
soggiorno di un lavoratore turco, che non si e reso colpevole di alcun
comportamento fraudolento, con effetto retroattivo alla data a partire dalla
quale non e piu soddisfatto il fondamento di diritto nazionale per il rilascio
del permesso di soggiorno».

  **Sulla questione pregiudiziale**

27      Con la sua questione, il giudice del rinvio chiede, in sostanza, se
l'art. 6, n. 1, primo trattino, della decisione n. 1/80 debba essere
interpretato nel senso che osta a che le competenti autorita nazionali
revochino il permesso di soggiorno di un lavoratore turco con effetto
retroattivo alla data a partire dalla quale non e piu soddisfatto il
fondamento di diritto nazionale per il rilascio del suo permesso di soggiorno,
qualora il suddetto lavoratore non si sia reso colpevole di alcun
comportamento fraudolento e tale revoca avvenga dopo la scadenza del periodo
di un anno di regolare impiego previsto dal citato art. 6, n. 1, primo
trattino.

28      I diritti che sono conferiti ai lavoratori turchi dalle disposizioni
dell'art. 6, n. 1, della decisione n. 1/80 si estendono gradualmente in
funzione della durata dello svolgimento di una regolare attivita lavorativa
subordinata e sono finalizzati al progressivo consolidamento della situazione
degli interessati nello Stato membro ospitante (v., in particolare, sentenza
10 gennaio 2006, causa C-230/03, Sedef, Racc. pag. I-157, punto 34).

29      Come risulta dall'art. 6, n. 1, primo trattino, della decisione n.
1/80, dopo un anno di regolare impiego, il lavoratore turco ha il diritto di
continuare ad esercitare un'attivita lavorativa subordinata presso lo stesso
datore di lavoro.

30      Secondo la giurisprudenza della Corte, l'effetto utile di tale diritto
implica necessariamente l'esistenza di un correlato diritto di soggiorno in
capo all'interessato (v., in particolare, sentenza 7 luglio 2005, causa
C‑383/03, Dogan, Racc. pag. I‑6237, punto 14).

31      La regolarita dell'impiego di un cittadino turco nello Stato membro
ospitante, ai sensi dell'art. 6, n. 1, primo trattino, della decisione n.
1/80, presuppone una situazione stabile e non precaria sul mercato del lavoro
di detto Stato e implica, a tale titolo, un diritto di soggiorno non
contestato (sentenze 16 dicembre 1992, causa C‑237/91, Kus, Racc. pag. I‑6781,
punto 22, e Altun, cit., punto 53).

32      Nel caso di specie, e pacifico che il periodo di un anno di regolare
impiego di cui all'art. 6, n. 1, primo trattino, della decisione n. 1/80 e
cominciato a decorrere l'8 maggio 2006, giorno in cui il sig. Unal ha iniziato
a lavorare in qualita di lavoratore subordinato. La decisione dello
Staatssecretaris con cui si nega al sig. Unal la modifica della restrizione
contenuta nel suo permesso «per soggiorno presso la sua compagna A.M. De Sousa
van der Molen» e stata adottata il 28 dicembre 2007, vale a dire dopo oltre un
anno e mezzo dall'inizio dell'attivita lavorativa subordinata del sig. Unal
presso il medesimo datore di lavoro. Tuttavia, tale diniego era fondato sul
fatto che, essendo terminata il 2 aprile 2007 la relazione tra il sig. Unal e
la sig.ra van der Molen, a partire da tale data il ricorrente nella causa
principale non soddisfaceva piu le condizioni a cui era assoggettato il suo
permesso di soggiorno.

33      Tanto la decisione 28 dicembre 2007 quanto quella 7 febbraio 2008 di
revoca del permesso di soggiorno hanno quindi avuto effetto retroattivo al 2
aprile 2007, vale a dire prima che il sig. Unal completasse un anno di
regolare impiego ai Paesi Bassi.

34      Il governo dei Paesi Bassi sostiene che il sig. Unal non puo
beneficiare dei diritti derivanti dall'art. 6, n. 1, primo trattino, della
decisione n. 1/80.

35      Secondo tale governo, se un lavoratore turco non osserva piu, durante
il primo anno di attivita lavorativa, le condizioni a cui e assoggettato il
suo permesso di soggiorno, il suo diritto di soggiorno perde la propria natura
di diritto incontestato. Pertanto, a partire da tale momento, i periodi di
lavoro maturati da tale lavoratore non potrebbero essere presi in
considerazione ai fini dell'acquisizione dei diritti di cui all'art. 6, n. 1,
primo trattino, della decisione n. 1/80. Il sig. Unal non soddisferebbe quindi
il requisito che prevede un anno di lavoro regolare ai sensi della
giurisprudenza della Corte.

36      Tale argomento non puo essere accolto.

37      Occorre ricordare che, nella causa che ha dato luogo alla citata
sentenza Kus, la Corte e stata chiamata a pronunciarsi sulla questione se un
cittadino turco che avesse ottenuto un permesso di soggiorno nel territorio di
uno Stato membro per contrarvi matrimonio con una cittadina di detto Stato e
che vi avesse lavorato da oltre un anno presso lo stesso datore di lavoro, con
regolare permesso di soggiorno, avesse diritto al rinnovo del suo permesso di
lavoro in forza dell'art. 6, n. 1, primo trattino, della decisione n. 1/80,
anche se, al momento della decisione sulla domanda di rinnovo, il suo
matrimonio era stato gia sciolto.

38      Nella citata sentenza, la Corte ha constatato anzitutto che, ai sensi
del medesimo art. 6, n. 1, primo trattino, e sufficiente che un lavoratore
turco abbia svolto da oltre un anno regolare attivita lavorativa per aver
diritto al rinnovo del suo permesso di lavoro presso lo stesso datore di
lavoro, dal momento che la citata disposizione non subordina il riconoscimento
di tale diritto a nessun'altra condizione, e tantomeno alle condizioni in cui
e stato ottenuto il diritto di ingresso e di soggiorno (sentenza Kus, cit.,
punto 21).

39      In seguito a tale constatazione, la Corte ha dichiarato che si deve
ritenere che un lavoratore turco che abbia svolto un'attivita lavorativa da
oltre un anno con un regolare permesso di lavoro soddisfa le condizioni di cui
all'art. 6, n. 1, primo trattino, anche se il permesso di soggiorno di cui
disponeva gli fosse stato originariamente concesso per scopi diversi dallo
svolgimento di un'attivita lavorativa subordinata (sentenza Kus, cit., punto
23).

40      Occorre quindi accertare se il periodo lavorativo maturato dal sig.
Unal dall'8 maggio 2006 al 7 maggio 2007 consente di ritenere soddisfatta la
condizione dello svolgimento di un anno di regolare impiego ai sensi dell'art.
6, n. 1, primo trattino, della decisione n. 1/80, quand'anche si affermi che
la relazione tra il sig. Unal e la sig.ra van der Molen sia terminata il 2
aprile 2007\.

41      Allo stato attuale del diritto dell'Unione, la decisione n. 1/80 non
incide in alcun modo sul potere degli Stati membri di negare ad un cittadino
turco il diritto di recarsi nel loro territorio e di occuparvi un primo
impiego in qualita di lavoratore dipendente. Tale decisione non preclude
neppure, in linea di principio, a tali Stati la possibilita di disciplinare le
modalita della sua occupazione fino al termine di un anno di cui all'art. 6,
n. 1, primo trattino, della decisione n. 1/80 (v. sentenza 30 settembre 1997,
causa C‑36/96, Gunaydin, Racc. pag. I‑5143, punto 36).

42      L'art. 6, n. 1, della decisione n. 1/80 non puo tuttavia essere
interpretato in modo da consentire ad uno Stato membro di modificare
unilateralmente la portata del sistema di graduale integrazione dei cittadini
turchi nel mercato del lavoro dello Stato membro ospitante, privando un
lavoratore, autorizzato ad entrare nel suo territorio e che vi ha legalmente
esercitato un'attivita economica reale ed effettiva ininterrottamente per
oltre un anno alle dipendenze del medesimo datore di lavoro, della possibilita
di fruire dei diritti che i tre capoversi di detta disposizione gli
attribuiscono con modalita graduali, in funzione della durata dell'esercizio
dell'attivita di lavoro subordinato (v. sentenza 26 novembre 1998, causa
C‑1/97, Birden, Racc. pag. I‑7747, punto 37).

43      Una siffatta interpretazione avrebbe l'effetto di svuotare di
contenuto la decisione n. 1/80, privandola di ogni effetto utile (v. sentenza
19 novembre 2002, causa C‑188/00, Kurz, Racc. pag. I‑10691, punto 55).

44      L'art. 6, n. 1, della decisione n. 1/80 e redatto in termini generali
e incondizionati, in quanto non prevede la facolta per gli Stati membri di
limitare i diritti che detta disposizione conferisce direttamente ai
lavoratori turchi (v., in particolare, sentenza Birden, cit., punto 38).

45      A tale riguardo, la Corte ha avuto gia modo di dichiarare che i
periodi di occupazione maturati da un cittadino turco in possesso di un
permesso di soggiorno rilasciatogli solo grazie ad un comportamento
fraudolento che ha determinato la sua condanna non sono basati su una
situazione stabile e devono considerarsi effettuati in via meramente
provvisoria, in quanto, durante i periodi considerati, l'interessato non aveva
legalmente fruito di un diritto di soggiorno (v., in particolare, sentenze 5
giugno 1997, causa C‑285/95, Kol, Racc. pag. I‑3069, punto 27, e 11 maggio
2000, causa C‑37/98, Savas, Racc. pag. I‑2927, punto 61).

46      Del pari, un lavoratore turco non soddisfa la condizione di aver
svolto un lavoro regolare nello Stato membro ospitante qualora abbia svolto
tale attivita lavorativa in forza di un diritto di soggiorno che gli e stato
riconosciuto solo per effetto di una normativa nazionale che consente di
risiedere in via provvisoria in tale Stato nelle more del procedimento per la
concessione del permesso di soggiorno (v., in tal senso, sentenze 20 settembre
1990, causa C‑192/89, Sevince, Racc. pag. I‑3461, punto 31, e Kus, cit., punto
18).

47      Dai punti 45 e 46 della presente sentenza risulta che lo svolgimento
di un'attivita lavorativa da parte di un cittadino turco in possesso di un
permesso di soggiorno rilasciatogli grazie ad un comportamento fraudolento che
ne aveva determinato la condanna o di un permesso di soggiorno provvisorio
valido solo in attesa di una decisione definitiva sul suo diritto di soggiorno
non puo conferire diritti a tale cittadino in forza dell'art. 6, n. 1, della
decisione n. 1/80.

48      Tuttavia, nella causa principale, dalla decisione di rinvio e dallo
stesso tenore letterale della questione pregiudiziale risulta che il sig. Unal
non e si e reso colpevole di alcun comportamento fraudolento.

49      Inoltre, nei Paesi Bassi egli era titolare non gia di un permesso di
soggiorno provvisorio, bensi di un permesso di soggiorno che gli consentiva di
svolgere liberamente un'attivita lavorativa subordinata. È pacifico infatti
che il sig. Unal ha osservato le prescrizioni legislative e regolamentari
dello Stato membro ospitante in materia di ingresso sul proprio territorio
nonche di impiego.

50      In tale contesto, e come osservato dall'avvocato generale al paragrafo
52 delle sue conclusioni, non riconoscere che il sig. Unal abbia beneficiato
nei Paesi Bassi di un regolare impiego da oltre un anno sarebbe contrario al
principio generale del rispetto dei diritti acquisiti sancito dalla
giurisprudenza della Corte. Secondo tale principio, una volta che un cittadino
turco puo validamente invocare determinati diritti in forza di una
disposizione della decisione n. 1/80, tali diritti non dipendono piu dal
permanere delle circostanze che avevano dato origine agli stessi, dato che
tale decisione non impone una siffatta condizione (v. sentenza 22 dicembre
2010, causa C‑303/08, Bozkurt, Racc. pag. I‑13445, punto 41).

51      Una siffatta conclusione e d'altronde avvalorata dalla giurisprudenza
della Corte elaborata nella citata sentenza Altun. In tale sentenza, la Corte
ha dichiarato che, tenuto conto del nesso esistente tra i diritti di cui
dispone un lavoratore turco a titolo della decisione n. 1/80 e quelli che i
suoi familiari che sono stati autorizzati a raggiungerlo possono invocare in
base all'art. 7 della stessa decisione, un comportamento fraudolento di detto
lavoratore puo produrre effetti sulla sfera giuridica dei suoi familiari.
Tuttavia, la Corte ha precisato che tali effetti devono essere valutati con
riferimento alla data di adozione da parte delle autorita nazionali dello
Stato membro ospitante di una decisione di revoca del permesso di soggiorno di
detto lavoratore (sentenza Altun, cit., punti 56 e 57). Come risulta dal punto
59 di tale sentenza, le autorita competenti devono pertanto accertare se i
familiari hanno acquisito, a tale data, un diritto proprio di accesso al
mercato del lavoro nello Stato membro ospitante e, correlativamente, un
diritto di soggiorno nel medesimo Stato. La Corte ha aggiunto al punto 60
della citata sentenza che qualsiasi altra soluzione sarebbe in contrasto con
il principio della certezza del diritto.

52      Di conseguenza, i periodi lavorativi maturati dal ricorrente nella
causa principale successivamente all'ottenimento di un permesso di soggiorno
devono essere considerati periodi che soddisfano il requisito della durata di
un anno di regolare impiego ai sensi dell'art. 6, n. 1, primo trattino, della
decisione n. 1/80.

53      Alla luce delle considerazioni sin qui svolte, si deve risolvere la
questione sollevata dichiarando che l'art. 6, n. 1, primo trattino, della
decisione n. 1/80 deve essere interpretato nel senso che osta a che le
competenti autorita nazionali revochino il permesso di soggiorno di un
lavoratore turco con effetto retroattivo alla data a partire dalla quale non e
piu soddisfatto il fondamento di diritto nazionale per il rilascio del suo
permesso di soggiorno, qualora il suddetto lavoratore non si sia reso
colpevole di alcun comportamento fraudolento e tale revoca avvenga dopo la
scadenza del periodo di un anno di regolare impiego previsto dal citato art.
6, n. 1, primo trattino.

  **Sulle spese**

54      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**L 'art. 6, n. 1, primo trattino, della decisione 19 settembre 1980, n. 1/80,
relativa allo sviluppo dell'associazione, adottata dal Consiglio di
associazione istituito dall'Accordo che crea un'associazione tra la Comunita
economica europea e la Turchia, deve essere interpretato nel senso che osta a
che le competenti autorita nazionali revochino il permesso di soggiorno di un
lavoratore turco con effetto retroattivo alla data a partire dalla quale non e
piu soddisfatto il fondamento di diritto nazionale per il rilascio del suo
permesso di soggiorno, qualora il suddetto lavoratore non si sia reso
colpevole di alcun comportamento fraudolento e tale revoca avvenga dopo la
scadenza del periodo di un anno di regolare impiego previsto dal citato art.
6, n. 1, primo trattino.**

Firme

* * *

* Lingua processuale: l'olandese. 


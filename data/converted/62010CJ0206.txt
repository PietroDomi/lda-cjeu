

**Causa C ‑206/10**

**Commissione europea**

**contro**

**Repubblica federale di Germania**

«Inadempimento di uno Stato -- Regolamento (CEE) n. 1408/71 -- Art. 4, n. 1,
lett. a) -- Regolamento (CEE) n. 1612/68 -- Art. 7, n. 2 -- Prestazioni dei
Lander tedeschi a favore dei non vedenti, dei non udenti e dei disabili --
Requisito di residenza»

Massime della sentenza

1.         _Previdenza sociale dei lavoratori migranti -- Normativa dell'Unione -- Ambito di applicazione ratione materiae -- Prestazioni di malattia -- Nozione_

_[Regolamento del Consiglio n.  1408/71, art. 4, n. 1, lett. a)]_

2.         _Libera circolazione delle persone -- Lavoratori -- Parita di trattamento -- Vantaggi sociali_

_(Regolamento del Consiglio n.  1612/68, art. 7, n. 2)_

1.        Una prestazione e considerata prestazione previdenziale se e attribuita, prescindendo da ogni valutazione individuale e discrezionale delle esigenze personali, in base ad una situazione legalmente definita e se si riferisce ad uno dei rischi espressamente elencati nell'art. 4, n. 1, del regolamento n. 1408/71. Le prestazioni concesse obiettivamente sulla base di una situazione legalmente definita e che mirino a migliorare lo stato di salute nonche la vita delle persone prive di autonomia sono volte essenzialmente ad integrare le prestazioni dell'assicurazione malattia e vanno considerate, pertanto, come «prestazioni di malattia», ai sensi dell'art. 4, n. 1, lett. a), di tale regolamento. Cio vale per le prestazioni erogate da taluni Lander della Repubblica federale di Germania, in base alla loro normativa, ai non vedenti, ai non udenti e ai disabili, essendo dirette a coprire forfetariamente le maggiori spese della vita quotidiana originate dal loro handicap. 

(v. punti 27-29)

2.        Il principio della parita di trattamento sancito all'art. 7 del regolamento n. 1612/68, relativo alla libera circolazione dei lavoratori all'interno della Comunita, vieta non soltanto le discriminazioni palesi basate sulla cittadinanza, ma anche qualsiasi discriminazione dissimulata che, pur fondandosi su altri criteri di distinzione, pervenga di fatto al medesimo risultato. A meno che non sia obiettivamente giustificata e adeguatamente commisurata allo scopo legittimo perseguito, una disposizione di diritto nazionale dev'essere giudicata indirettamente discriminatoria quando, per sua stessa natura, tenda a incidere piu sui lavoratori migranti che su quelli nazionali e, di conseguenza, rischi di essere sfavorevole in modo particolare ai primi. È quanto avviene nel caso di un requisito di residenza prescritto da una normativa nazionale ai fini della concessione, a titolo di vantaggio sociale, di prestazioni a favore di non vedenti, di non udenti e di disabili, il quale e soddisfatto piu facilmente dai lavoratori nazionali che da quelli degli altri Stati membri. 

(v. punti 34-38)

  
  
  
  
  
  

SENTENZA DELLA CORTE (Quinta Sezione)

5 maggio 2011 (*)

«Inadempimento di uno Stato - Regolamento (CEE) n. 1408/71 - Art. 4, n. 1,
lett. a) - Regolamento (CEE) n. 1612/68 - Art. 7, n. 2 - Prestazioni dei
Lander tedeschi a favore dei non vedenti, dei non udenti e dei disabili -
Requisito di residenza»

Nella causa C‑206/10,

avente ad oggetto il ricorso per inadempimento, ai sensi dell'art. 258 TFUE,
proposto il 29 aprile 2010,

**Commissione europea,** rappresentata dal sig. V. Kreuschitz, in qualita di
agente, con domicilio eletto in Lussemburgo,

ricorrente,

contro

**Repubblica federale di Germania,** rappresentata dai sigg. T. Henze e C.
Blaschke, in qualita di agenti, con domicilio eletto in Lussemburgo,

convenuta,

sostenuta da:

**Regno dei Paesi Bassi** , rappresentato dalla sig.ra M. Noort, in qualita di
agente,

interveniente,

LA CORTE (Quinta Sezione),

composta dal sig. J.-J. Kasel, presidente di sezione, dal sig. A. Borg Barthet
(relatore) e dalla sig.ra M. Berger, giudici,

avvocato generale: sig.ra V. Trstenjak

cancelliere: sig. A. Calot Escobar

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il suo ricorso, la Commissione europea chiede alla Corte di
dichiarare che la Repubblica federale di Germania, avendo subordinato la
concessione, alle persone per le quali la Repubblica federale di Germania e lo
Stato membro competente, delle prestazioni previste dalle normative dei Lander
a favore dei non vedenti, dei non udenti e dei disabili (in prosieguo: le
«normative controverse») al requisito del domicilio o della residenza abituale
nel Land interessato, e venuta meno agli obblighi ad essa incombenti in forza
dell'art. 7, n. 2, del regolamento (CEE) del Consiglio 15 ottobre 1968, n.
1612, relativo alla libera circolazione dei lavoratori all'interno della
Comunita (GU L 257, pag. 2), e dell'art. 4, n. 1, lett. a), del regolamento
(CEE) del Consiglio 14 giugno 1971, n. 1408, relativo all'applicazione dei
regimi di sicurezza sociale ai lavoratori subordinati, ai lavoratori autonomi
e ai loro familiari che si spostano all'interno della Comunita, nella sua
versione modificata e aggiornata dal regolamento (CE) del Consiglio 2 dicembre
1996, n. 118/97 (GU 1997, L 28, pag. 1), come modificato dal regolamento (CE)
del Parlamento europeo e del Consiglio 13 aprile 2005, n. 647 (GU L 117, pag.
1; in prosieguo: il «regolamento n. 1408/71»), in combinato disposto con il
titolo III, capitolo 1, di tale regolamento.

  **Contesto normativo**

  _La normativa dell 'Unione_

2        Ai sensi dell'art. 7 del regolamento n. 1612/68:

«1.      Il lavoratore cittadino di uno Stato membro non puo ricevere sul
territorio degli altri Stati membri, a motivo della propria cittadinanza, un
trattamento diverso da quello dei lavoratori nazionali per quanto concerne le
condizioni di impiego e di lavoro, in particolare in materia di retribuzione,
licenziamento, reintegrazione professionale o ricollocamento se disoccupato.

2.      Egli gode degli stessi vantaggi sociali e fiscali dei lavoratori nazionali.

(...)».

3        L'art. 4 del regolamento n. 1408/71, intitolato «Campo d'applicazione
"ratione materiae"», cosi dispone:

«1.      Il presente regolamento si applica a tutte le legislazioni relative
ai settori di sicurezza sociale riguardanti:

a)      le prestazioni di malattia e di maternita;

(...)

2 bis. (...)

Per "prestazioni speciali in denaro a carattere non contributivo" si intendono
le prestazioni:

a)      che sono destinate:

i)      a coprire in via suppletiva, complementare o accessoria i rischi
corrispondenti ai settori della sicurezza sociale di cui al n. 1, e a
garantire alle persone interessate un reddito minimo di sussistenza, in
considerazione della situazione socioeconomica dello Stato membro interessato;

o

ii)      unicamente a garantire una protezione specifica per le persone con
disabilita, in stretto collegamento con l'ambiente sociale di tali persone
nello Stato membro interessato (...)

(...)

2 ter. Il presente regolamento non e applicabile alle disposizioni della
legislazione di uno Stato membro relative alle prestazioni speciali a
carattere non contributivo, menzionate nell'allegato II, sezione III, la cui
applicazione e limitata ad una parte del suo territorio.

(...)».

4        L'allegato II, sezione III, del regolamento n. 1408/71, intitolato
«Prestazioni speciali a carattere non contributivo ai sensi dell'articolo 4,
n. 2 ter, che non rientrano nel campo di applicazione del regolamento»,
menziona, per la Germania:

«a)      Le prestazioni accordate a norma delle legislazioni dei Lander a
favore dei minorati e in particolare dei ciechi».

  _La normativa nazionale_

5        Le normative controverse accordano ai non vedenti, ai non udenti e ai
disabili prestazioni dirette a compensare i costi aggiuntivi connessi al loro
handicap. Tali prestazioni sono concesse unicamente alle persone aventi il
domicilio o la residenza abituale nel Land interessato.

6        Dette normative prevedono che le prestazioni del regime federale di
sicurezza sociale che perseguono lo stesso obiettivo delle prestazioni
concesse dai Lander siano detratte da queste ultime. La percentuale di
imputazione dipende dalla normativa del Land interessato.

7        In caso di accoglienza in un centro o in un istituto, il diritto alle
prestazioni e mantenuto in taluni Lander, a condizione che il centro sia
situato sul territorio federale e che, al momento dell' accoglienza,
l'interessato abbia avuto il domicilio nel Land di cui trattasi.

  **Fase precontenziosa del procedimento**

8        Con lettera in data 14 marzo 2002, la Commissione richiamava
l'attenzione della Repubblica federale di Germania sulla necessita di
consentire ai lavoratori che svolgono attivita lavorativa in Germania, pur
avendo il domicilio sul territorio di un altro Stato membro, nonche ai loro
familiari, di esportare le prestazioni previste dalle normative controverse. A
parere della Commissione, l'imposizione del requisito della residenza e
contraria all'art. 39 CE e all'art. 7, n. 2, del regolamento n. 1612/68.

9        Con lettera in data 22 aprile 2002, la Repubblica federale di
Germania replicava che tali prestazioni costituivano vantaggi sociali ai sensi
dell'art. 7 del regolamento n. 1612/68, ma non dovevano essere esportate,
essendo concesse indipendentemente dalla qualifica di lavoratore e subordinate
unicamente al luogo di residenza.

10      Con lettera di diffida del 9 luglio 2004, la Commissione comunicava
alla Repubblica federale di Germania di nutrire dubbi sulla compatibilita
delle normative controverse con i regolamenti n. 1612/68 e n. 1408/71. Per
quanto concerne, piu in particolare, il regolamento n. 1408/71, la Commissione
faceva valere che le prestazioni in esame costituivano non prestazioni
speciali a carattere non contributivo ai sensi dell'articolo 4, n. 2 ter, di
tale regolamento, bensi prestazioni di malattia in base all'art. 4, n. 1,
lett. a), del medesimo regolamento, cosicche l'esportazione di dette
prestazioni non poteva essere rifiutata ai lavoratori frontalieri.

11      Con lettera in data 14 settembre 2004, la Repubblica federale di
Germania rispondeva che essa non condivideva la tesi della Commissione.
Riguardo al regolamento n. 1408/71, essa ha rilevato che le prestazioni di cui
trattasi erano giustificate dai costi aggiuntivi connessi alla cecita o
all'handicap, indipendentemente dal fatto che il beneficiario fosse o meno
privo di autonomia.

12      Il 21 marzo 2005 la Commissione inviava alla Repubblica federale di
Germania un parere motivato fondato unicamente sulla violazione dell'art. 7
del regolamento n. 1612/68, riservandosi il diritto di riavviare il
procedimento quanto alla compatibilita delle normative controverse con il
regolamento n. 1408/71 successivamente all'emananda sentenza della Corte nella
causa Hosse (sentenza 21 febbraio 2006, causa C‑286/03, Racc. pag. I‑1771).

13      Con lettera in data 25 maggio 2005, la Repubblica federale di Germania
confermava la propria posizione.

14      Il procedimento veniva successivamente sospeso in attesa delle
emanande sentenze della Corte in detta causa nonche nella causa C‑299/05,
Commissione/Parlamento e Consiglio (sentenza 18 ottobre 2007, Racc. pag.
I‑8695). In tali sentenze, la Corte ha dichiarato che le prestazioni in esame
in dette cause costituiscono prestazioni di malattia.

15      Il 3 giugno 2008 il Comitato dei rappresentanti permanenti del
Consiglio dell'Unione europea «Occupazione, politica sociale, salute e
consumatori» e giunto ad un accordo sul contenuto degli allegati X e XI al
regolamento (CE) del Parlamento europeo e del Consiglio 29 aprile 2004, n.
883, relativo al coordinamento dei sistemi di sicurezza sociale (GU L 166,
pag. 1), il quale ha abrogato il regolamento n. 1408/71 a decorrere dalla sua
data di applicazione, il 1° maggio 2010. In base a tale accordo, le
prestazioni tedesche previste dalle normative controverse non figurano nei
detti allegati.

16      Il 1° dicembre 2008 la Commissione trasmetteva alla Repubblica
federale di Germania un parere motivato supplementare fondato sull'assenza di
compatibilita delle normative controverse con il regolamento n. 1408/71, in
quanto la giurisprudenza risultante dalle citate sentenze Hosse nonche
Commissione/Parlamento e Consiglio metteva in discussione il carattere
speciale delle prestazioni di cui trattasi.

17      Nella sua risposta 1° aprile 2009, la Repubblica federale di Germania
si richiamava all'entrata in vigore, nel 2010, del regolamento n. 883/2004.
Tenuto conto che quest'ultimo era applicabile anche alle prestazioni in esame,
essa chiedeva la sospensione del procedimento.

18      Il 29 aprile 2010 la Commissione ha proposto il presente ricorso.

19      Con ordinanza del presidente della Corte 27 settembre 2010, il Regno
dei Paesi Bassi e stato autorizzato ad intervenire a sostegno delle
conclusioni della Repubblica federale di Germania.

20      Con lettera in data 19 ottobre 2010, il Regno dei Paesi Bassi ha
rinunciato a depositare una memoria di intervento.

  **Sul ricorso**

  _Sulla violazione del regolamento n.  1408/71_

 Argomenti delle parti

21      La Commissione ritiene che le prestazioni in oggetto, sebbene figurino
nell'allegato II, sezione III, al regolamento n. 1408/71, siano non
prestazioni speciali a carattere non contributivo, ai sensi dell'art. 4, n. 2
ter, di tale regolamento, bensi prestazioni di malattia, ex art. 4, n. 1,
lett. a), del medesimo regolamento e siano, pertanto, esportabili.

22      Infatti, secondo la Commissione, non e dimostrato il carattere
speciale delle prestazioni di cui trattasi, considerato che, in base alla
giurisprudenza della Corte, una prestazione speciale deve operare in
sostituzione o ad integrazione di una prestazione previdenziale, pur
distinguendosi da questa, e presentare le caratteristiche di un aiuto sociale
giustificato da motivi economici e sociali e stabilito da una normativa che
fissa criteri obiettivi (citata sentenza Commissione/Parlamento e Consiglio,
punto 55). Orbene, le prestazioni in oggetto sarebbero concesse sulla base di
una situazione legalmente definita a prescindere da qualsivoglia valutazione
individuale delle esigenze personali, sarebbero volte a migliorare lo stato di
salute e la vita dei disabili e, pertanto, avrebbero ad oggetto,
sostanzialmente, il completamento delle prestazioni dell'assicurazione
malattia.

23      Inoltre, la Commissione rileva che, nell'ambito dell'adozione del
regolamento n. 883/2004, la delegazione tedesca ha rinunciato all'inserimento
negli allegati X e XI a questo regolamento delle prestazioni in esame dei
Lander a favore dei non vedenti, dei non udenti e dei disabili. A suo parere,
sarebbe quindi contraddittorio che la Repubblica federale di Germania sostenga
che tali prestazioni debbano essere qualificate come «prestazioni speciali a
carattere non contributivo», ai sensi dell'art. 4, n. 2 ter, del regolamento
n. 1408/71.

24      La Repubblica federale di Germania, pur sottolineando che la
Commissione stessa nutriva dubbi sulla qualificazione delle prestazioni di cui
trattasi fino alla pronuncia delle citate sentenze Hosse nonche
Commissione/Parlamento e Consiglio, rileva che i Lander hanno adottato
provvedimenti per rendere conformi al diritto dell'Unione le normative
controverse. Le modifiche giuridiche necessarie interverrebbero probabilmente
nel 2010 o, al piu tardi, entro il 2011.

 Giudizio della Corte

25      Occorre ricordare che, secondo una costante giurisprudenza, la
sussistenza di un inadempimento dev'essere valutata in relazione alla
situazione dello Stato membro quale si presentava alla scadenza del termine
stabilito nel parere motivato e la Corte non puo tener conto dei mutamenti
successivi (v., segnatamente, sentenze 27 settembre 2007, causa C‑9/07,
Commissione/Francia, punto 8, e 18 novembre 2010, causa C‑48/10,
Commissione/Spagna, punto 30).

26      La Repubblica federale di Germania non contesta che, alla scadenza del
termine stabilito nel parere motivato integrativo, le normative controverse
non fossero conformi al regolamento n. 1408/71.

27      La Corte ha ripetutamente dichiarato che una prestazione e considerata
prestazione previdenziale se e attribuita, prescindendo da ogni valutazione
individuale e discrezionale delle esigenze personali, in base ad una
situazione legalmente definita e se si riferisce ad uno dei rischi
espressamente elencati nell'art. 4, n. 1, del regolamento n. 1408/71 (v., in
particolare, citate sentenze Hosse, punto 37, nonche Commissione/Parlamento e
Consiglio, punto 56).

28      Ne discende che le prestazioni concesse obiettivamente sulla base di
una situazione legalmente definita e che mirino a migliorare lo stato di
salute nonche la vita delle persone prive di autonomia sono volte
essenzialmente ad integrare le prestazioni dell'assicurazione malattia e vanno
considerate, pertanto, come «prestazioni di malattia», ai sensi dell'art. 4,
n. 1, lett. a), del regolamento n. 1408/71 (citate sentenze Hosse, punto 38,
nonche Commissione/Parlamento e Consiglio, punto 61).

29      Orbene, cio vale, nel caso di specie, per le prestazioni erogate dai
Lander ai non vedenti, ai non udenti e ai disabili, essendo dirette a coprire
forfetariamente le maggiori spese della vita quotidiana originate dal loro
handicap.

30      Poiche tali prestazioni costituiscono prestazioni di malattia ai sensi
dell'art. 4, n. 1, lett. a), del regolamento n. 1408/71, esse, di conseguenza,
devono essere concesse indipendentemente dallo Stato membro di residenza del
beneficiario, conformemente alle disposizioni del capitolo 1 del titolo III
dello stesso regolamento.

31      Cio premesso, l'addebito della Commissione, relativo alla violazione
del regolamento n. 1408/71, dev'essere considerato fondato.

  _Sulla violazione del regolamento n.  1612/68_

 Argomenti delle parti

32      La Commissione ritiene ingiustificata la concessione delle prestazioni
in esame in funzione dell'unico criterio di residenza nel Land interessato.
Infatti, secondo la Commissione, qualunque vantaggio accordato da uno Stato
membro ai propri cittadini in relazione alla loro qualifica di lavoratori o al
semplice fatto della loro residenza nel territorio nazionale rientra nell'art.
7 del regolamento n. 1612/68, cosicche anche i lavoratori frontalieri
dovrebbero beneficiare di detti vantaggi alle stesse condizioni di qualunque
altro lavoratore residente nello Stato membro di occupazione.

33      La Repubblica federale di Germania si limita a rilevare che i
regolamenti n. 1612/68 e n. 1408/71 hanno ambiti di applicazione diversi e,
pertanto, si applicano indipendentemente l'uno dall'altro.

 Giudizio della Corte

34      È pacifico che le prestazioni concesse dai Lander ai non vedenti, ai
non udenti e ai disabili costituiscono un vantaggio sociale ai sensi dell'art.
7, n. 2, del regolamento n. 1612/68.

35      In proposito, la Repubblica federale di Germania non contesta che la
concessione di dette prestazioni sia subordinata al requisito che il
beneficiario abbia il domicilio o la residenza abituale nel Land interessato.

36      Secondo costante giurisprudenza della Corte, il principio della parita
di trattamento sancito all'art. 7 del regolamento n. 1612/68 vieta non
soltanto le discriminazioni palesi basate sulla cittadinanza, ma anche
qualsiasi discriminazione dissimulata che, pur fondandosi su altri criteri di
distinzione, pervenga di fatto al medesimo risultato (v., in particolare,
sentenze 27 novembre 1997, causa C‑57/96, Meints, Racc. pag. I‑6689, punto 44,
e 10 settembre 2009, causa C‑269/07, Commissione/Germania, Racc. pag. I‑7811,
punto 53).

37      A meno che non sia obiettivamente giustificata e adeguatamente
commisurata allo scopo legittimo perseguito, una disposizione di diritto
nazionale dev'essere giudicata indirettamente discriminatoria quando, per sua
stessa natura, tenda a incidere piu sui lavoratori migranti che su quelli
nazionali e, di conseguenza, rischi di essere sfavorevole in modo particolare
ai primi (v., segnatamente, citate sentenze Meints, punto 45, e
Commissione/Germania, punto 54).

38      È quanto avviene nel caso del requisito della residenza prescritto
dalle normative controverse ai fini della concessione di prestazioni a favore
di non vedenti, di non udenti e di disabili, il quale e soddisfatto piu
facilmente dai lavoratori tedeschi che da quelli degli Stati membri diversi
dalla Repubblica federale di Germania.

39      Per quanto concerne l'argomento della Repubblica federale di Germania,
relativo al differente ambito di applicazione dei regolamenti n. 1612/68 e n.
1408/71, e sufficiente rilevare che, sebbene questi due regolamenti non
abbiano la stessa sfera di applicazione ratione personae, resta cionondimeno
il fatto che, data la portata generale del regolamento n. 1612/68 per quanto
concerne la libera circolazione dei lavoratori, l'art. 7, n. 2, dello stesso
puo applicarsi a vantaggi sociali che sono, nello stesso tempo, soggetti alla
disciplina specifica del regolamento n. 1408/71 (sentenze 10 marzo 1993, causa
C‑111/91, Commissione/Lussemburgo, Racc. pag. I‑817, punti 20 e 21, nonche 12
maggio 1998, causa C‑85/96, Martinez Sala, Racc. pag. I‑2691, punto 27).

40      Cio premesso, l'addebito della Commissione relativo alla violazione
del regolamento n. 1612/68 dev'essere ritenuto fondato.

41      Dall'insieme delle suesposte considerazioni risulta che la Repubblica
federale di Germania, avendo subordinato la concessione di prestazioni erogate
in forza delle normative controverse alle persone per le quali la Repubblica
federale di Germania e lo Stato membro competente ad una condizione di
domicilio o di residenza abituale nel Land interessato, e venuta meno agli
obblighi ad essa incombenti in forza dell'art. 4, n. 1, lett. a), del
regolamento n. 1408/71, letto congiuntamente con il titolo III, capitolo 1, di
tale regolamento, e dell'art. 7, n. 2, del regolamento n. 1612/68.

  **Sulle spese**

42      A norma dell'art. 69, n. 2, del regolamento di procedura, la parte
soccombente e condannata alle spese se ne e stata fatta domanda. Poiche la
Commissione ha chiesto la condanna della Repubblica federale di Germania,
quest'ultima, rimasta soccombente, va condannata alle spese. Ai sensi del n.
4, primo comma, dello stesso articolo, il Regno dei Paesi Bassi, interveniente
nel presente procedimento, sopporta le proprie spese.

Per questi motivi, la Corte (Quinta Sezione) dichiara e statuisce:

1)       **Avendo subordinato la concessione di prestazioni erogate in forza
delle normative dei L ander a favore dei non vedenti, dei non udenti e dei
disabili alle persone per le quali la Repubblica federale di Germania e lo
Stato membro competente ad una condizione di domicilio o di residenza abituale
nel Land interessato, la Repubblica federale di Germania e venuta meno agli
obblighi ad essa incombenti in forza dell'art. 4, n. 1, lett. a), del
regolamento (CEE) del Consiglio 14 giugno 1971, n. 1408, relativo
all'applicazione dei regimi di sicurezza sociale ai lavoratori subordinati, ai
lavoratori autonomi e ai loro familiari che si spostano all'interno della
Comunita, nella sua versione modificata e aggiornata dal regolamento (CE) del
Consiglio 2 dicembre 1996, n. 118/97, come modificato dal regolamento (CE) del
Parlamento europeo e del Consiglio 13 aprile 2005, n. 647, letto
congiuntamente con il titolo III, capitolo 1, di tale regolamento, e dell'art.
7, n. 2, del regolamento (CEE) del Consiglio 15 ottobre 1968, n. 1612,
relativo alla libera circolazione dei lavoratori all'interno della Comunita.**

2)       **La Repubblica federale di Germania e condannata alle spese.**

3)       **Il Regno dei Paesi Bassi sopporter a le proprie spese.**

Firme

* * *

* Lingua processuale: il tedesco. 


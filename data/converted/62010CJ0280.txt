

SENTENZA DELLA CORTE (Prima Sezione)

1o marzo 2012 ( *1 )

«IVA — Direttiva 2006/112/CE — Articoli 9, 168, 169 e 178 — Detrazione
dell’imposta versata a monte per operazioni effettuate ai fini della
realizzazione di un progetto di attività economica — Acquisto di un terreno da
parte dei soci di una società — Fatture emesse anteriormente alla
registrazione della società che richiede la detrazione»

Nella causa C-280/10,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Naczelny Sąd Administracyjny (Polonia),
con decisione del 31 marzo 2010, pervenuta in cancelleria il 4 giugno 2010,
nel procedimento

Kopalnia Odkrywkowa Polski Trawertyn P. Granatowicz, M. Wąsiewicz spółka jawna

contro

Dyrektor Izby Skarbowej w Poznaniu,

LA CORTE (Prima Sezione),

composta dal sig: A. Tizzano, presidente di sezione, dai sigg. A. Borg
Barthet, M. Ilešič, J.-J. Kasel (relatore) e dalla sig.ra M. Berger, giudici,

avvocato generale: sig. P. Cruz Villalón

cancelliere: sig. K. Malacek, amministratore

vista la fase scritta del procedimento e in seguito all’udienza del 22 giugno
2011,

considerate le osservazioni presentate:

—

|

per la Kopalnia Odkrywkowa Polski Trawertyn P. Granatowicz, M. Wąsiewicz
spółka jawna, da M. Pawlik, consulente fiscale;  
  
---|---  
  
—

|

per il governo polacco, da M. Szpunar nonché da K. Rokicka, A. Gawlowska e A.
Kramarczyk, in qualità di agenti;  
  
---|---  
  
—

|

per il governo tedesco, da C. Blaschke, in qualità di agente;  
  
---|---  
  
—

|

per il governo ellenico, da K. Paraskevopoulou, Z. Chatzipavlou e M.
Michelogiannaki, in qualità di agenti;  
  
---|---  
  
—

|

per il governo francese, da J.-S. Pilczer, in qualità di agente;  
  
---|---  
  
—

|

per la Commissione europea, da D. Triantafyllou e K. Herrmann, in qualità di
agenti,  
  
---|---  
  
sentite le conclusioni dell’avvocato generale, presentate all’udienza del 15
settembre 2011,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione degli
articoli 9, 168 e 169 della direttiva 2006/112/CE del Consiglio, del 28
novembre 2006, relativa al sistema comune d’imposta sul valore aggiunto (GU L
347, pag. 1).  
  
---|---  
  
2

|

Tale domanda è stata presentata nell’ambito di una controversia tra la
Kopalnia Odkrywkowa Polski Trawertyn P. Granatowicz, M. Wąsiewicz spółka jawna
(in prosieguo: la «Polski Trawertyn»), società in nome collettivo, nonché i
suoi soci sigg. Granatowicz e Wąsiewicz (in prosieguo: i «soci»), da un lato,
e il Dyrektor Izby Skarbowej w Poznaniu (direttore dell’amministrazione
finanziaria di Poznań), dall’altro, relativa alla detrazione dell’imposta sul
valore aggiunto (in prosieguo: l’«IVA») versata a monte su determinate
operazioni effettuate anteriormente alla registrazione della società nel
registro delle imprese.  
  
---|---  
  
Contesto normativo

La direttiva 2006/112

3

|

L’articolo 9, paragrafo 1, della direttiva 2006/112 così dispone:

«Si considera “soggetto passivo” chiunque esercita, in modo indipendente e in
qualsiasi luogo, un’attività economica, indipendentemente dallo scopo o dai
risultati di detta attività.

Si considera “attività economica” ogni attività di produzione, di
commercializzazione o di prestazione di servizi, comprese le attività
estrattive, agricole, nonché quelle di professione libera o assimilate. Si
considera, in particolare, attività economica lo sfruttamento di un bene
materiale o immateriale per ricavarne introiti aventi carattere di stabilità».  
  
---|---  
  
4

|

L’articolo 168 della direttiva 2006/112 prevede, segnatamente, quanto segue:

«Nella misura in cui i beni e i servizi sono impiegati ai fini di sue
operazioni soggette ad imposta, il soggetto passivo ha il diritto, nello Stato
membro in cui effettua tali operazioni, di detrarre dall’importo dell’imposta
di cui è debitore gli importi seguenti:

|

a)

|

l’IVA dovuta o assolta in tale Stato membro per i beni che gli sono o gli
saranno ceduti e per i servizi che gli sono o gli saranno resi da un altro
soggetto passivo;  
  
---|---  
  
(…)».  
  
5

|

L’articolo 169 della direttiva 2006/112 così dispone:

«Oltre alla detrazione di cui all’articolo 168, il soggetto passivo ha il
diritto di detrarre l’IVA ivi prevista nella misura in cui i beni e i servizi
sono utilizzati ai fini delle operazioni seguenti:

|

a)

|

sue operazioni relative alle attività di cui all’articolo 9, paragrafo 1,
secondo comma, effettuate fuori dello Stato membro in cui l’imposta è dovuta o
assolta, che darebbero diritto a detrazione se fossero effettuate in tale
Stato membro;  
  
---|---  
  
b)

|

sue operazioni esenti conformemente agli articoli 138, 142, e 144, agli
articoli da 146 a 149, agli articoli 151, 152, 153 e 156, all’articolo 157,
paragrafo 1, lettera b), agli articoli da 158 a 161 e all’articolo 164;  
  
---|---  
  
c)

|

sue operazioni esenti conformemente all’articolo 135, paragrafo 1, lettere da
a) a f), quando il destinatario è stabilito fuori della Comunità o quando tali
operazioni sono direttamente connesse a beni destinati a essere esportati
fuori della Comunità».  
  
---|---  
  
6

|

L’articolo 178, lettera a), della direttiva 2006/112 così recita:

«Per poter esercitare il diritto a detrazione, il soggetto passivo deve
soddisfare le condizioni seguenti:

|

a)

|

per la detrazione di cui all’articolo 168, lettera a), relativa alle cessioni
di beni e alle prestazioni di servizi, essere in possesso di una fattura
redatta conformemente agli articoli da 220 a 236 e agli articoli 238, 239 e
240;  
  
---|---  
  
(…)».  
  
7

|

Ai sensi dell’articolo 213, paragrafo 1, della direttiva 2006/112:

«Il soggetto passivo deve dichiarare l’inizio, la variazione e la cessazione
della propria attività in qualità di soggetto passivo.

Gli Stati membri autorizzano, e possono esigere, che la dichiarazione sia
effettuata, alle condizioni da essi definite, per via elettronica».  
  
---|---  
  
8

|

L’articolo 220 della direttiva 2006/112 dispone quanto segue:

«Ogni soggetto passivo assicura che sia emessa, da lui stesso, dall’acquirente
o dal destinatario o, in suo nome e per suo conto, da un terzo, una fattura
nei casi seguenti:

|

1)

|

per le cessioni di beni o le prestazioni di servizi che effettua nei confronti
di un altro soggetto passivo o di un ente non soggetto passivo;  
  
---|---  
  
2)

|

per le cessioni di beni di cui all’articolo 33;  
  
---|---  
  
3)

|

per le cessioni di beni effettuate alle condizioni previste dall’articolo 138;  
  
---|---  
  
4)

|

per gli acconti che gli sono corrisposti prima che sia effettuata una delle
cessioni di beni di cui ai punti 1), 2) e 3);  
  
---|---  
  
5)

|

per gli acconti che gli sono corrisposti da un altro soggetto passivo, oppure
da un ente non soggetto passivo, prima che sia ultimata la prestazione di
servizi».  
  
---|---  
  
9

|

L’articolo 226 della direttiva 2006/112 prevede, segnatamente, quanto segue:

«Salvo le disposizioni speciali previste dalla presente direttiva, nelle
fatture emesse a norma degli articoli 220 e 221 sono obbligatorie ai fini
dell’IVA soltanto le indicazioni seguenti:

|

1)

|

la data di emissione della fattura;  
  
---|---  
  
(…)

4)

|

il numero d’identificazione IVA dell’acquirente o del destinatario, di cui
all’articolo 214, con il quale ha ricevuto una cessione di beni o una
prestazione di servizi per la quale è debitore dell’imposta o una cessione di
beni di cui all’articolo 138;  
  
---|---  
  
5)

|

il nome e l’indirizzo completo del soggetto passivo e dell’acquirente o del
destinatario;  
  
---|---  
  
(…)».  
  
10

|

Ai termini dell’articolo 273 della direttiva 2006/112:

«Gli Stati membri possono stabilire, nel rispetto della parità di trattamento
delle operazioni interne e delle operazioni effettuate tra Stati membri da
soggetti passivi, altri obblighi che essi ritengono necessari ad assicurare
l’esatta riscossione dell’IVA e ad evitare le evasioni, a condizione che
questi obblighi non diano luogo, negli scambi tra Stati membri, a formalità
connesse con il passaggio di una frontiera.

Gli Stati membri non possono avvalersi della facoltà di cui al primo comma per
imporre obblighi di fatturazione supplementari rispetto a quelli previsti al
capo 3».  
  
---|---  
  
La normativa nazionale

11

|

L’articolo 15, paragrafi 1 e 2, della legge polacca dell’11 marzo 2004,
relativa all’imposta sul valore aggiunto (Ustawa z dnia 11 marca 2004 r. o
podatku od towarów i usług, Dz. U. n. 54, posizione 535), nella versione
applicabile all’epoca dei fatti di cui alla causa principale (in prosieguo: la
«legge polacca sull’IVA»), così recita:

«1) Sono considerati soggetti passivi le persone giuridiche, gli enti senza
personalità giuridica nonché le persone fisiche che esercitano in modo
autonomo una delle attività economiche di cui al paragrafo 2,
indipendentemente dallo scopo o dai risultati di detta attività.

2) Si considera attività economica ogni attività esercitata in qualità di
produttori, commercianti o prestatori di servizi, ivi compresi le attività
delle persone che estraggono risorse naturali, degli agricoltori e delle
libere professioni, anche quando tale attività sia stata esercitata una tantum
in circostanze tali da far peraltro presumere l’intenzione di un suo esercizio
frequente. Per attività economiche si intendono parimenti le operazioni
consistenti nello sfruttamento di beni materiali o immateriali con carattere
di stabilità e a fini di lucro».  
  
---|---  
  
12

|

Ai sensi dell’articolo 86, paragrafo 1, della legge polacca sull’IVA:

«Nella misura in cui i beni e i servizi siano usati per l’esercizio delle
attività corrispondenti soggette a tassazione, ai soggetti passivi di cui
all’articolo 15 spetta il diritto alla riduzione dell’importo dell’imposta
dovuta in misura pari all’importo dell’imposta a monte, fatti salvi gli
articoli 114, 119, paragrafo 4, 120, paragrafi 17 e 19, e 124».  
  
---|---  
  
13

|

L’articolo 86, paragrafo 2, della legge polacca sull’IVA prevede quanto segue:

«L’importo dell’imposta a monte, fatti salvi i paragrafi 3 e 7, è determinato:

|

1)

|

dagli importi dell’imposta esposti nelle fatture ricevute dal soggetto passivo

|

a)

|

a titolo di acquisto di beni e servizi,  
  
---|---  
  
b)

|

confermative dell’effettuazione di un pagamento anticipato (anticipo, acconto,
rata), purché connessi al sorgere di un obbligo fiscale,  
  
---|---  
  
c)

|

da parte del committente a titolo della fornitura di merci oggetto di un
contratto di commissione,  
  
---|---  
  
(…)».  
  
14

|

Conformemente all’articolo 86, paragrafo 10, punto 1, della legge polacca
sull’IVA, il diritto a detrazione si applica alla contabilizzazione relativa
al periodo in cui al soggetto passivo sia stata rilasciata la fattura o il
documento doganale.  
  
---|---  
  
15

|

L’articolo 106, paragrafo 1, della legge polacca sull’IVA così dispone:

«I soggetti passivi di cui all’articolo 15 sono tenuti ad emettere fatture
comprovanti, in particolare, le vendite effettuate, la data di vendita, il
prezzo unitario al netto d’imposta, la base imponibile, l’aliquota e l’importo
dell’imposta, l’importo dovuto nonché i dati riguardanti il soggetto passivo e
l’acquirente, fatti salvi i paragrafi 2, 4 e 5 nonché l’articolo 119,
paragrafo 10, e l’articolo 120, paragrafo 16».  
  
---|---  
  
16

|

Conformemente all’articolo 9, paragrafo 1, punti 1 e 2, del regolamento del
ministro delle Finanze del 25 maggio 2005, relativo al rimborso dell’imposta a
taluni soggetti passivi, al rimborso anticipato dell’imposta, all’emissione
delle fatture, alle modalità di conservazione delle medesime nonché all’elenco
delle merci e dei servizi cui non si applica l’esenzione dall’imposta sulle
merci e sui servizi (Dz. U. n. 95, posizione 798), applicabile fino al 1o
dicembre 2008, la fattura attestante le vendite effettuate deve riportare
quantomeno il cognome e il nome o la ragione sociale ovvero la denominazione,
eventualmente abbreviata, del venditore e dell’acquirente nonché il loro
indirizzo e il numero di partita IVA del venditore e dell’acquirente.  
  
---|---  
  
17

|

Nel diritto polacco gli attivi immobilizzati conferiti in società commerciali
e in società semplici sono esenti dall’IVA. Inoltre, una società in nome
collettivo esiste solo a decorrere dalla sua iscrizione nel registro delle
imprese.  
  
---|---  
  
Causa principale e questioni pregiudiziali

18

|

Il 22 dicembre 2006 un ufficiale giudiziario emetteva una fattura intestata ai
soci per l’acquisto di un bene immobile comprendente alcune cave di pietra a
cielo aperto.  
  
---|---  
  
19

|

Il 26 aprile 2007 i soci fondavano la Polski Trawertyn. Lo stesso giorno un
notaio emetteva una fattura intestata a tale società per la redazione
dell’atto notarile relativo alla costituzione della società in questione e
l’approntamento delle relative copie.  
  
---|---  
  
20

|

Le verifiche effettuate presso la Polski Trawertyn dall’amministrazione
competente per il periodo da giugno a settembre 2007 rilevavano l’esistenza di
irregolarità in merito all’importo dell’IVA dichiarato a monte. Veniva,
infatti, constatato che nel giugno 2007 tale società aveva dichiarato un’IVA
eccessiva, avendo registrato nei libri contabili relativi all’IVA della
società medesima le due fatture de quibus.  
  
---|---  
  
21

|

Per quanto concerne la prima fattura, l’amministrazione finanziaria rilevava
che la Polski Trawertyn non aveva diritto alla detrazione dell’IVA a monte, in
quanto l’acquirente del bene immobile non era la società stessa, bensì persone
fisiche che, successivamente alla costituzione di tale società in data 26
aprile 2007, avevano effettuato il conferimento in natura di tale bene
immobile nella società stessa. In merito alla seconda fattura,
l’amministrazione medesima riteneva che neppure in questo caso sussistesse il
diritto a detrazione, essendo la fattura stata emessa prima dell’iscrizione
della Polski Trawertyn nel registro delle imprese. Poiché l’iscrizione è stata
effettuata in data 5 giugno 2007, la fattura sarebbe stata intestata ad una
società ancora inesistente.  
  
---|---  
  
22

|

Atteso che il Dyrektor Izby Skarbowej w Poznaniu confermava, in seguito ad
opposizione della Polski Trawertyn, la posizione dell’Amministrazione
finanziaria, la società proponeva ricorso dinanzi al Wojewódzki Sąd
Administracyjny w Poznaniu (tribunale amministrativo del voivodato di Poznań).
Avendo tale giudice respinto il ricorso, la società proponeva ricorso per
cassazione.  
  
---|---  
  
23

|

A sostegno del ricorso, la società ha asserito, in particolare, che, poiché
l’acquisto di taluni beni patrimoniali — nella specie, più precisamente, una
cava di pietra a cielo aperto — era avvenuto ai fini del loro utilizzo per
un’attività economica e poiché tale circostanza risulterebbe successivamente
confermata da fatti oggettivi, vale a dire la costituzione di un’impresa e la
sua registrazione in qualità di soggetto passivo, si potrebbe ragionevolmente
concludere che i soci avevano agito in qualità di soggetti passivi ai sensi
dell’articolo 9 della direttiva 2006/112. Orbene, al soggetto passivo
spetterebbe il diritto, conformemente agli articoli 168 e 169 di tale
direttiva, alla detrazione dell’IVA versata a monte sulle spese di
investimento sostenute ai fini delle attività che intenda svolgere.  
  
---|---  
  
24

|

Il Naczelny Sąd Administracyjny ritiene che la soluzione della controversia
sottoposta al suo esame dipenda dalla questione se, alla luce degli articoli
9, 168, 169, 178, lettera a), e 226 della direttiva 2006/112 e in relazione
alle circostanze della causa principale, la Polski Trawertyn abbia diritto
alla detrazione dell’IVA versata sugli acquisti effettuati dai suoi soci prima
della sua costituzione come persona giuridica.  
  
---|---  
  
25

|

Alla luce di tali elementi, il Naczelny Sąd Administracyjny ha deciso di
sospendere il procedimento e di sottoporre alla Corte le seguenti questioni
pregiudiziali:

|

«1)

|

Se una società, in persona dei futuri soci, che sostenga spese di investimento
prima della sua registrazione come società commerciale nonché prima della sua
registrazione ai fini dell’IVA, sia legittimata, successivamente alla sua
registrazione nel registro della società nonché ai fini dell’IVA, ad
avvalersi, ai sensi dell’articolo 9 e degli articoli 168 e 169 della direttiva
2006/112 (…), della detraibilità dell’imposta versata a monte in relazione a
spese di investimento sostenute in funzione dell’esercizio dell’attività
imponibile;  
  
---|---  
  
2)

|

Se la fattura attinente alle spese d’investimento sostenute, intestata ai soci
e non della società, osti al diritto alla detrazione dell’IVA relativa alle
spese d’investimento medesime, di cui alla prima questione».  
  
---|---  
  
Sulle questioni pregiudiziali

Sulla prima questione

26

|

In limine si deve rilevare che, com’è risultato dal dibattimento svolto
all’udienza dinanzi alla Corte, è pacifico che i soci non possano, in
applicazione della normativa nazionale applicabile alla causa principale,
avvalersi della detraibilità dell’IVA versata sulle spese d’investimento da
essi effettuate prima della registrazione e dell’identificazione della Polski
Trawertyn ai fini dell’IVA, in vista ed in funzione dell’attività economica
della società medesima, atteso che il conferimento del bene d’investimento de
quo costituisce un’operazione esente. Occorre quindi necessariamente
constatare che, in una situazione come quella oggetto della causa principale,
la menzionata normativa nazionale non solo non consente a detta società di
avvalersi della detraibilità dell’IVA versata sul bene d’investimento in
questione, ma impedisce altresì di far valere tale diritto ai soci che hanno
sostenuto le spese d’investimento.  
  
---|---  
  
27

|

Ciò premesso, la prima questione va intesa come sostanzialmente volta ad
acclarare se gli articoli 9, 168 e 169 della direttiva 2006/112 debbano essere
interpretati nel senso che ostino ad una normativa nazionale che non consenta
né ai soci né alla società stessa di far valere il diritto alla detrazione
dell’IVA versata a monte su spese di investimento sostenute dai soci stessi
prima della registrazione e dell’identificazione di detta società, ai fini ed
in funzione della sua attività economica.  
  
---|---  
  
28

|

Per rispondere a tale questione occorre, in primo luogo, ricordare che, ai
sensi della giurisprudenza della Corte, le attività economiche di cui
all’articolo 4, paragrafo 1, della sesta direttiva 77/388/CEE del Consiglio,
del 17 maggio 1977, in materia di armonizzazione delle legislazioni degli
Stati membri relative alle imposte sulla cifra di affari — Sistema comune di
imposta sul valore aggiunto: base imponibile uniforme (GU L 145, pag. 1; in
prosieguo: la «sesta direttiva»), sostanzialmente identico all’articolo 9,
paragrafo 1, primo comma, della direttiva 2006/112, possono consistere in vari
atti consecutivi e che gli atti preparatori, come il procurarsi i mezzi per
esercitare siffatte attività e, pertanto, anche l’acquisto di un bene
immobile, devono già ritenersi parte integrante delle attività economiche (v.,
segnatamente, sentenze del 14 febbraio 1985, Rompelman, 268/83, Racc. pag.
655, punto 22, e del 29 febbraio 1996, INZO, C-110/94, Racc. pag. I-857, punto
15).  
  
---|---  
  
29

|

La Corte ha altresì affermato che il principio della neutralità dell’IVA per
quanto riguarda l’imposizione fiscale dell’operatore economico esige che le
prime spese di investimento effettuate ai fini di una data operazione siano
considerate come attività economiche e che sarebbe in contrasto con tale
principio il fatto che queste attività avessero inizio soltanto nel momento in
cui un bene immobile viene effettivamente sfruttato, vale a dire quando
comincia a produrre un reddito imponibile. Qualsiasi altra interpretazione
porrebbe a carico dell’operatore, nell’esercizio della sua attività economica,
l’onere dell’IVA, senza dargli la possibilità di effettuarne la detrazione, e
si risolverebbe in un’arbitraria distinzione tra le spese di investimento
effettuate prima e durante l’effettivo sfruttamento di un bene immobile (v.,
segnatamente, citate sentenze Rompelman, punto 23, e INZO, punto 16).  
  
---|---  
  
30

|

La Corte ne ha dedotto che chiunque compia siffatti atti d’investimento
strettamente legati e necessari allo sfruttamento futuro di un bene immobile
deve essere considerato come soggetto passivo ai sensi della sesta direttiva
(v. sentenza Rompelman, cit., punto 23).  
  
---|---  
  
31

|

Ne consegue che, in una situazione come quella di cui alla causa principale,
caratterizzata dal fatto che i soci hanno effettuato, prima della
registrazione e dell’identificazione della loro società ai fini dell’IVA,
investimenti necessari per lo sfruttamento futuro del bene immobile da parte
della società, detti soci possono essere considerati soggetti passivi ai fini
dell’IVA e sono pertanto, in linea di principio, legittimati ad avvalersi
della detraibilità dell’IVA versata a monte.  
  
---|---  
  
32

|

Conseguentemente, il fatto che il conferimento di un bene immobile in una
società da parte dei suoi soci costituisca un’operazione esente da IVA e il
fatto che tali soci non percepiscano alcuna IVA al momento di tale operazione
non possono produrre la conseguenza di gravare questi ultimi del costo
dell’IVA nell’ambito della loro attività economica senza dar loro la
possibilità di detrarla o di ottenerne il rimborso (v., in tal senso, sentenza
Rompelman, cit., punto 23).  
  
---|---  
  
33

|

Occorre, in secondo luogo, rilevare che la Corte ha statuito che, in
applicazione del principio di neutralità dell’IVA, un soggetto passivo, il cui
unico scopo sociale sia quello di predisporre l’attività economica di un altro
soggetto passivo e che non abbia effettuato alcuna operazione imponibile, può
far valere il diritto alla detrazione in relazione ad operazioni imponibili
realizzate dal secondo soggetto passivo (v., in tal senso, sentenza del 29
aprile 2004, Faxworld, C-137/02, Racc. pag. I-5547, punti 41 e 42). Tale
interpretazione della sesta direttiva riguardava il caso in cui l’IVA che il
primo soggetto passivo intendeva detrarre era relativa a prestazioni da questi
acquistate al fine di realizzare operazioni imponibili progettate dal secondo
soggetto passivo.  
  
---|---  
  
34

|

Vero è che, come rilevato dall’avvocato generale ai paragrafi 46-49 delle
conclusioni, il contesto fattuale e normativo della controversia che ha dato
luogo al rinvio pregiudiziale che è all’origine della citata sentenza Faxworld
differisce da quello alla base del presente rinvio pregiudiziale. Tuttavia, i
motivi sottesi all’interpretazione fornita dalla Corte in tale sentenza
rimangono validi in circostanze come quelle che caratterizzano la causa
principale.  
  
---|---  
  
35

|

Si deve pertanto concludere che, qualora i soci, in applicazione della
legislazione nazionale, pur potendo essere considerati soggetti passivi ai
fini dell’IVA, siano impossibilitati a valersi delle operazioni imponibili
effettuate dalla Polski Trawertyn al fine di sgravarsi dal costo dell’IVA
relativa alle operazioni d’investimento effettuate ai fini ed in funzione
dell’attività della società medesima, quest’ultima, al fine di poter garantire
la neutralità dell’onere fiscale, deve avere la possibilità di prendere in
considerazione tali operazioni d’investimento al momento della detrazione
dell’IVA (v., in tal senso, sentenza Faxworld, cit., punto 42).  
  
---|---  
  
36

|

Tale conclusione non è rimessa in discussione dall’argomento secondo cui il
fatto di consentire ai soci, in una situazione come quella di cui alla causa
principale, di recuperare l’IVA versata a monte o il fatto di autorizzare la
Polski Trawertyn a detrarre tale IVA potrebbe aumentare il rischio di evasioni
o di abuso in materia di IVA.  
  
---|---  
  
37

|

Risulta, infatti, dalla giurisprudenza della Corte che la qualifica di
soggetto passivo viene acquisita e il diritto a detrazione può essere
esercitato solo qualora colui che richieda la detrazione dell’IVA abbia
provato che le condizioni per beneficiarne sono soddisfatte e che la sua
intenzione di avviare attività economiche che danno luogo a operazioni
imponibili è confermata da elementi oggettivi. L’amministrazione finanziaria,
laddove dovesse constatare che il diritto a detrazione è stato esercitato in
maniera fraudolenta o abusiva, avrebbe il diritto di chiedere, con effetto
retroattivo, il rimborso delle somme detratte (v., segnatamente, sentenze
Rompelman, cit., punto 24; INZO, cit., punto 24, e del 3 marzo 2005, Fini H,
C-32/03, Racc. pag. I-1599, punto 33).  
  
---|---  
  
38

|

Alla luce di tali considerazioni, occorre rispondere alla prima questione
pregiudiziale dichiarando che gli articoli 9, 168 e 169 della direttiva
2006/112 devono essere interpretati nel senso che ostano ad una normativa
nazionale che non consenta né ai soci di una società né alla società stessa di
far valere il diritto alla detrazione dell’IVA versata a monte su spese di
investimento sostenute dai soci medesimi prima della costituzione e
registrazione di detta società, ai fini ed in funzione dell’attività economica
della stessa.  
  
---|---  
  
Sulla seconda questione

39

|

Con la seconda questione, il giudice del rinvio chiede, sostanzialmente, se
gli articoli 168 e 178, lettera a), della direttiva 2006/112 debbano essere
interpretati nel senso che ostano ad una normativa nazionale in applicazione
della quale, in circostanze come quelle di cui alla causa principale, l’IVA
versata a monte non può essere detratta da parte di una società dal momento
che la fattura, emessa prima della registrazione e dell’identificazione di
tale società ai fini dell’IVA, è stata intestata ai futuri soci della società
stessa.  
  
---|---  
  
40

|

A tal riguardo, occorre ricordare che il diritto a detrazione previsto agli
articoli 167 e seguenti della direttiva 2006/112 costituisce parte integrante
del meccanismo dell’IVA e, in linea di principio, non può essere soggetto a
limitazioni. Tale diritto va esercitato immediatamente per tutte le imposte
che hanno gravato le operazioni effettuate a monte (sentenza del 15 luglio
2010, Pannon Gép Centrum, C-368/09, Racc. pag. I-7467, punto 37 e
giurisprudenza ivi citata).  
  
---|---  
  
41

|

Per quanto riguarda le condizioni formali di tale diritto, dall’articolo 178,
lettera a), della direttiva 2006/112 risulta che il suo esercizio è
subordinato al possesso di una fattura. L’articolo 226 della direttiva
2006/112 precisa che, salvo le disposizioni speciali previste dalla direttiva
medesima, soltanto le indicazioni contenute in tale articolo devono figurare
obbligatoriamente, ai fini dell’IVA, nelle fatture emesse a norma
dell’articolo 220 di tale direttiva. Ai termini del successivo articolo 226,
punti 1 e 5, devono quindi figurare sulla fattura la data di emissione della
stessa nonché il nome e l’indirizzo completo del soggetto passivo e
dell’acquirente o del destinatario.  
  
---|---  
  
42

|

Da tali disposizioni emerge che gli Stati membri non possono condizionare il
diritto alla detrazione dell’IVA al rispetto di condizioni riguardanti il
contenuto delle fatture che non siano espressamente previste dalle
disposizioni della direttiva 2006/112. Come risulta dall’articolo 273 di tale
direttiva, gli Stati membri possono stabilire obblighi che essi ritengono
necessari ad assicurare l’esatta riscossione dell’IVA e ad evitare le
evasioni, ma tale facoltà non può essere utilizzata per imporre obblighi di
fatturazione supplementari rispetto a quelli previsti da tale direttiva (v.
sentenza Pannon Gép Centrum, cit., punto 40).  
  
---|---  
  
43

|

Peraltro, la Corte ha affermato che il principio fondamentale di neutralità
dell’IVA esige che la sua detraibilità a monte sia accordata se gli obblighi
sostanziali sono soddisfatti, anche quando taluni obblighi formali siano stati
omessi dai soggetti passivi. Dal momento che l’amministrazione finanziaria
dispone delle informazioni necessarie per accertare che il soggetto passivo,
in quanto destinatario delle transazioni di cui trattasi, è debitore dell’IVA,
essa non può imporre, con riguardo al diritto di quest’ultimo alla
detraibilità dell’imposta, condizioni supplementari che possono avere
l’effetto di vanificare l’esercizio dello stesso (v., per quanto riguarda il
regime dell’inversione contabile, sentenza del 21 ottobre 2010, Nidera
Handelscompagnie, C-385/09, Racc. pag. I-10385, punto 42).  
  
---|---  
  
44

|

Per quanto riguarda la causa principale, si deve rilevare che, come emerge
dalla motivazione relativa alla prima questione pregiudiziale, appaiono
soddisfatte le condizioni sostanziali, previste all’articolo 168, lettera a),
della direttiva 2006/112, affinché, segnatamente, la Polski Trawertyn possa
beneficiare del diritto alla detrazione dell’IVA inerente all’acquisto del
bene immobile, essendo infatti tale operazione stata realizzata ai fini delle
operazioni imponibili effettuate dalla società medesima.  
  
---|---  
  
45

|

Si deve ritenere che l’impossibilità per la Polski Trawertyn di esercitare il
proprio diritto alla detrazione dell’IVA versata a monte sia risultante da un
obbligo puramente formale, dal momento che, alla data di emissione della
fattura relativa al suddetto acquisto, tale società non era ancora registrata
né identificata ai fini dell’IVA e che la fattura è stata pertanto intestata
ai soci, laddove, come constatato dal giudice del rinvio, sussiste identità di
persone tra coloro che hanno dovuto versare l’IVA a monte e coloro che formano
la Polski Trawertyn.  
  
---|---  
  
46

|

Come precisato dall’avvocato generale al punto 72 delle conclusioni, il
rispetto di un siffatto obbligo non può essere imposto dal momento che, in una
situazione come quella di cui alla causa principale, tale requisito avrebbe
l’effetto di vanificare l’esercizio del diritto a detrazione e, pertanto, di
pregiudicare la neutralità dell’IVA.  
  
---|---  
  
47

|

Dalla giurisprudenza risulta infatti, da un lato, che, se è vero che i
soggetti passivi, ai sensi dell’articolo 213 della direttiva 2006/112, hanno
l’obbligo di dichiarare l’inizio, la variazione e la cessazione delle loro
attività, gli Stati membri non sono affatto autorizzati, in mancanza di tale
dichiarazione, a precludere al soggetto passivo l’esercizio di tale diritto
(v. sentenza Nidera Handelscompagnie, cit., punto 48).  
  
---|---  
  
48

|

Dall’altro, la Corte ha statuito che, sebbene una fattura assolva certamente
un compito documentale importante, in quanto può contenere dati verificabili,
vi sono circostanze in cui i dati possono essere validamente verificati con
altri mezzi diversi da una fattura e in cui l’esigenza di disporre di una
fattura conforme in ogni punto alle disposizioni della direttiva 2006/112
sarebbe tale da mettere in discussione il diritto a detrazione di un soggetto
passivo (v., in tal senso, sentenza del 1o aprile 2004, Bockemühl, C-90/02,
Racc. pag. I-3303, punti 51 e 52).  
  
---|---  
  
49

|

Orbene, occorre necessariamente rilevare che, come risulta dalla decisione di
rinvio, in una situazione come quella oggetto della causa principale,
sussistono i dati necessari per garantire la riscossione affidabile ed
efficace dell’IVA.  
  
---|---  
  
50

|

Alla luce di tali considerazioni, occorre rispondere alla seconda questione
pregiudiziale dichiarando che gli articoli 168 e 178, lettera a), della
direttiva 2006/112 devono essere interpretati nel senso che ostano ad una
normativa nazionale in applicazione della quale, in circostanze come quelle di
cui al procedimento principale, l’IVA versata a monte non può essere detratta
da parte di una società qualora la fattura, emessa prima della registrazione e
dell’identificazione di tale società ai fini dell’IVA, sia stata intestata ai
suoi soci.  
  
---|---  
  
Sulle spese

51

|

Nei confronti delle parti nella causa principale il presente procedimento
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Prima Sezione) dichiara:  
  
---|---  
|  |

1)

|

Gli articoli 9, 168 e 169 della direttiva 2006/112/CE del Consiglio, del 28
novembre 2006, relativa al sistema comune d’imposta sul valore aggiunto,
devono essere interpretati nel senso che ostano ad una normativa nazionale che
non consenta né ai soci di una società né alla società stessa di far valere il
diritto alla detrazione dell’imposta sul valore aggiunto versata a monte su
spese di investimento sostenute dai soci medesimi prima della costituzione e
registrazione di detta società, ai fini ed in funzione dell’attività economica
della stessa.  
  
---|---  
|  |

2)

|

Gli articoli 168 e 178, lettera a), della direttiva 2006/112 devono essere
interpretati nel senso che ostano ad una normativa nazionale in applicazione
della quale, in circostanze come quelle di cui al procedimento principale,
l’imposta sul valore aggiunto versata a monte non può essere detratta da parte
di una società qualora la fattura, emessa prima della registrazione e
dell’identificazione di tale società ai fini dell’imposta sul valore aggiunto,
sia stata intestata ai suoi soci.  
  
---|---  
|

Firme  
  
---|---  
  
* * *

( *1 ) Lingua processuale: il polacco.




SENTENZA DELLA CORTE (Prima Sezione)

22 dicembre 2010 (*)

«Cooperazione giudiziaria in materia civile - Regolamento (CE) n. 2201/2003 -
Materia matrimoniale e responsabilita genitoriale - Figlio di genitori non
coniugati tra loro - Nozione di "residenza abituale" di un neonato - Nozione
di "diritto di affidamento"»

Nel procedimento C‑497/10 PPU,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Court of Appeal (England & Wales) (Civil
Division) (Regno Unito), con decisione 8 ottobre 2010, pervenuta in
cancelleria il 18 ottobre 2010, nella causa

**Barbara Mercredi**

contro

**Richard Chaffe,**

LA CORTE (Prima Sezione),

composta dal sig. A. Tizzano, presidente di sezione, dai sigg. A. Borg
Barthet, M. Ilešič, E. Levits (relatore) e dalla sig.ra M. Berger, giudici,

avvocato generale: sig. P. Cruz Villalon

cancelliere: sig.ra L. Hewlett, amministratore principale

vista la domanda del giudice del rinvio di sottoporre il rinvio pregiudiziale
a un procedimento d'urgenza, a norma dell'art. 104 ter del regolamento di
procedura della Corte,

vista la decisione della Prima Sezione 28 ottobre 2010 di accogliere la
suddetta domanda,

vista la fase scritta del procedimento e in seguito all'udienza del 1°
dicembre 2010,

considerate le osservazioni presentate:

-        per la sig.ra Mercredi, dal sig. M. Scott‑Manderson, QC, nonche dalle sig.re M.‑C. Sparrow, barrister, e H. Newman, solicitor;

-        per il sig. Chaffe, dai sigg. H. Setright, QC, e D. Williams, barrister, nonche dalla sig.ra K. Gieve, solicitor;

-        per il governo del Regno Unito, dal sig. S. Ossowski, in qualita di agente, assistito dalla sig.ra H. Walker, solicitor, e dal sig. D. Beard, barrister; 

-        per il governo tedesco, dal sig. T. Henze e dalla sig.ra J. Kemper, in qualita di agenti;

-        per il governo francese, dalla sig.ra B. Beaupere-Manokha, in qualita di agente;

-        per l'Irlanda, dal sig. N. Travers, BL;

-        per la Commissione europea, dalla sig.ra A.‑M. Rouchaud‑Joet e dal sig. M. Wilderspin, in qualita di agenti,

sentito l'avvocato generale,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
regolamento (CE) del Consiglio 27 novembre 2003, n. 2201, relativo alla
competenza, al riconoscimento e all'esecuzione delle decisioni in materia
matrimoniale e in materia di responsabilita genitoriale, che abroga il
regolamento (CE) n. 1347/2000 (GU L 338, pag. 1; in prosieguo: il
«regolamento»).

2        Tale domanda e stata proposta nell'ambito di una controversia tra il
sig. Chaffe, padre di una bambina, e la sig.ra Mercredi, madre della stessa
bambina, riguardo al diritto di affidamento di tale minore che si trova
attualmente con la madre sull'isola della Riunione (Francia).

  **Contesto normativo**

  _La convezione dell 'Aia del 1980_

3        L'art. 1 della convenzione dell'Aia, del 25 ottobre 1980, sugli
aspetti civili della sottrazione internazionale di minori (in prosieguo: la
«convenzione dell'Aia del 1980»), cosi dispone:

«La presente Convenzione ha come fine:

a)      di assicurare l'immediato rientro dei minori illecitamente trasferiti
o trattenuti in qualsiasi Stato contraente;

(...)».

4        L'art. 13 di tale convenzione stabilisce quanto segue:

«Nonostante le disposizioni del precedente articolo, l'autorita giudiziaria o
amministrativa dello Stato richiesto non e tenuta ad ordinare il ritorno del
minore qualora la persona, istituzione od ente che si oppone al ritorno
dimostri:

a)      che la persona, l'istituzione o l'ente cui era affidato il minore non
esercitava effettivamente il diritto di affidamento al momento del
trasferimento o del mancato rientro, o aveva consentito, anche
successivamente, al trasferimento o al mancato ritorno; (...)».

5        Ai sensi dell'art. 19 di tale convenzione:

«Una decisione relativa al ritorno del minore, pronunciata conformemente alla
[convenzione dell'Aia del 1980], non pregiudica il merito del diritto di
custodia».

  _Il diritto dell 'Unione_

6        L'art. 2 del regolamento cosi dispone:

«Ai fini del presente regolamento valgono le seguenti definizioni:

1)      "autorita giurisdizionale": tutte le autorita degli Stati membri
competenti per le materie rientranti nel campo di applicazione del presente
regolamento a norma dell'articolo 1;

(...)

7)      "responsabilita genitoriale": i diritti e doveri di cui e investita
una persona fisica o giuridica in virtu di una decisione giudiziaria, della
legge o di un accordo in vigore riguardanti la persona o i beni di un minore.
Il termine comprende, in particolare, il diritto di affidamento e il diritto
di visita;

(…)

9)      "diritto di affidamento": i diritti e doveri concernenti la cura della
persona di un minore, in particolare il diritto di intervenire nella decisione
riguardo al suo luogo di residenza;

10)      "diritto di visita": in particolare il diritto di condurre il minore
in un luogo diverso dalla sua residenza abituale per un periodo limitato di
tempo;

11)      "trasferimento illecito o mancato ritorno del minore": il
trasferimento o il mancato rientro di un minore:

a)      quando avviene in violazione dei diritti di affidamento derivanti da
una decisione [giudiziaria] (...) in base alla legislazione dello Stato membro
nel quale il minore aveva la sua residenza abituale immediatamente prima del
suo trasferimento o del suo mancato rientro

e

b)      se il diritto di affidamento era effettivamente esercitato,
individualmente o congiuntamente, al momento del trasferimento del minore o
del suo mancato rientro, o lo sarebbe stato se non fossero sopravvenuti tali
eventi. L'affidamento si considera esercitato congiuntamente da entrambi i
genitori [quando] uno dei titolari della responsabilita genitoriale non puo,
conformemente ad una decisione o al diritto nazionale, decidere il luogo di
residenza del minore senza il consenso dell'altro titolare della
responsabilita genitoriale».

7        L'art. 8 del regolamento e formulato nei termini seguenti:

«1.      Le autorita giurisdizionali di uno Stato membro sono competenti per
le domande relative alla responsabilita genitoriale su un minore, se il minore
risiede abitualmente in quello Stato membro alla data in cui sono aditi.

2.      Il paragrafo 1 si applica fatte salve le disposizioni degli articoli 9, 10 e 12».

8        Ai sensi dell'art. 10:

«In caso di trasferimento illecito o mancato rientro del minore, l'autorita
giurisdizionale dello Stato membro nel quale il minore aveva la residenza
abituale immediatamente prima del trasferimento o del mancato rientro conserva
la competenza giurisdizionale fino a che il minore non abbia acquisito la
residenza in un altro Stato membro e:

a)      se ciascuna persona, istituzione o altro ente titolare del diritto di
affidamento ha accettato il trasferimento o mancato rientro;

o

b)      se il minore ha soggiornato in quell'altro Stato membro almeno per un
anno da quando la persona, istituzione o altro ente titolare del diritto di
affidamento ha avuto conoscenza, o avrebbe dovuto avere conoscenza, del luogo
in cui il minore si trovava e il minore si e integrato nel nuovo ambiente e se
ricorre una qualsiasi delle seguenti condizioni:

i)      entro un anno da quando il titolare del diritto di affidamento ha
avuto conoscenza, o avrebbe dovuto avere conoscenza, del luogo in cui il
minore si trovava non e stata presentata alcuna domanda di ritorno del minore
dinanzi alle autorita competenti dello Stato membro nel quale il minore e
stato trasferito o dal quale non ha fatto rientro;

(...)

iii)      un procedimento dinanzi all'autorita giurisdizionale dello Stato
membro nel quale il minore aveva la residenza abituale immediatamente prima
del trasferimento o del mancato rientro e stato definito a norma dell'articolo
11, paragrafo 7;

iv)      l'autorita giurisdizionale dello Stato membro nel quale il minore
aveva la residenza abituale immediatamente prima dell'illecito trasferimento o
del mancato ritorno ha emanato una decisione di affidamento che non prevede il
ritorno del minore».

9        L'art. 11, n. 8, del regolamento e formulato in questi termini:

«Nonostante l'emanazione di un provvedimento contro il ritorno in base
all'articolo 13 della convenzione dell'Aia del 1980, una successiva decisione
che prescrive il ritorno del minore emanata da un giudice competente ai sensi
del presente regolamento e esecutiva conformemente alla sezione 4 del capo
III, allo scopo di assicurare il ritorno del minore».

10      L'art. 13, n. 1, del regolamento enuncia quanto segue:

«Qualora non sia possibile stabilire la residenza abituale del minore (...),
sono competenti i giudici dello Stato membro in cui si trova il minore».

11      Ai sensi dell'art. 16 del regolamento,

«[l]'autorita giurisdizionale si considera adita:

a)      alla data in cui la domanda giudiziale o un atto equivalente e
depositato presso l'autorita giurisdizionale, purche successivamente l'attore
non abbia omesso di prendere tutte le misure cui era tenuto affinche fosse
effettuata la notificazione al convenuto;

(…)

(…)».

12      L'art. 19 del regolamento cosi prevede:

«(...)

2.      Qualora dinanzi a autorita giurisdizionali di Stati membri diversi siano state proposte domande sulla responsabilita genitoriale su uno stesso minore, aventi il medesimo oggetto e il medesimo titolo, l'autorita giurisdizionale successivamente adita sospende d'ufficio il procedimento finche non sia stata accertata la competenza dell'autorita giurisdizionale preventivamente adita. 

3.      Quando la competenza dell'autorita giurisdizionale preventivamente adita e stata accertata, l'autorita giurisdizionale successivamente adita dichiara la propria incompetenza a favore dell'autorita giurisdizionale preventivamente adita. 

In tal caso la parte che ha proposto la domanda davanti all'autorita
giurisdizionale successivamente adita puo promuovere l'azione dinanzi
all'autorita giurisdizionale preventivamente adita».

13      Ai sensi dell'art. 60, lett. e), del regolamento, nei rapporti tra gli
Stati che ne sono parti, detto regolamento prevale sulla convenzione dell'Aia
del 1980, laddove quest'ultima riguardi materie da esso disciplinate.

14      L'art. 3 di tale convenzione corrisponde sostanzialmente all'art. 2,
punto 11, del regolamento, l'art. 5, lett. a), della convenzione corrisponde
all'art. 2, punto 9, del regolamento e l'art. 5, lett. b), di detta
convenzione corrisponde all'art. 2, punto 10, dello stesso regolamento.

15      L'art. 62 del regolamento e del seguente tenore:

«1.      Gli accordi e le convenzioni di cui all'articolo 59, paragrafo 1, e
agli articoli 60 e 61 continuano a produrre effetti nelle materie non
disciplinate dal presente regolamento.

2.      Le convenzioni di cui all'articolo 60, in particolare la convenzione dell'Aia del 1980, continuano ad avere efficacia tra gli Stati membri che ne sono parti contraenti, conformemente all'articolo 60». 

  _Il diritto nazionale_

16      Dalla decisione di rinvio risulta che, in forza del diritto
applicabile in Inghilterra e in Galles, il padre naturale non e ipso iure
titolare della responsabilita genitoriale.

17      Nondimeno, ai sensi dell'art. 4 della legge sulla protezione
dell'infanzia del 1989 (Children Act 1989), il padre puo divenire titolare
della responsabilita genitoriale mediante menzione sull'atto di nascita del
figlio, oppure mediante conclusione con la madre di un accordo riguardo a
detta responsabilita o ancora attraverso un'ordinanza giurisdizionale che gli
attribuisca tale responsabilita («parental responsibility order»).

18      Inoltre, nei procedimenti di diritto privato relativi ai minori, in
Inghilterra e in Galles i giudici possono emanare ordinanze in forza dell'art.
8 di detta legge o, nel caso della High Court of Justice (England & Wales),
nell'ambito delle proprie competenze in materia di protezione dell'infanzia.
Tali ordinanze consentono di statuire sulla residenza («residence order») e il
diritto di visita («contact order»), di vietare taluni atti («prohibited steps
order») e di risolvere difficolta specifiche («specific issue order»).

19      Nell'ordinanza di rinvio si fa riferimento alla giurisprudenza
nazionale in base alla quale i giudici di Inghilterra e Galles, allorche aditi
con una domanda diretta ad ottenere un'ordinanza in materia di affidamento,
possono essi stessi acquisire tale diritto, anche qualora il richiedente non
ne sia ancora titolare.

  **Causa principale e questioni pregiudiziali**

  _Le circostanze di fatto che hanno dato luogo alla controversia di cui alla
causa principale_

20      Risulta dal fascicolo presentato alla Corte che la sig.ra Mercredi,
ricorrente nella causa principale, che e nata nell'isola della Riunione ed e
cittadina francese, nel corso del 2000 si e trasferita in Inghilterra, ove ha
lavorato come membro d'equipaggio per una compagnia aerea. Per diversi anni ha
convissuto con il sig. Chaffe, cittadino britannico, formando una coppia non
sposata.

21      Da detta relazione l'11 agosto 2009 e nata una bambina, Chloe,
cittadina francese. Durante la settimana successiva alla nascita della loro
bambina, la sig.ra Mercredi e il sig. Chaffe, la cui relazione si era
deteriorata da un po' di tempo e che non convivevano piu, avendo il sig.
Chaffe lasciato la residenza comune, si sono separati.

22      Il 7 ottobre 2009, quando Chloe aveva due mesi, la sig.ra Mercredi e
la figlia hanno lasciato l'Inghilterra per l'isola della Riunione, ove sono
giunte il giorno successivo. Il padre non e stato preventivamente informato
della partenza di madre e figlia, ma il 10 ottobre 2009 ha ricevuto una
lettera nella quale la sig.ra Mercredi spiegava le ragioni di tale partenza.

23      È pacifico che la residenza abituale della minore, prima della sua
partenza avvenuta il 7 ottobre 2009, si trovava in Inghilterra. È del pari
pacifico che il trasferimento nell'isola della Riunione era lecito, giacche la
sig.ra Mercredi, al momento in cui esso ha avuto luogo, era l'unica titolare
del «diritto di affidamento» ai sensi dell'art. 2, punto 9, del regolamento.

  _Il procedimento avviato dal padre nel Regno Unito nel corso del 2009_

24      Avendo scoperto il venerdi 9 ottobre 2009 che l'abitazione della
sig.ra Mercredi era stata abbandonata, il sig. Chaffe ha presentato, il giorno
stesso, telefonicamente, una domanda al giudice Holman, Duty High Court Judge,
il quale emetteva un'ordinanza con cui venivano richieste informazioni sul
luogo in cui si trovava la minore («location order») e fissava un'udienza
dinanzi a se per lunedi 12 ottobre 2009.

25      Il 12 ottobre 2009 il sig. Chaffe presentava domanda affinche, inter
alia, gli venisse riconosciuta la responsabilita genitoriale, fosse disposto
il coaffido alternato della figlia e un diritto di visita. Lo stesso giorno,
senza che la sig.ra Mercredi avesse avuto conoscenza dell'azione avviata dal
sig. Chaffe e senza che essa fosse presente o legalmente rappresentata, il
giudice Holman emetteva un'ordinanza ingiungendo alla sig.ra Mercredi di
riportare Chloe in Inghilterra. In tale ordinanza e precisato, per evitare
qualsiasi ambiguita, che essa non comporta la consegna della minore al padre o
un qualsiasi contatto con lui, restando riservate le decisioni in proposito in
vista di una successiva udienza.

26      Va rilevato che il giudice del rinvio muove dal presupposto di essere
stato «adito», ai sensi dell'art. 16 del regolamento, al piu tardi il 12
ottobre 2009. Spetta a tale giudice verificare, eventualmente, tale punto. In
ogni caso la Corte deve pronunciarsi alla luce delle considerazioni di fatto e
di diritto che sono esposte nell'ordinanza di rinvio.

  _I procedimenti avviati dalla madre e dal padre in Francia_

27      Il 28 ottobre 2009 la sig.ra Mercredi presentava una domanda al
tribunal de grande instance de Saint-Denis (Tribunale di Saint-Denis, Francia)
al fine di ottenere la responsabilita genitoriale esclusiva e la fissazione
del domicilio di Chloe presso il suo indirizzo.

28      Il 18 dicembre 2009 il sig. Chaffe presentava domanda a questo stesso
giudice per ottenere il ritorno di Chloe in Inghilterra in forza della
convenzione dell'Aia del 1980. Con sentenza 15 marzo 2010 tale domanda veniva
respinta con la motivazione che, quando Chloe aveva lasciato l'Inghilterra, il
sig. Chaffe non aveva su di lei alcun «diritto di affidamento». Avverso questa
sentenza del 15 marzo 2010 non veniva interposto appello.

29      Il 23 giugno 2010 il tribunal de grande instance de Saint-Denis si
pronunciava con sentenza attribuendo alla sig.ra Mercredi la responsabilita
genitoriale esclusiva su Chloe e fissando la residenza abituale di
quest'ultima presso l'indirizzo della madre. Risulta dalle osservazioni
presentate dal sig. Chaffe, nonche dal governo francese all'udienza, che tale
sentenza non e ancora divenuta definitiva.

  _Il seguito del procedimento avviato dal padre nel Regno Unito nel corso del
2009_

30      Il 15 aprile 2010 la causa avviata dal sig. Chaffe nel corso del mese
d'ottobre 2009 e stata portata dinanzi al giudice McFarlane. Secondo il sig.
Chaffe, il 9 ottobre 2009 la High Court of Justice (England & Wales) era
competente a statuire sulla situazione di sua figlia, in quanto in tale data
Chloe non aveva perduto la residenza abituale in Inghilterra. Sarebbe inoltre
un principio consolidato, in forza del diritto applicabile in Inghilterra e in
Galles, che una domanda diretta all'adozione di un'ordinanza in materia di
diritto di affidamento e atta a conferire un «diritto di affidamento» ad
un'autorita giurisdizionale. Il sig. Chaffe aggiunge che, poiche i giudici
inglesi erano stati aditi con una domanda in materia di responsabilita
genitoriale, a norma dell'art. 19 del regolamento il tribunal de grande
instance de Saint-Denis avrebbe dovuto sospendere la propria pronuncia,
fintantoche non fosse stata accertata la competenza dell'autorita
giurisdizionale inglese.

31      Secondo la sig.ra Mercredi, i giudici inglesi non erano competenti a
pronunciarsi sulla situazione di Chloe in quanto, dal giorno in cui la madre
l'aveva portata sull'isola della Riunione, essa non era piu abitualmente
residente nel Regno Unito, bensi in Francia.

32      Il giudice McFarlane dichiarava quanto segue:

-        a partire dalla data in cui il padre si era rivolto telefonicamente al giudice Holman, l'autorita giurisdizionale inglese era da considerarsi «adita» della causa relativa a Chloe; 

-        da quella data, l'autorita giurisdizionale inglese era titolare di un diritto di affidamento su Chloe;

-        avendo ottenuto ordinanze in suo favore, anche il padre aveva, a partire da quella data, un diritto di affidamento;

-        Chloe era ancora abitualmente residente in Inghilterra «alla data in cui l'autorita giurisdizionale inglese e il padre avevano entrambi acquisito un diritto di affidamento su di lei e l'autorita giurisdizionale inglese aveva ordinato che Chloe restasse entro la sua giurisdizione oppure vi facesse ritorno» e che 

-        pertanto l'autorita giurisdizionale inglese era competente a decidere in merito a Chloe il 9 ottobre 2009.

  _Il procedimento avviato dalla madre nel Regno Unito_

33      Il 12 luglio 2010 la sig.ra Mercredi ha interposto appello contro le
decisioni della High Court of Justice (England & Wales) dinanzi al giudice del
rinvio.

34      Nella sua domanda di pronuncia pregiudiziale tale giudice osserva che,
per poter individuare l'autorita giurisdizionale competente, secondo il
diritto dell'Unione, in materia di responsabilita genitoriale nei confronti di
Chloe, e necessario che siano chiariti i criteri che devono essere applicati
per determinare la residenza abituale della minore ai sensi degli artt. 8 e 10
del regolamento.

35      Il giudice del rinvio ritiene inoltre che la soluzione della questione
se la High Court of Justice (England & Wales) abbia ottenuto un diritto di
affidamento nei confronti di Chloe in conseguenza delle domande proposte dal
padre di quest'ultima dipende dalla nozione di «istituzione o altro ente» ai
sensi del regolamento, la cui interpretazione e di competenza della Corte.
Tale giudice auspica inoltre di ricevere chiarimenti circa la valutazione
della competenza concorrente delle autorita giurisdizionali del Regno Unito e
di quelle francesi che si pronunciano sulle rispettive domande del padre e
della madre di Chloe.

36      In tale contesto, la Court of Appeal (England & Wales) (Civil
Division) (Corte d'appello civile d'Inghilterra e del Galles) ha deciso di
sospendere il procedimento e di sottoporre alla Corte le seguenti questioni
pregiudiziali:

«1)      Voglia la Corte di giustizia chiarire quali siano i criteri
appropriati per determinare la residenza abituale di un minore ai fini:

-        dell'art. 8 del regolamento (...) n. 2201/2003

-        dell'art. 10 del regolamento (...) n. 2201/2003.

2)      Se un'autorita giurisdizionale sia un'«istituzione o altro ente» cui
possa essere riconosciuto un diritto di affidamento ai fini del regolamento
(...) n. 2201/2003.

3)      Se l'art. 10 continui ad applicarsi dopo che il giudice dello Stato
membro richiesto abbia respinto una domanda volta a ottenere il ritorno di un
minore in forza della [convenzione dell'Aia del 1980], sulla base del rilievo
che gli artt. 3 e 5 non risultano applicabili.

Si chiede, in particolare, come debba essere risolto un conflitto tra la
decisione dello Stato richiesto secondo la quale non ricorrono i presupposti
di cui agli artt. 3 e 5 della [convenzione dell'Aia del 1980], e la decisione
dello Stato richiedente secondo la quale invece ricorrono tali presupposti».

  **Sul procedimento d 'urgenza**

37      Il giudice del rinvio chiede di sottoporre il presente rinvio
pregiudiziale ad un procedimento d'urgenza ai sensi dell'art. 104 ter del
regolamento di procedura della Corte.

38      Detto giudice ha motivato la propria richiesta sostenendo che
fintantoche non sia stata individuata l'autorita giurisdizionale competente,
ai sensi del diritto dell'Unione, in materia di responsabilita genitoriale nei
confronti di Chloe, non possono essere trattate le domanda proposte dal padre
di quest'ultima, dirette ad ottenere un'ordinanza che gli consenta di avere
rapporti con la figlia.

39      A questo proposito, e importante rilevare che dalla decisione di
rinvio risulta che la presente causa riguarda una minore dell'eta di un anno e
quattro mesi che e separata dal padre da piu di un anno. Considerato che la
minore interessata si trova in un'eta cruciale per la presa di consapevolezza,
il protrarsi della situazione attuale, caratterizzata oltretutto dalla
considerevole distanza che separa la residenza del padre da quella della
minore, potrebbe nuocere seriamente ai futuri rapporti tra quest'ultima e il
padre.

40      Cio considerato, la Prima Sezione della Corte ha deciso, in data 28
ottobre 2010, su proposta del giudice relatore, sentito l'avvocato generale,
di accogliere la richiesta del giudice remittente di trattare il rinvio
pregiudiziale con procedimento d'urgenza.

  **Sulle questioni pregiudiziali**

  _Sulla prima questione_

41      Con la prima questione il giudice del rinvio si pone sostanzialmente
interrogativi circa l'interpretazione che occorre dare della nozione di
«residenza abituale» ai sensi degli artt. 8 e 10 del regolamento, per
determinare quale sia l'autorita giurisdizionale competente a pronunciarsi su
questioni attinenti al diritto di affidamento, soprattutto qualora, come nella
causa principale, la controversia verta sulla situazione di un neonato che e
stato lecitamente portato dalla madre in uno Stato membro diverso da quello
della sua residenza abituale e in cui soggiorna solo da pochi giorni al
momento in cui e adita l'autorita giurisdizionale dello Stato di partenza.

42      Va a tal proposito preliminarmente constatato che, ai sensi dell'art.
8, n. 1, del regolamento, la competenza dell'autorita giurisdizionale di uno
Stato membro in materia di responsabilita genitoriale su un minore che si
trasferisca lecitamente in un altro Stato membro e determinata mediante il
criterio della residenza abituale di tale minore alla data in cui detta
autorita giurisdizionale e adita.

43      Ai termini dell'art. 16 del regolamento, un'autorita giurisdizionale e
considerata adita solo allorche la domanda giudiziale o un atto equivalente e
depositato presso tale autorita giurisdizionale. Come e stato rilevato supra,
al precedente punto 24, il sig. Chaffe ha adito, il 9 ottobre 2009, l'autorita
giurisdizionale considerata nella persona del giudice Holman, Duty High Court
Judge, solo telefonicamente. Quindi soltanto dal 12 ottobre 2009, con riserva,
come precisato al precedente punto 26, della verifica, da parte del giudice
del rinvio, del fatto che il richiedente non abbia omesso successivamente di
prendere tutte le misure cui era tenuto affinche l'atto fosse notificato alla
convenuta, si considera adita la High Court of Justice (England & Wales). In
tale data Chloe, giunta sull'isola della Riunione l'8 ottobre 2009,
soggiornava in tale dipartimento francese solo da quattro giorni.

44      In proposito, va preliminarmente rilevato che il regolamento non
contiene alcuna definizione della nozione di «residenza abituale».
Dall'utilizzazione dell'aggettivo «abituale» si puo semplicemente dedurre che
la residenza deve avere una certa stabilita o regolarita.

45      Secondo una giurisprudenza costante, tanto l'applicazione uniforme del
diritto dell'Unione quanto il principio di uguaglianza esigono che una
disposizione di diritto dell'Unione che non contenga alcun espresso richiamo
al diritto degli Stati membri per quanto riguarda la determinazione del suo
senso e della sua portata deve normalmente dar luogo, nell'intera Unione
europea, ad un'interpretazione autonoma e uniforme da effettuarsi tenendo
conto del contesto della disposizione stessa e dello scopo perseguito dalla
normativa di cui trattasi (v., in particolare, sentenze 18 gennaio 1984, causa
327/82, Ekro, Racc. pag. 107, punto 11; 6 marzo 2008, causa C‑98/07, Nordania
Finans e BG Factoring, Racc. pag. I‑1281, punto 17, nonche 2 aprile 2009,
causa C‑523/07, A, Racc. pag. I‑2805, punto 34).

46      Dato che gli articoli del regolamento che menzionano la nozione di
«residenza abituale» non contengono alcun richiamo espresso al diritto degli
Stati membri per quanto riguarda la determinazione del senso e della portata
di detta nozione, tale determinazione deve essere effettuata alla luce del
contesto nel quale si inseriscono le disposizioni del regolamento e
dell'obiettivo da esso perseguito, in particolare quello che emerge dal suo
dodicesimo 'considerando', secondo il quale le regole di competenza da esso
accolte si informano all'interesse superiore del minore e, in particolare, al
criterio di vicinanza.

47      Affinche sia rispettato al meglio tale interesse superiore del minore,
la Corte ha gia statuito che la nozione di «residenza abituale», ai sensi
dell'art. 8, n. 1, del regolamento, corrisponde al luogo che denota una certa
integrazione del minore in un ambiente sociale e familiare. Tale luogo deve
essere determinato dal giudice nazionale tenendo conto di tutte le circostanze
di fatto specifiche di ciascuna fattispecie (v. sentenza A, cit., punto 44).

48      Tra i criteri alla luce dei quali il giudice nazionale deve stabilire
il luogo di residenza abituale di un minore, occorre, in particolare,
menzionare le condizioni e le ragioni del soggiorno del minore nel territorio
di uno Stato membro, nonche la sua cittadinanza (v. sentenza A, cit., punto
44).

49      Come la Corte ha peraltro precisato al punto 38 della citata sentenza
A, per determinare il luogo di residenza abituale di un minore, oltre alla
presenza fisica di quest'ultimo in uno Stato membro, altri elementi
supplementari devono dimostrare che tale presenza non e in alcun modo
temporanea o occasionale.

50      In tale contesto, la Corte ha sottolineato che puo costituire un
indizio del trasferimento della residenza abituale l'intenzione del titolare
della responsabilita genitoriale di stabilirsi con il minore in un altro Stato
membro, manifestata attraverso determinate misure concrete, come l'acquisto o
la locazione di un alloggio nello Stato membro ospitante. (v. sentenza A,
cit., punto 40).

51      In proposito, si deve rilevare, al fine di distinguere la residenza
abituale da una mera presenza temporanea, che essa deve, in linea di
principio, essere di una certa durata per poter esprimere una stabilita
sufficiente. Nondimeno, il regolamento non prevede una durata minima. Infatti,
per il trasferimento della residenza abituale nello Stato membro ospitante
conta soprattutto la volonta dell'interessato di fissarvi, con l'intenzione di
conferirgli carattere stabile, il centro permanente o abituale degli
interessi. La durata di un soggiorno non puo quindi fungere da indizio
nell'ambito della valutazione della stabilita della residenza, dovendo tale
valutazione essere effettuata alla luce di tutte le circostanze di fatto
specifiche della fattispecie.

52      Nella causa principale, l'eta del minore, oltretutto, e atta a
rivestire un'importanza particolare.

53      L'ambiente sociale e familiare del minore, essenziale per la
determinazione del luogo della sua residenza abituale, e infatti composto di
elementi diversi a seconda della sua eta. Cosi gli elementi da prendere in
considerazione nel caso di un minore in eta scolare differiscono da quelli di
cui si deve tener conto quando si tratti di un minore che ha terminato gli
studi o ancora da quelli che sono pertinenti in relazione ad un neonato.

54      In generale, l'ambiente di un minore in tenera eta e essenzialmente
l'ambiente familiare, determinato dalla persona o dalle persone di riferimento
con le quali il minore vive, da cui e effettivamente accudito e che si
prendono cura di lui.

55      Cio e ancor piu vero nel caso in cui il minore considerato sia un
neonato. Quest'ultimo condivide necessariamente l'ambiente sociale e familiare
della cerchia di persone da cui dipende. Di conseguenza, laddove, come nella
causa principale, il neonato sia effettivamente accudito dalla madre, occorre
valutare l'integrazione di quest'ultima con il suo ambiente sociale e
familiare. A tal riguardo, possono essere presi in considerazione i criteri
enunciati dalla giurisprudenza della Corte, quali le ragioni del trasferimento
verso un altro Stato membro della madre del minore, le sue conoscenze
linguistiche o ancora le sue origini geografiche e familiari.

56      Da quanto precede risulta che occorre risolvere la prima questione
dichiarando che la nozione di «residenza abituale», ai sensi degli artt. 8 e
10 del regolamento, deve essere interpretata nel senso che tale residenza
corrisponde al luogo che denota una certa integrazione del minore in un
ambiente sociale e familiare. A tal fine, e laddove si tratti della situazione
di un neonato che soggiorna con la madre solo da pochi giorni in uno Stato
membro - diverso da quello della sua residenza abituale - nel quale e stato
portato, devono essere presi particolarmente in considerazione, da un lato, la
durata, la regolarita, le condizioni e le ragioni del soggiorno nel territorio
di tale Stato membro nonche del trasferimento della madre in detto Stato e,
d'altro lato, tenuto conto segnatamente dell'eta del minore, l'origine
geografica e familiare della madre nonche i rapporti familiari e sociali che
la madre e il minore intrattengono in quello stesso Stato membro. È compito
del giudice nazionale determinare la residenza abituale del minore tenendo
conto di tutte le circostanze di fatto specifiche di ciascuna fattispecie.

57      Nell'ipotesi in cui l'applicazione dei criteri teste ricordati
conducesse, nella causa principale, a concludere che non e possibile accertare
la residenza abituale del minore, la determinazione del giudice competente
dovrebbe essere effettuata in base al criterio del luogo «in cui si trova il
minore» ai sensi dell'art. 13 del regolamento.

  _Sulla seconda questione_

58      Con la sua seconda questione il giudice del rinvio chiede, in
sostanza, se la nozione di «istituzione o altro ente» cui puo essere
riconosciuto un diritto di affidamento ai fini delle disposizioni del
regolamento debba essere interpretata nel senso che essa comprende la nozione
di «autorita giurisdizionale» ai sensi dell'art. 2, n. 1, di tale regolamento.

59      A tal proposito, occorre rilevare che il giudice del rinvio non ha
precisato le disposizioni del regolamento nell'ambito delle quali auspica di
ottenere delucidazioni relativamente all'interpretazione che va data di tale
nozione, ne le ragioni per le quali tale interpretazione gli e necessaria per
emanare la propria decisione. Risulta tuttavia che detta nozione compare agli
artt. 10 e 11 del regolamento. Tali disposizioni riguardano la competenza in
caso di sottrazione di minori e trovano quindi applicazione in caso di
trasferimento illecito o mancato rientro di un minore, mentre e l'art. 9 di
tale regolamento a riguardare il trasferimento lecito di un minore da uno
Stato membro ad un altro.

60      Come e stato constatato al punto 23 della presente sentenza, e
pacifico che il trasferimento di Chloe nell'isola della Riunione era lecito.

61      Ne consegue che l'art. 10 del regolamento non puo trovare
applicazione. Non e quindi necessario risolvere la seconda questione.

  _Sulla terza questione_

62      Con la terza questione, il giudice del rinvio si interroga, in
sostanza, come risulta in particolare dai punti 1.4 e 4.6 della decisione di
rinvio, sulla questione se le decisioni di un'autorita giurisdizionale di uno
Stato membro recanti, in forza della convenzione dell'Aia del 1980, rigetto di
una domanda di rientro immediato di un minore nell'ambito della giurisdizione
di un'autorita giurisdizionale di un altro Stato membro e vertenti sulla
responsabilita genitoriale nei confronti di tale minore, siano rilevanti ai
fini delle decisioni che devono essere pronunciate, in tale altro Stato
membro, in merito alle azioni relative alla responsabilita genitoriale che
sono state precedentemente proposte e che ivi sono ancora pendenti.

 La sentenza del tribunal de grande instance de Saint-Denis 15 marzo 2010

63      Come e stato rilevato al punto 28 della presente sentenza, la domanda
rivolta dal padre di Chloe al tribunal de grande instance de Saint-Denis era
fondata sulle disposizioni della convenzione dell'Aia del 1980. Tale
convenzione, ai sensi del suo art. 1, ha come fine di assicurare l'immediato
rientro dei minori illecitamente trasferiti o trattenuti in qualsiasi Stato
contraente.

64      Il tribunal de grande instance de Saint-Denis ha respinto la domanda
con la quale il padre di Chloe chiedeva il ritorno di quest'ultima nel Regno
Unito «poiche non [era] stato comprovato il fatto che al momento del
trasferimento della minore Chloe Mercredi il sig. Richard Chaffe fosse
titolare di un diritto di affidamento, effettivamente esercitato, o che lo
sarebbe stato qualora non fosse avvenuta la partenza».

65      A tal proposito, si deve necessariamente rilevare che, ai sensi
dell'art. 19 della convenzione dell'Aia del 1980, la sentenza di tale
tribunale non ha rilevanza sul merito del diritto di affidamento, anche se
essa e divenuta definitiva, come constatato supra, al precedente punto 28\.

66      Ne consegue che, nell'ipotesi in cui il giudice del rinvio decidesse,
in applicazione dei criteri menzionati nella risposta alla prima questione, di
essere competente, ai sensi dell'art. 8 del regolamento, relativamente alla
responsabilita genitoriale nei confronti di Chloe, la sentenza del tribunal de
grande instance de Saint-Denis 15 marzo 2010 sarebbe irrilevante ai fini della
decisione che il giudice del rinvio sarebbe chiamato a emanare.

 La sentenza del tribunal de grande instance de Saint-Denis 23 giugno 2010

67      Con riferimento alla sentenza del tribunal de grande instance de
Saint-Denis 23 giugno 2010, la quale come e stato precisato supra, al
precedente punto 29, non e ancora divenuta definitiva, va anzitutto constatato
che il giudice del rinvio si trovera, eventualmente, di fronte alla
circostanza che detto tribunal de grande instance ha fondato la sua sentenza
non sulla convenzione dell'Aia del 1980, ma parimenti sul regolamento.

68      In un simile caso di conflitto tra due autorita giurisdizionali di
Stati membri diversi, dinanzi alle quali sono state proposte, in base al
regolamento, azioni concernenti la responsabilita genitoriale nei confronti di
un minore, aventi il medesimo oggetto e il medesimo titolo, trova applicazione
l'art. 19, n. 2, del regolamento. Ai sensi di tale articolo, il giudice adito
successivamente sospende la propria pronuncia, fintantoche non sia stata
accertata la competenza del giudice adito per primo.

69      Quindi, poiche la High Court of Justice (England & Wales) e stata
adita il 12 ottobre 2009 dal padre della minore con un'azione diretta in
particolare a vedersi attribuire la responsabilita genitoriale, il tribunal de
grande instance de Saint-Denis, adito dalla madre della minore il 28 ottobre
2009, non poteva pronunciarsi sulla domanda proposta da quest'ultima.

70      Da quel che precede consegue che, nell'ipotesi in cui il giudice del
rinvio, in applicazione dei criteri menzionati nella soluzione alla prima
questione, decidesse di essere competente, ai sensi dell'art. 8 del
regolamento, per quanto attiene alla responsabilita genitoriale nei confronti
di Chloe, la sentenza del tribunal de grande instance de Saint-Denis in data
15 marzo 2010 e quella in data 23 giugno 2010 sarebbero irrilevanti ai fini
della decisione che deve essere emanata dal giudice del rinvio.

71      Occorre pertanto risolvere la terza questione dichiarando che le
decisioni di un'autorita giurisdizionale di uno Stato membro recanti rigetto,
ai sensi della convenzione dell'Aia del 1980, di una domanda di rientro
immediato di un minore nell'ambito della giurisdizione di un'autorita
giurisdizionale di un altro Stato membro e vertenti sulla responsabilita
genitoriale nei confronti di detto minore sono irrilevanti ai fini delle
decisioni che devono essere emanate in tale altro Stato membro in merito alle
azioni in materia di responsabilita genitoriale che sono state precedentemente
proposte e ivi sono ancora pendenti.

  **Sulle spese**

72      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

1)       **La nozione di «residenza abituale», ai sensi degli artt. 8 e 10 del
regolamento (CE) del Consiglio 27 novembre 2003, n. 2201, relativo alla
competenza, al riconoscimento e all'esecuzione delle decisioni in materia
matrimoniale e in materia di responsabilita genitoriale, che abroga il
regolamento (CE) n. 1347/2000, deve essere interpretata nel senso che tale
residenza corrisponde al luogo che denota una certa integrazione del minore in
un ambiente sociale e familiare. A tal fine, e laddove si tratti della
situazione di un neonato che soggiorna con la madre solo da pochi giorni in
uno Stato membro - diverso da quello della sua residenza abituale - nel quale
e stato portato, devono essere presi particolarmente in considerazione, da un
lato, la durata, la regolarita, le condizioni e le ragioni del soggiorno nel
territorio di tale Stato membro nonche del trasferimento della madre in detto
Stato e, d'altro lato, tenuto conto segnatamente dell'eta del minore,
l'origine geografica e familiare della madre nonche i rapporti familiari e
sociali che madre e minore intrattengono in quello stesso Stato membro. È
compito del giudice nazionale determinare la residenza abituale del minore
tenendo conto di tutte le circostanze di fatto specifiche di ciascuna
fattispecie.**

**Nell 'ipotesi in cui l'applicazione dei criteri teste ricordati conducesse,
nella causa principale, a concludere che non e possibile accertare la
residenza abituale del minore, la determinazione del giudice competente
dovrebbe essere effettuata in base al criterio del luogo «in cui si trova il
minore» ai sensi dell'art. 13 del regolamento.**

2)       **Le decisioni di un 'autorita giurisdizionale di uno Stato membro
recanti rigetto, ai sensi della convenzione dell'Aia del 1980, sugli aspetti
civili della sottrazione internazionale di minori, di una domanda di rientro
immediato di un minore nell'ambito della giurisdizione di un'autorita
giurisdizionale di un altro Stato membro e vertenti sulla responsabilita
genitoriale nei confronti di detto minore sono irrilevanti ai fini delle
decisioni che devono essere emanate in tale altro Stato membro in merito alle
azioni in materia di responsabilita genitoriale che sono state precedentemente
proposte e ivi sono ancora pendenti.**

Firme

* * *

* Lingua processuale: l'inglese. 
  *[""]: Double quotes
  *[*]: Asterisk
  *[?]: Question mark


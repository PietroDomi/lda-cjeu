  
  
SENTENZA DELLA CORTE (Quarta Sezione)

4 luglio 2013 (*)

«Inadempimento di uno Stato - Direttiva 2000/78/CE - Articolo 5 - Istituzione
di un quadro generale per la parita di trattamento in materia di occupazione e
di condizioni di lavoro - Disabili - Provvedimenti di trasposizione
insufficienti»

Nella causa C‑312/11,

avente ad oggetto il ricorso per inadempimento, ai sensi dell'articolo 258
TFUE, proposto il 20 giugno 2011,

**Commissione europea,** rappresentata da J. Enegren e C. Cattabriga, in
qualita di agenti, con domicilio eletto in Lussemburgo,

ricorrente,

contro

**Repubblica italiana,** rappresentata da G. Palmieri, in qualita di agente,
assistita da C. Gerardis, avvocato dello Stato, con domicilio eletto in
Lussemburgo,

convenuta,

LA CORTE (Quarta Sezione),

composta da L. Bay Larsen, facente funzione di presidente della Quarta
Sezione, J.‑C. Bonichot, C. Toader, A. Prechal e E. Jarašiūnas (relatore),
giudici,

avvocato generale: Y. Bot

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il suo ricorso la Commissione europea chiede alla Corte di
dichiarare che la Repubblica italiana, non imponendo a tutti i datori di
lavoro di prevedere soluzioni ragionevoli applicabili a tutti i disabili, e
venuta meno al suo obbligo di recepire correttamente e completamente
l'articolo 5 della direttiva 2000/78/CE del Consiglio, del 27 novembre 2000,
che stabilisce un quadro generale per la parita di trattamento in materia di
occupazione e di condizioni di lavoro (GU L 303, pag. 16).

  **Contesto normativo**

  _Il diritto internazionale_

2        La convenzione delle Nazioni Unite sui diritti delle persone con
disabilita, che e stata approvata a nome della Comunita europea dalla
decisione 2010/48/CE del Consiglio, del 26 novembre 2009 (GU 2010, L 23, pag.
35; in prosieguo: la «convenzione dell'ONU»), al considerando e) statuisce
quanto segue:

«Riconoscendo che la disabilita e un concetto in evoluzione e che la
disabilita e il risultato dell'interazione tra persone con menomazioni e
barriere comportamentali ed ambientali, che impediscono la loro piena ed
effettiva partecipazione alla societa su base di uguaglianza con gli altri».

3        Ai sensi dell'articolo 1 di tale convenzione:

«Scopo della presente Convenzione e promuovere, proteggere e garantire il
pieno ed uguale godimento di tutti i diritti umani e di tutte le liberta
fondamentali da parte delle persone con disabilita e promuovere il rispetto
per la loro intrinseca dignita.

Per persone con disabilita si intendono coloro che presentano durature
menomazioni fisiche, mentali, intellettuali o sensoriali che in interazione
con barriere di diversa natura possono ostacolare la loro piena ed effettiva
partecipazione nella societa su base di uguaglianza con gli altri».

4        Ai sensi dell'articolo 2, quarto comma, di tale convenzione «per
"accomodamento ragionevole" si intendono le modifiche e gli adattamenti
necessari ed appropriati che non impongano un onere sproporzionato o eccessivo
adottati, ove ve ne sia necessita in casi particolari, per garantire alle
persone con disabilita il godimento o l'esercizio, su base di uguaglianza con
gli altri, di tutti i diritti umani e delle liberta fondamentali».

  _Il diritto dell 'Unione_

5        I considerando 11, 16, 17, 20 e 21 della direttiva 2000/78 sono cosi
redatti:

«(11)      La discriminazione basata su religione o convinzioni personali,
handicap, eta o tendenze sessuali puo pregiudicare il conseguimento degli
obiettivi del trattato CE, in particolare il raggiungimento di un elevato
livello di occupazione e di protezione sociale, il miglioramento del tenore e
della qualita della vita, la coesione economica e sociale, la solidarieta e la
libera circolazione delle persone.

(…)

(16)      La messa a punto di misure per tener conto dei bisogni dei disabili
sul luogo di lavoro ha un ruolo importante nel combattere la discriminazione
basata sull'handicap.

(17)      La presente direttiva non prescrive l'assunzione, la promozione o il
mantenimento dell'occupazione ne prevede la formazione di un individuo non
competente, non capace o non disponibile ad effettuare le funzioni essenziali
del lavoro in questione, fermo restando l'obbligo di prevedere una soluzione
appropriata per i disabili.

(…)

(20)      È opportuno prevedere misure appropriate, ossia misure efficaci e
pratiche destinate a sistemare il luogo di lavoro in funzione dell'handicap,
ad esempio sistemando i locali o adattando le attrezzature, i ritmi di lavoro,
la ripartizione dei compiti o fornendo mezzi di formazione o di inquadramento.

(21)      Per determinare se le misure in questione danno luogo a oneri
finanziari sproporzionati, e necessario tener conto in particolare dei costi
finanziari o di altro tipo che esse comportano, delle dimensioni e delle
risorse finanziarie dell'organizzazione o dell'impresa e della possibilita di
ottenere fondi pubblici o altre sovvenzioni».

6        L'articolo 1 della direttiva 2000/78 e del seguente tenore:

«La presente direttiva mira a stabilire un quadro generale per la lotta alle
discriminazioni fondate sulla religione o le convinzioni personali, gli
handicap, l'eta o le tendenze sessuali, per quanto concerne l'occupazione e le
condizioni di lavoro al fine di rendere effettivo negli Stati membri il
principio della parita di trattamento».

7        Ai sensi dell'articolo 2 di tale direttiva, intitolato «Nozione di
discriminazione»:

«1\. Ai fini della presente direttiva, per "principio della parita di
trattamento" si intende l'assenza di qualsiasi discriminazione diretta o
indiretta basata su uno dei motivi di cui all'articolo 1.  

2\. Ai fini del paragrafo 1:

a)      sussiste discriminazione diretta quando, sulla base di uno qualsiasi
dei motivi di cui all'articolo 1, una persona e trattata meno favorevolmente
di quanto sia, sia stata o sarebbe trattata un'altra in una situazione
analoga;

b)      sussiste discriminazione indiretta quando una disposizione, un
criterio o una prassi apparentemente neutri possono mettere in una posizione
di particolare svantaggio le persone che professano una determinata religione
o ideologia di altra natura, le persone portatrici di un particolare handicap,
le persone di una particolare eta o di una particolare tendenza sessuale,
rispetto ad altre persone, a meno che:

i)      tale disposizione, tale criterio o tale prassi siano oggettivamente
giustificati da una finalita legittima e i mezzi impiegati per il suo
conseguimento siano appropriati e necessari; o che

ii)      nel caso di persone portatrici di un particolare handicap, il datore
di lavoro o qualsiasi persona o organizzazione a cui si applica la presente
direttiva sia obbligato dalla legislazione nazionale ad adottare misure
adeguate, conformemente ai principi di cui all'articolo 5, per ovviare agli
svantaggi provocati da tale disposizione, tale criterio o tale prassi.

(…)».

8        L'articolo 3 della direttiva 2000/78 circoscrive l'ambito di
applicazione della stessa nel modo seguente:

«1.      Nei limiti dei poteri conferiti alla Comunita, la presente direttiva
si applica a tutte le persone, sia del settore pubblico che del settore
privato, compresi gli organismi di diritto pubblico, per quanto attiene:

(…)

c)      all'occupazione e alle condizioni di lavoro, comprese le condizioni di
licenziamento e la retribuzione;

(…)».

9        L'articolo 5 della direttiva in parola recita:

«Per garantire il rispetto del principio della parita di trattamento dei
disabili, sono previste soluzioni ragionevoli. Cio significa che il datore di
lavoro prende i provvedimenti appropriati, in funzione delle esigenze delle
situazioni concrete, per consentire ai disabili di accedere ad un lavoro, di
svolgerlo o di avere una promozione o perche possano ricevere una formazione,
a meno che tali provvedimenti richiedano da parte del datore di lavoro un
onere finanziario sproporzionato. Tale soluzione non e sproporzionata allorche
l'onere e compensato in modo sufficiente da misure esistenti nel quadro della
politica dello Stato membro a favore dei disabili».

  _Il diritto italiano_

10      L'articolo 3 della legge n. 104 ‑ Legge quadro per l'assistenza,
l'integrazione sociale e i diritti delle persone handicappate, del 5 febbraio
1992 (Supplemento ordinario alla GURI n. 39 del 17 febbraio 1992; in
prosieguo: la «legge n. 104/1992»), prevede quanto segue:

«1\. È persona handicappata colui che presenta una minorazione fisica,
psichica o sensoriale, stabilizzata o progressiva, che e causa di difficolta
di apprendimento, di relazione o di integrazione lavorativa e tale da
determinare un processo di svantaggio sociale o di emarginazione.

2.      La persona handicappata ha diritto alle prestazioni stabilite in suo favore in relazione alla natura e alla consistenza della minorazione, alla capacita complessiva individuale residua e alla efficacia delle terapie riabilitative. 

(…)».

11      L'articolo 8 di tale legge prevede come metodi di inserimento e di
integrazione sociale della persona handicappata «misure atte a favorire la
piena integrazione nel mondo del lavoro, in forma individuale o associata, e
la tutela del posto di lavoro anche attraverso incentivi diversificati».

12      Ai sensi dell'articolo 17, commi 1 e 5, della succitata legge:

«1.      Le regioni (…) realizzano l'inserimento della persona handicappata
negli ordinari corsi di formazione professionale dei centri pubblici e privati
e garantiscono agli allievi handicappati che non siano in grado di avvalersi
dei metodi di apprendimento ordinari l'acquisizione di una qualifica (…). A
tal fine forniscono ai centri [di formazione professionale] i sussidi e le
attrezzature necessarie.

(…)

5.      (…) [U]na quota del fondo comune (…) e destinata ad iniziative di formazione e di avviamento al lavoro in forme sperimentali, quali tirocini, contratti di formazione, iniziative territoriali di lavoro guidato, corsi prelavorativi (…)». 

13      L'articolo 18 della legge n. 104/1992 cosi recita:

«1.      Le regioni, entro sei mesi dalla data di entrata in vigore della
presente legge, disciplinano l'istituzione e la tenuta dell'albo regionale
degli enti, istituzioni, cooperative sociali, di lavoro, di servizi, e dei
centri di lavoro guidato, associazioni ed organizzazioni di volontariato che
svolgono attivita idonee a favorire l'inserimento e l'integrazione lavorativa
di persone handicappate.

(…)

4.      I rapporti dei comuni, dei consorzi tra comuni e tra comuni e province, delle comunita montane e delle unita sanitarie locali con gli organismi di cui al comma 1 sono regolati da convenzioni conformi allo schema tipo (…). 

(…)

6\. Le regioni possono provvedere con proprie leggi:

a)      a disciplinare le agevolazioni alle singole persone handicappate per
recarsi al posto di lavoro e per l'avvio e lo svolgimento di attivita
lavorative autonome;

b)      a disciplinare gli incentivi, le agevolazioni e i contributi ai datori
di lavoro anche ai fini dell'adattamento del posto di lavoro per l'assunzione
delle persone handicappate».

14      L'articolo 20, comma 1, della legge n. 104/1992 cosi dispone:

«La persona handicappata sostiene le prove d'esame nei concorsi pubblici e per
l'abilitazione alle professioni con l'uso degli ausili necessari e nei tempi
aggiuntivi eventualmente necessari in relazione allo specifico handicap».

15      L'articolo 4, commi 1 e 2, della legge n. 381 ‑ Disciplina delle
cooperative sociali, dell'8 novembre 1991 (GURI n. 283 del 3 dicembre 1991,
pag. 3; in prosieguo: la «legge n. 381/1991), prevede quanto segue:

«1.      Nelle cooperative (…) si considerano persone svantaggiate gli
invalidi fisici, psichici e sensoriali (…).

2.      Le persone svantaggiate (…) devono costituire almeno il trenta per cento dei lavoratori della cooperativa e, compatibilmente con il loro stato soggettivo, essere socie della cooperativa stessa (…)». 

16      La legge n. 68 ‑ Norme per il diritto al lavoro dei disabili, del 12
marzo 1999 (Supplemento ordinario alla GURI n. 68 del 23 marzo 1999; in
prosieguo: la «legge n. 68/1999»), riguarda il trattamento dei disabili sul
lavoro. L'articolo 1, commi 1 e 7, della predetta legge dispone quanto segue:

«1\. La presente legge ha come finalita la promozione dell'inserimento e della
integrazione lavorativa delle persone disabili nel mondo del lavoro attraverso
servizi di sostegno e di collocamento mirato. Essa si applica:

a)      alle persone in eta lavorativa affette da minorazioni fisiche,
psichiche o sensoriali e ai portatori di handicap intellettivo, che comportino
una riduzione della capacita lavorativa superiore al 45 per cento, accertata
dalle competenti commissioni per il riconoscimento dell'invalidita civile in
conformita alla tabella indicativa delle percentuali di invalidita per
minorazioni e malattie invalidanti approvata (…) sulla base della
classificazione internazionale delle menomazioni elaborata dalla
Organizzazione mondiale della sanita;

b)      alle persone invalide del lavoro con un grado di invalidita superiore
al 33 per cento (…);

c)      alle persone non vedenti o sordomute (…);

d)      alle persone invalide di guerra, invalide civili di guerra e invalide
per servizio (…).

(…)

7\. I datori di lavoro, pubblici e privati, sono tenuti a garantire la
conservazione del posto di lavoro a quei soggetti che, non essendo disabili al
momento dell'assunzione, abbiano acquisito per infortunio sul lavoro o
malattia professionale eventuali disabilita».

17      Ai sensi dell'articolo 2 di detta legge, per «collocamento mirato dei
disabili» si intende:

«(…) quella serie di strumenti tecnici e di supporto che permettono di
valutare adeguatamente le persone con disabilita nelle loro capacita
lavorative e di inserirle nel posto adatto, attraverso analisi di posti di
lavoro, forme di sostegno, azioni positive e soluzioni dei problemi connessi
con gli ambienti, gli strumenti e le relazioni interpersonali sui luoghi
quotidiani di lavoro e di relazione».

18      L'articolo 3 della medesima legge, riguardante le assunzioni
obbligatorie e le quote di riserva, cosi recita:

«1\. I datori di lavoro pubblici e privati sono tenuti ad avere alle loro
dipendenze lavoratori appartenenti alle categorie di cui all'articolo 1 nella
seguente misura:

a)      sette per cento dei lavoratori occupati, se occupano piu di 50
dipendenti;

b)      due lavoratori, se occupano da 36 a 50 dipendenti;

c)      un lavoratore, se occupano da 15 a 35 dipendenti

2\. Per i datori di lavoro privati che occupano da 15 a 35 dipendenti
l'obbligo di cui al comma 1 si applica solo in caso di nuove assunzioni.

3\. Per i partiti politici, le organizzazioni sindacali e le organizzazioni
che, senza scopo di lucro, operano nel campo della solidarieta sociale,
dell'assistenza e della riabilitazione, la quota di riserva si computa
esclusivamente con riferimento al personale tecnico-esecutivo e svolgente
funzioni amministrative e l'obbligo di cui al comma 1 insorge solo in caso di
nuova assunzione.

4\. Per i servizi di polizia, della protezione civile, il collocamento dei
disabili e previsto nei soli servizi amministrativi.

(…)

6\. Agli enti pubblici economici si applica la disciplina prevista per i
datori di lavoro privati.

(…)».

19      L'articolo 7, comma 1, della legge n. 68/1999 cosi dispone:

«Ai fini dell'adempimento dell'obbligo previsto dall'articolo 3 i datori di
lavoro assumono i lavoratori facendone richiesta di avviamento agli uffici
competenti ovvero attraverso la stipula di convenzioni ai sensi dell'articolo
11 (…)».

20      L'articolo 10, commi 2 e 3, di tale legge prevede quanto segue:

«2.      Il datore di lavoro non puo chiedere al disabile una prestazione non
compatibile con le sue minorazioni.

3\. Nel caso di aggravamento delle condizioni di salute o di significative
variazioni dell'organizzazione del lavoro, il disabile puo chiedere che venga
accertata la compatibilita delle mansioni a lui affidate con il proprio stato
di salute. Nelle medesime ipotesi il datore di lavoro puo chiedere che vengano
accertate le condizioni di salute del disabile per verificare se, a causa
delle sue minorazioni, possa continuare ad essere utilizzato presso l'azienda.
Qualora si riscontri una condizione di aggravamento (…) incompatibile con la
prosecuzione dell'attivita lavorativa, o tale incompatibilita sia accertata
con riferimento alla variazione dell'organizzazione del lavoro, il disabile ha
diritto alla sospensione non retribuita del rapporto di lavoro fino a che
l'incompatibilita persista. Durante tale periodo il lavoratore puo essere
impiegato in tirocinio formativo (…)».

21      In forza dell'articolo 11, comma 1, della medesima legge,

«Al fine di favorire l'inserimento lavorativo dei disabili, gli uffici
competenti (…) possono stipulare con il datore di lavoro convenzioni aventi ad
oggetto la determinazione di un programma mirante al conseguimento degli
obiettivi occupazionali di cui alla presente legge».

22      Gli articoli 13 e 14 della legge n. 68/1999 prevedono,
rispettivamente, agevolazioni per i datori di lavoro che assumono talune
categorie di disabili nell'ambito delle convenzioni descritte all'articolo 11
di tale legge e la creazione di un fondo regionale per l'occupazione dei
disabili destinato al finanziamento dei programmi regionali d'inserimento
lavorativo e dei relativi servizi.

23      Il decreto legislativo n. 81 - Attuazione dell'articolo 1 della legge
3 agosto 2007, n. 123, in materia di tutela della salute e della sicurezza nei
luoghi di lavoro, del 9 aprile 2008 (Supplemento ordinario alla GURI n. 101
del 30 aprile 2008; in prosieguo: il «decreto legislativo n. 81/2008»), al suo
articolo 42, riguardante l'adeguamento delle mansioni alla condizione della
persona interessata, dispone quanto segue:

«1.      Il datore di lavoro (…) attua le misure indicate dal medico
competente e qualora le stesse prevedano un'inidoneita alla mansione specifica
adibisce il lavoratore, ove possibile, a mansioni equivalenti o, in difetto, a
mansioni inferiori garantendo il trattamento corrispondente alle mansioni di
provenienza.

(…)».

  **Procedimento precontenzioso**

24      Il 15 dicembre 2006 la Commissione inviava alla Repubblica italiana
una lettera di diffida in cui comunicava a tale Stato membro le lacune
rilevate nella trasposizione della direttiva 2000/78, assegnandogli un termine
di due mesi per presentare osservazioni.

25      Nelle sue lettere di risposta del 16 febbraio 2007 e del 16 e 18
giugno 2008 la Repubblica italiana ammetteva talune delle lacune rilevate
nella lettera di diffida e annunciava l'adozione di provvedimenti per porvi
rimedio. Tuttavia, essa contestava le censure riguardanti la trasposizione
dell'articolo 5 della direttiva 2000/78, facendo valere che la Commissione non
aveva tenuto sufficientemente conto delle soluzioni previste in favore dei
disabili nella legge n. 68/1999.

26      Il 29 ottobre 2009 la Commissione, non completamente soddisfatta di
tali risposte, emetteva un parere motivato riconfermando le sue censure in
merito all'attuazione del principio della parita di trattamento in materia di
occupazione previsto, a favore dei disabili, dall'articolo 5 della direttiva
2000/78.

27      La Repubblica italiana rispondeva al parere motivato con una nota del
13 gennaio 2010 in cui ribadiva la sua posizione.

28      In tale contesto la Commissione proponeva il ricorso in esame.

  **Sul ricorso**

  _Argomenti delle parti_

29      Nell'atto introduttivo del suo ricorso la Commissione espone che la
direttiva 2000/78 e stata recepita in Italia, in termini generali, con il
decreto legislativo n. 216 ‑ Attuazione della direttiva 2000/78/CE per la
parita di trattamento in materia di occupazione e di condizioni di lavoro, del
9 luglio 2003 (GURI n. 187 del 13 agosto 2003, pag. 4; in prosieguo: il
«decreto legislativo n. 216/2003»). Tale decreto legislativo non conterrebbe
tuttavia tutte le misure di applicazione della direttiva in questione e, in
particolare, quelle relative all'articolo 5 della stessa. Le disposizioni
concernenti il trattamento delle persone disabili in materia di occupazione
figurerebbero infatti nella legge n. 68/1999.

30      A parere della Commissione nella legislazione italiana non esiste
alcuna disposizione che recepisca l'obbligo generale previsto dall'articolo 5
della direttiva 2000/78.

31      Pur ammettendo che le disposizioni della legge n. 68/1999, sotto
taluni profili, offrono garanzie ed agevolazioni persino superiori a quelle
prescritte dall'articolo 5 della direttiva 2000/78, la Commissione osserva
tuttavia che tali garanzie ed agevolazioni non concernono tutti i disabili,
non gravano su tutti i datori di lavoro e non riguardano neppure tutti i
diversi aspetti del rapporto di lavoro.

32      La Commissione rileva anzitutto che la legge n. 68/1999 si applica
solo ad alcune tipologie di disabili ivi identificate.

33      Inoltre, la Commissione sostiene che numerose disposizioni contenute
nella legge n. 68/1999 riguardano solo talune categorie di imprese e, quindi,
di datori di lavoro.

34      Infine, la Commissione considera che tale legge non indica soluzioni
ragionevoli a favore dei disabili in relazione a tutti i diversi aspetti del
rapporto di lavoro.

35      D'altra parte, l'attuazione delle soluzioni previste dalla legge n.
68/1999 sarebbe affidata all'adozione di ulteriori provvedimenti da parte
delle autorita locali o alla conclusione di apposite convenzioni tra queste e
i datori di lavoro e non conferirebbe quindi ai disabili diritti invocabili
direttamente in giudizio.

36      La Repubblica italiana chiede il rigetto del ricorso. Nel suo
controricorso essa afferma che la Commissione non ha effettuato un esame
completo della legislazione nazionale e regionale in vigore in materia di
tutela dei disabili, limitandosi ad affermare genericamente che le garanzie
della legge n. 68/1999 non concernono tutti di disabili e tutti i datori di
lavoro, mentre la legislazione italiana in materia e particolarmente avanzata
e non e di competenza esclusiva dello Stato.

37      A tale proposito, essa cita, oltre alla legge n. 68/1999, le leggi n.
104/1992 e n. 381/1991, il decreto legislativo n. 81/2008 nonche il decreto
del Presidente della Repubblica n. 333 ‑ Regolamento di esecuzione per
l'attuazione della legge 12 marzo 1999, n. 68, recante norme per il diritto al
lavoro dei disabili, del 10 ottobre 2000 (GURI n. 270 del 18 novembre 2000,
pag. 2; in prosieguo: il «decreto n. 333/2000»). Inoltre, esisterebbero leggi
regionali volte a disciplinare, in applicazione della legge n. 104/1992,
l'istituzione e la tenuta dell'albo regionale degli enti che svolgono attivita
idonee a favorire l'inserimento e l'integrazione lavorativa delle persone
disabili.

38      In primo luogo, per quanto riguarda la censura della Commissione
secondo cui la legislazione italiana si applicherebbe solo a talune categorie
di disabili, la Repubblica italiana fa osservare che la Commissione non
esplica in alcun modo il concetto uniforme di «handicap» che tutti gli Stati
membri dovrebbero tenere in considerazione e che ne la direttiva 2000/78 ne la
giurisprudenza della Corte forniscono una definizione di disabilita o di
handicap che abbia un contenuto concreto e specifico.

39      Secondo la Repubblica italiana, la sentenza dell'11 luglio 2006,
Chacon Navas (C‑13/05, Racc. pag. I‑6467), citata dalla Commissione nel suo
ricorso, contiene una definizione di handicap sufficientemente generica da
consentirne un adattamento secondo i principi di adeguatezza e di
proporzionalita insiti nell'articolo 5 della direttiva 2000/78. Tale articolo
preciserebbe che le forme di tutela devono essere predisposte in funzione
delle esigenze delle situazioni concrete e cioe a seconda del livello di
gravita dell'handicap. Di conseguenza, si richiederebbe agli Stati membri di
prevedere, nelle loro legislazioni nazionali, forme di tutela dei disabili con
riferimento al livello del limite derivante da minorazioni fisiche, mentali o
psichiche alla partecipazione della persona alla vita professionale.

40      La Repubblica italiana considera che la legge n. 104/1992 fornisce un
concetto di disabilita pienamente conforme a quello scaturente dalla normativa
dell'Unione, nonche un concetto di adeguatezza e proporzionalita delle misure
da adottare alla gravita dell'handicap che si ritrova testualmente
nell'articolo 5 della direttiva 2000/78.

41      Per quanto riguarda la legge n. 68/1999, la cui applicazione sarebbe
limitata a talune categorie di disabili, la Repubblica italiana afferma che
tali categorie sono definite non in base ad un criterio proprio del
legislatore italiano, ma sulla base di un rinvio alla classificazione
internazionale delle menomazioni elaborata dall'Organizzazione mondiale della
sanita.

42      Sul punto, essa osserva che il concetto di «handicap» non e
esclusivamente giuridico e proprio del diritto dell'Unione, ma costituisce un
concetto di natura scientifica e sociale di portata mondiale, assunto come
criterio unico dalla legislazione italiana per l'elaborazione delle tabelle
percentuali di invalidita contenute nella legge n. 68/1999. Tali tabelle
percentuali, utilizzate per qualificare le disabilita in relazione
all'attivita lavorativa esercitata, costituirebbero un punto di riferimento
obiettivo, conforme al principio di proporzionalita stabilito dall'articolo 5
della direttiva 2000/78, che ha consentito l'adozione di misure agevolative
diverse e piu o meno intense a seconda del grado di disabilita e di gravita
dell'handicap, che giungono fino all'assunzione obbligatoria per le persone il
cui livello di handicap sia superiore ad una determinata percentuale.

43      La legge n. 104/1992, a sua volta, disciplinerebbe con disposizioni
immediatamente operative, di natura dettagliata e concreta, l'integrazione
sociale di qualsiasi disabile e le modalita di attuazione di tale
integrazione, la formazione professionale e l'inserimento professionale. Tale
legge si applicherebbe a tutti i disabili e a tutti i datori di lavoro.

44      In secondo luogo, in merito alla censura secondo cui le disposizioni
della legge n. 68/1999 riguarderebbero solo taluni datori di lavoro, la
Repubblica italiana ammette che tale legge si applica esclusivamente alle
imprese aventi almeno quindici dipendenti, imponendo loro l'assunzione
obbligatoria di persone aventi una determinata percentuale di handicap. Essa
considera che l'esistenza di tale limite all'applicazione della suddetta legge
sia tuttavia giustificata poiche, per assumere un disabile, e necessario che
il datore di lavoro abbia determinate caratteristiche dimensionali e
operative. Tale limite sarebbe conforme al principio di proporzionalita.

45      Cio non significherebbe pero che le imprese con meno di quindici
dipendenti non siano assoggettate a norme particolari destinate a eliminare le
disparita di trattamento collegate alla disabilita.

46      In terzo luogo, per quanto riguarda la censura della Commissione
relativa all'assenza di soluzioni ragionevoli in favore dei disabili riguardo
a tutti gli aspetti del rapporto di lavoro, la Repubblica italiana afferma che
la legge n. 68/1999 prevede convenzioni di inserimento lavorativo. Esse
sarebbero concluse tra il datore di lavoro e il servizio provinciale per i
disabili territorialmente competente e indicherebbero i tempi e le modalita di
assunzione. Potrebbero essere stipulate anche convenzioni con i datori di
lavoro non soggetti agli obblighi previsti dalla legge n. 68/1999.

47      Inoltre, la Repubblica italiana sottolinea che i servizi competenti
possono concedere ai datori di lavoro privati taluni incentivi, cioe un
contributo corrispondente ad una determinata percentuale del costo salariale
del lavoratore disabile e il rimborso forfettario parziale delle spese
necessarie alla trasformazione del posto di lavoro. Tali incentivi potrebbero
essere estesi anche ai datori di lavoro privati che, pur non essendo soggetti
agli obblighi previsti dalla legge n. 68/1999, procedono all'assunzione a
tempo indeterminato di persone disabili.

48      La Repubblica italiana aggiunge che le regioni svolgono una politica
attiva per l'inserimento lavorativo e la formazione professionale dei
disabili.

49      In merito alle soluzioni in favore dei disabili, la Repubblica
italiana sostiene che il decreto legislativo n. 81/2008, applicabile a tutti i
disabili, prevede l'adeguamento delle mansioni alla condizione
dell'interessato. A tale proposito, essa fa riferimento anche alla legge n.
381/1991, che disciplina il funzionamento delle cooperative sociali
finalizzate all'inserimento lavorativo dei disabili all'interno di tali
cooperative.

50      D'altra parte, secondo la Repubblica italiana, e priva di fondamento
l'affermazione della Commissione secondo cui i disabili non potrebbero far
valere direttamente dinanzi ad un giudice i diritti che la legislazione
italiana attribuisce loro. Il decreto legislativo n. 216/2003 avrebbe infatti
previsto una tutela giurisdizionale, sul piano civile, del principio di parita
di trattamento, senza distinzione in funzione della gravita dell'handicap. Sul
piano del diritto pubblico, il decreto n. 333/2000 prevederebbe un sistema
sanzionatorio a vari livelli in caso di inottemperanza agli obblighi previsti
dalla legge n. 68/1999.

51      La Commissione afferma nella sua memoria di replica che la Repubblica
italiana, nel corso del procedimento precontenzioso, non ha mai menzionato
l'esistenza nel suo ordinamento giuridico nazionale di disposizioni diverse da
quelle contenute nella legge n. 68/1999 e tali da integrare le misure da
questa previste. Nella sua corrispondenza, la convenuta avrebbe sempre
sostenuto come le disposizioni della legge n. 68/1999 fossero del tutto
sufficienti ad assicurare la piena attuazione dell'articolo 5 della direttiva
2000/78.

52      La Commissione ritiene, al contrario, che le disposizioni citate dalla
Repubblica italiana non possano essere considerate, neppure se prese nel loro
insieme, misure sufficienti di attuazione dell'articolo 5 della direttiva
2000/78 e che, pertanto, non rimettano in discussione la fondatezza delle
censure formulate nella presente causa.

53      In definitiva, la Commissione considera che il sistema italiano di
promozione dell'integrazione lavorativa dei disabili e essenzialmente fondato
su un insieme di incentivi, agevolazioni e iniziative a carico delle autorita
pubbliche e riposa solo in minima parte su obblighi imposti ai datori di
lavoro. Orbene, l'articolo 5 della direttiva 2000/78, letto alla luce dei
considerando 20 e 21, introdurrebbe un sistema di obblighi a carico dei datori
di lavoro, che non possono essere sostituiti da incentivi e aiuti forniti
dalle autorita pubbliche.

54      Nella controreplica la Repubblica italiana critica la Commissione per
aver interpretato troppo letteralmente l'articolo 5 della direttiva 2000/78,
con un'impostazione essenzialmente difforme da quella contenuta nell'atto
introduttivo del ricorso di tale istituzione e piu radicale ed estesa di
quella che potrebbe desumersi dalla mera lettura delle parole utilizzate in
tale articolo e da un'impostazione ragionevole e proporzionata.

55      D'altra parte, la Repubblica italiana considera che non vi e nulla nel
testo della direttiva 2000/78 che giustifichi la posizione della Commissione
secondo cui l'unica modalita accettabile ed idonea a dare applicazione
all'articolo 5 di tale direttiva sarebbe l'imposizione di obblighi a carico
dei datori di lavoro nei confronti di tutti i lavoratori disabili, e non
quella consistente nell'organizzare un sistema pubblico e privato atto ad
affiancare il datore di lavoro e il disabile.

  _Giudizio della Corte_

56      Per quanto riguarda la censura della Commissione secondo cui la
legislazione italiana si applicherebbe solo a taluni disabili, occorre
rammentare che, se e vero che la nozione di «handicap» non e definita nella
stessa direttiva 2000/78, la Corte ha tuttavia gia dichiarato, ai punti 38 e
39 della sentenza dell'11 aprile 2013, HK Danmark (C‑335/11 e C‑337/11, non
ancora pubblicata nella Raccolta), che, alla luce della Convenzione dell'ONU,
tale nozione deve essere intesa nel senso che si riferisce ad una limitazione
risultante in particolare da menomazioni fisiche, mentali o psichiche durature
che, in interazione con barriere di diversa natura, possono ostacolare la
piena ed effettiva partecipazione della persona interessata alla vita
professionale su base di uguaglianza con gli altri lavoratori.

57      Di conseguenza, l'espressione «disabile» utilizzata nell'articolo 5
della direttiva 2000/78 deve essere interpretata come comprendente tutte le
persone affette da una disabilita corrispondente alla definizione enunciata
nel punto precedente.

58      Per quanto riguarda poi la censura della Commissione secondo cui la
legislazione italiana non rispetterebbe l'obbligo di prevedere «soluzioni
ragionevoli» nel senso di tale articolo 5, occorre rammentare che, in
conformita dell'articolo 2, quarto comma, della Convenzione dell'ONU, gli
«accomodamenti ragionevoli» sono «le modifiche e gli adattamenti necessari ed
appropriati che non impongano un onere sproporzionato o eccessivo adottati,
ove ve ne sia necessita in casi particolari, per garantire alle persone con
disabilita il godimento e l'esercizio, su base di uguaglianza con gli altri,
di tutti i diritti umani e delle liberta fondamentali». Ne consegue che tale
disposizione contempla un'ampia definizione della nozione di «accomodamenti
ragionevoli» (sentenza HK Danmark, cit., punto 53).

59      In tal senso, per quanto riguarda la direttiva 2000/78, la Corte ha
giudicato, al punto 54 della citata sentenza HK Danmark, che tale concetto
deve essere inteso nel senso che si riferisce all'eliminazione delle barriere
di diversa natura che ostacolano la piena ed effettiva partecipazione delle
persone disabili alla vita professionale su base di uguaglianza con gli altri
lavoratori.

60      Dal testo dell'articolo 5 della direttiva 2000/78, letto in combinato
disposto con i considerando 20 e 21, risulta che gli Stati membri devono
stabilire nella loro legislazione un obbligo per i datori di lavoro di
adottare provvedimenti appropriati, cioe provvedimenti efficaci e pratici, ad
esempio sistemando i locali, adattando le attrezzature, i ritmi di lavoro o la
ripartizione dei compiti in funzione delle esigenze delle situazioni concrete,
per consentire ai disabili di accedere ad un lavoro, di svolgerlo, di avere
una promozione o di ricevere una formazione, senza imporre al datore di lavoro
un onere sproporzionato. Tali provvedimenti, come ha giudicato la Corte al
punto 64 della citata sentenza HK Danmark, possono anche consistere in una
riduzione dell'orario di lavoro.

61      Occorre sottolineare che l'obbligo imposto dall'articolo 5 della
direttiva 2000/78 di adottare, ove ve ne sia necessita, provvedimenti
adeguati, riguarda tutti i datori di lavoro. Tali provvedimenti non devono,
tuttavia, imporre loro un onere sproporzionato.

62      Ne consegue che, contrariamente agli argomenti della Repubblica
italiana esposti al punto 55 della presente sentenza, per trasporre
correttamente e completamente l'articolo 5 della direttiva 2000/78 non e
sufficiente disporre misure pubbliche di incentivo e di sostegno, ma e compito
degli Stati membri imporre a tutti i datori di lavoro l'obbligo di adottare
provvedimenti efficaci e pratici, in funzione delle esigenze delle situazioni
concrete, a favore di tutti i disabili, che riguardino i diversi aspetti
dell'occupazione e delle condizioni di lavoro e che consentano a tali persone
di accedere ad un lavoro, di svolgerlo, di avere una promozione o di ricevere
una formazione.

63      Orbene, nel caso di specie occorre osservare che la legge n. 104/1992
prevede che l'inserimento lavorativo e l'integrazione sociale dei disabili
siano realizzati tramite misure che consentano di favorire il loro pieno
inserimento nel mondo del lavoro, in forma individuale o associata, nonche la
tutela del loro impiego. Essa comporta disposizioni relative all'integrazione
scolastica e alla formazione professionale e prevede in particolare aiuti a
carico delle regioni. D'altra parte, la legge n. 104/1992 attribuisce alle
regioni la competenza a regolamentare le agevolazioni ai singoli disabili per
recarsi al posto di lavoro e per l'avvio e lo svolgimento di attivita
lavorative autonome, nonche gli incentivi, le agevolazioni e i contribuiti
accordati ai datori di lavoro, anche al fine di adattare il posto di lavoro.
Da tale legge quadro non risulta che essa garantisce che tutti i datori di
lavoro siano tenuti ad adottare provvedimenti efficaci e pratici, in funzione
delle esigenze delle situazioni concrete, a favore dei disabili, come esige
l'articolo 5 della direttiva 2000/78.

64      Quanto alla legge n. 381/1991, essa contiene norme relative alle
cooperative sociali, i cui dipendenti, ai sensi di tale legge, devono essere
almeno per il 30% persone svantaggiate. La suddetta legge, destinata
all'inserimento lavorativo dei disabili attraverso tali strutture, non
contiene neanch'essa disposizioni che impongano a tutti i datori di lavoro
l'obbligo di adottare provvedimenti appropriati, in funzione delle esigenze
delle situazioni concrete, ai sensi dell'articolo 5 della direttiva 2000/78.

65      Per quanto riguarda la legge n. 68/1999, essa ha lo scopo esclusivo di
favorire l'accesso all'impiego di taluni disabili e non e volta a disciplinare
quanto richiesto dall'articolo 5 della direttiva 2000/78.

66      Per quanto riguarda il decreto legislativo n. 81/2008, occorre
rilevare che esso disciplina solo un aspetto dei provvedimenti appropriati
richiesti dall'articolo 5 della direttiva 2000/78, cioe l'adeguamento delle
mansioni alla disabilita dell'interessato.

67      Emerge da quanto precede che la legislazione italiana, anche se
valutata nel suo complesso, non impone all'insieme dei datori di lavoro
l'obbligo di adottare, ove ve ne sia necessita, provvedimenti efficaci e
pratici, in funzione delle esigenze delle situazioni concrete, a favore di
tutti i disabili, che riguardino i diversi aspetti dell'occupazione e delle
condizioni di lavoro, al fine di consentire a tali persone di accedere ad un
lavoro, di svolgerlo, di avere una promozione o di ricevere una formazione.
Pertanto, essa non assicura una trasposizione corretta e completa
dell'articolo 5 della direttiva 2000/78.

68      Di conseguenza, occorre dichiarare che la Repubblica italiana, non
avendo imposto a tutti i datori di lavoro di prevedere, in funzione delle
esigenze delle situazioni concrete, soluzioni ragionevoli applicabili a tutti
i disabili, e venuta meno al suo obbligo di recepire correttamente e
completamente l'articolo 5 della direttiva 2000/78.

  **Sulle spese**

69      A norma dell'articolo 138, paragrafo 1, del regolamento di procedura
della Corte, la parte soccombente e condannata alle spese se ne e stata fatta
domanda. Poiche la Commissione ne ha fatto domanda, la Repubblica italiana,
rimasta soccombente, va condannata alle spese.

Per questi motivi, la Corte (Quarta Sezione) dichiara e statuisce:

1)       **La Repubblica italiana, non avendo imposto a tutti i datori di
lavoro di prevedere, in funzione delle esigenze delle situazioni concrete,
soluzioni ragionevoli applicabili a tutti i disabili, e venuta meno al suo
obbligo di recepire correttamente e completamente l'articolo 5 della direttiva
2000/78/CE del Consiglio, del 27 novembre 2000, che stabilisce un quadro
generale per la parita di trattamento in materia di occupazione e di
condizioni di lavoro. **

2)       **La Repubblica italiana e condannata alle spese.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark


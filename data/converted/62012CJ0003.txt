

Parti  
Motivazione della sentenza  
Dispositivo  

## Parti

Nella causa C-3/12,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Conseil d’État (Francia), con decisione
del 28 novembre 2011, pervenuta in cancelleria il 2 gennaio 2012, nel
procedimento

Syndicat OP 84

contro

Établissement national des produits de l’agriculture et de la mer
(FranceAgriMer), succeduto all’Office national interprofessionnel des fruits,
des légumes, des vins et de l’horticulture (Viniflhor), a sua volta succeduto
all’Office national interprofessionnel des fruits, des légumes et de
l’horticulture (Oniflhor),

LA CORTE (Quarta Sezione),

composta da L. Bay Larsen, presidente di sezione, J. Malenovský, U. Lõhmus, M.
Safjan (relatore) e A. Prechal, giudici,

avvocato generale: N. Jääskinen

cancelliere: A. Calot Escobar

vista la fase scritta del procedimento,

considerate le osservazioni presentate:

– per l’Établissement national des produits de l’agriculture e de la mer
(FranceAgriMer), da J.-C. Balat, avocat;

– per il governo francese, da G. de Bergues e N. Rouam, in qualità di agenti;

– per il governo polacco, da M. Szpunar e B. Majczyna, in qualità di agenti;

– per la Commissione europea, da P. Rossi e D. Bianchi, in qualità di agenti,

sentite le conclusioni dell’avvocato generale, presentate all’udienza del 14
marzo 2013,

ha pronunciato la seguente

Sentenza

## Motivazione della sentenza

1\. La domanda di pronuncia pregiudiziale in esame verte sull’interpretazione
degli articoli 2, paragrafo 4, e 6 del regolamento (CEE) n. 4045/89 del
Consiglio, del 21 dicembre 1989, relativo ai controlli, da parte degli Stati
membri, delle operazioni che rientrano nel sistema di finanziamento del Fondo
europeo agricolo di orientamento e di garanzia, sezione «garanzia», e che
abroga la direttiva 77/435/CEE (GU L 388, pag. 18), come modificato dal
regolamento (CE) n. 3094/94 del Consiglio, del 12 dicembre 1994 (GU L 328,
pag. 1; in prosieguo: il «regolamento n. 4045/89»).

2\. Tale domanda è stata presentata nel contesto di una controversia tra
l’organizzazione agricola Syndicat OP 84 e l’Établissement national des
produits de l’agriculture et de la mer (FranceAgriMer), succeduto all’Office
national interprofessionnel des fruits, des légumes, des vins et de
l’horticulture (Viniflhor), a sua volta succeduto all’Office national
interprofessionnel des fruits, des légumes et de l’horticulture (Oniflhor), in
merito alla legittimità del recupero di un aiuto comunitario proveniente dal
Fondo europeo agricolo di orientamento e di garanzia (in prosieguo: il
«FEAOG»), sezione «garanzia».

Contesto normativo

3\. L’articolo 8, paragrafo 1, del regolamento (CEE) n. 729/70 del Consiglio,
del 21 aprile 1970, relativo al finanziamento della politica agricola comune
(GU L 94, pag. 13), dispone quanto segue:

«Gli Stati membri adottano, in conformità alle disposizioni legislative,
regolamentari ed amministrative nazionali, i provvedimenti necessari per:

– accertare se le operazioni del [FEAOG] siano reali e regolari;

– prevenire e reprimere le irregolarità;

– recuperare le somme perse a seguito di irregolarità o di negligenze.

(...)».

4\. I considerando da 1 a 4 e 10 del regolamento n. 4045/89 così recitano:

«(…) ai sensi dell’art[icolo] 8 (…) del regolamento n. 729/70, gli Stati
membri adottano le misure necessarie per accertare se le operazioni del FEAOG
siano reali e regolari, per prevenire e perseguire le irregolarità e per
recuperare le somme perse a seguito di irregolarità o di negligenze;

(…) il presente regolamento non incide sulle disposizioni nazionali in materia
di controllo che siano di portata più ampia di quelle delle disposizioni
previste dal presente regolamento;

(...) gli Stati membri devono essere incoraggiati a rafforzare i controlli dei
documenti commerciali delle imprese beneficiarie o debitrici, effettuati in
applicazione della direttiva 77/435/CEE [del Consiglio, del 27 giugno 1977,
relativa ai controlli, da parte degli Stati membri, delle operazioni che
rientrano nel sistema di finanziamento del Fondo europeo agricolo di
orientamento e di garanzia, sezione “garanzia” (GU L 172, pag. 17)];

(…) l’applicazione da parte degli Stati membri della normativa risultante
dalla direttiva 77/435 (…) ha consentito di constatare la necessità di
modificare il sistema esistente in funzione dell’esperienza acquisita; che è
opportuno inserire dette modifiche in un regolamento, in considerazione del
carattere delle disposizioni in questione;

(...)

(…) se l’adozione dei loro programmi di controllo spetta innanzi tutto agli
Stati membri, è necessario che tali programmi siano comunicati alla
Commissione, affinché essa possa svolgere la propria funzione di supervisione
e di coordinamento, e che tali programmi siano adottati sulla base di criteri
appropriati; che i controlli possono così essere concentrati su settori o
imprese ad alto rischio di frode».

5\. L’articolo 2, paragrafo 1, del regolamento n. 4045/89 così dispone:

«Ai fini del presente regolamento, per “documenti commerciali” si intende il
complesso dei libri, registri, note e documenti giustificativi, la
contabilità, le informazioni relative alla produzione e alla qualità e la
corrispondenza, relativi all’attività professionale dell’impresa nonché i dati
commerciali, in qualsiasi forma, compresi i dati immagazzinati
elettronicamente, sempreché questi documenti o dati siano in relazione diretta
o indiretta con le operazioni di cui al paragrafo 1».

6\. L’articolo 2 di detto regolamento dispone quanto segue:

«1. Gli Stati membri procedono a dei controlli dei documenti commerciali delle
imprese, tenendo conto del carattere delle operazioni da sottoporre a
controllo. Gli Stati membri vigilano affinché la scelta delle imprese da
controllare consenta la massima efficacia delle misure di prevenzione e di
rivelazione delle irregolarità nel quadro del sistema di finanziamento del
FEAOG, sezione “garanzia”. La selezione tiene conto in particolare
dell’importanza finanziaria delle imprese in questo settore e di altri fattori
di rischio.

(...)

4\. Il periodo di controllo si situa entro il 1 luglio e il 30 giugno
dell’anno seguente.

Il controllo si riferisce ad un periodo di almeno dodici mesi con termine
durante il periodo di controllo precedente; esso può essere esteso per
periodi, che lo Stato membro determinerà, che precedono o seguono il periodo
di dodici mesi.

(...)».

7\. Ai sensi dell’articolo 4 dello stesso regolamento:

«Le imprese conservano i documenti commerciali di cui all’articolo 1,
paragrafo 2 e all’articolo 3 per un periodo di almeno tre anni, a decorrere
dalla fine dell’anno in cui sono stati redatti.

Gli Stati membri possono prevedere un periodo più lungo per l’obbligo di
conservare detti documenti».

8\. L’articolo 5, paragrafo 1, del regolamento n. 4045/89 così recita:

«I responsabili delle imprese o i terzi si assicurano che tutti i documenti
commerciali e le informazioni complementari siano forniti agli agenti
incaricati del controllo o alle persone a tal fine abilitate. I dati
immagazzinati elettronicamente sono forniti su adeguato supporto».

9\. Il successivo articolo 6 prevede quanto segue:

«1. Gli Stati membri si assicurano che gli agenti incaricati dei controlli
abbiano il diritto di sequestrare o di far sequestrare i documenti
commerciali. Questo diritto è esercitato nel rispetto delle disposizioni
nazionali in materia e non pregiudica l’applicazione delle regole relative
alla procedura penale in materia di sequestro dei documenti.

2\. Gli Stati membri prendono le misure appropriate per sanzionare le persone
fisiche o giuridiche che non rispettano gli obblighi previsti nel presente
regolamento».

10\. L’articolo 9, paragrafo 1, dello stesso regolamento stabilisce che:

«Anteriormente al 1° gennaio successivo al periodo di controllo, gli Stati
membri comunicano alla Commissione una relazione particolareggiata
sull’applicazione del presente regolamento».

11\. L’allegato II, punto 4, lettera g), del regolamento (CEE) n. 1863/90
della Commissione, del 29 giugno 1990, recante modalità d’applicazione del
regolamento n. 4045/89 (GU L 170, pag. 23), come modificato dal regolamento
(CE) n. 2278/96 della Commissione, del 28 novembre 1996 (GU L 308, pag. 30; in
prosieguo: il «regolamento n. 1863/90»), prevede la comunicazione, nella
relazione annuale presentata dagli Stati membri in applicazione dell’articolo
9, paragrafo 1, del regolamento n. 4045/89, dei «risultati dei controlli
eseguiti nel corso del periodo precedente quello oggetto della relazione, ma
per i quali i risultati medesimi non erano disponibili al momento della
presentazione della relazione relativa a tale periodo».

Procedimento principale e questioni pregiudiziali

12\. Il Syndicat OP 84, organizzazione agricola che riunisce 48 produttori di
frutta e verdura, attuava un programma operativo relativo al periodo
intercorrente dal 1° luglio 1997 al 31 dicembre 1998. Esso riceveva a tale
titolo aiuti comunitari, erogati dal FEAOG, sezione «garanzia».

13\. Con lettera del 30 maggio 2000, il Syndicat OP 84 veniva avvisato dalle
competenti autorità nazionali dell’avvio di un controllo in loco in
applicazione delle disposizioni del regolamento n. 4045/89. Le operazioni di
controllo potevano tuttavia svolgersi soltanto a decorrere dal 22 gennaio 2001
per concludersi il 24 gennaio 2001.

14\. Tale controllo consentiva di accertare che talune attività per le quali
il Syndicat OP 84 pretendeva di avere diritto all’aiuto comunitario non
potevano esservi ammesse a causa del loro carattere puramente individuale e
che le modalità di alimentazione dei fondi operativi da parte dei membri del
Syndicat OP 84 non erano conformi all’articolo 15 del regolamento (CE) n.
2200/96 del Consiglio, del 28 ottobre 1996, relativo all’organizzazione comune
dei mercati nel settore degli ortofrutticoli (GU L 297, pag. 1), ragion per
cui l’Oniflhor chiedeva, con lettera del 30 ottobre 2001, al Syndicat OP 84 di
rimborsare tutte le somme percepite per gli anni 1997 e 1998, emettendo,
successivamente, un titolo esecutivo corrispondente alle somme da recuperare.

15\. Con decisione del 7 novembre 2006, il Tribunal administratif de Marseille
(Tribunale amministrativo di Marsiglia, Francia) annullava il titolo esecutivo
emesso nei confronti del Syndicat OP 84. Tuttavia, con sentenza dell’8
dicembre 2008, la Cour administrative d’appel de Marseille (Corte
amministrativa d’appello di Marsiglia) annullava tale decisione e respingeva
le domande presentate dal Syndicat OP 84 dinanzi al Tribunal administratif de
Marseille. Il Syndicat OP 84 proponeva, quindi, ricorso per cassazione dinanzi
al Conseil d’État (Consiglio di Stato, Francia).

16\. A sostegno del proprio ricorso, il Syndicat OP 84 deduce, in particolare,
un motivo vertente sull’errore di diritto in cui la Cour administrative
d’appel de Marseille sarebbe incorsa laddove ha ritenuto che l’amministrazione
potesse, senza violare le disposizioni di cui all’articolo 2 del regolamento
n. 4045/89, avviare un controllo nel corso del periodo di controllo compreso
tra il 1° luglio 1999 e il 30 giugno 2000 e proseguirlo nel corso del periodo
di controllo compreso tra il 1° luglio 2000 e il 30 giugno 2001, in base al
rilievo che il suo comportamento avrebbe reso impossibile un controllo
effettivo nel corso del primo periodo.

17\. Ritenendo che la risposta a tale motivo di ricorso sollevi questioni
interpretative delle pertinenti disposizioni del regolamento n. 4045/89, il
Conseil d’État ha deciso di sospendere il procedimento e di sottoporre alla
Corte le seguenti questioni pregiudiziali:

«1) Se il periodo di controllo compreso tra il 1° luglio di un anno e il 30
giugno dell’anno seguente menzionato all’articolo 2, paragrafo 4, del
regolamento [n. 4045/89] debba essere inteso come quello nel corso del quale
l’amministrazione competente deve informare l’organizzazione di produttori del
controllo previsto, avviare e concludere tutte le operazioni di controllo in
loco e sui documenti e comunicarne i risultati, oppure come quello nel corso
del quale devono essere effettuati solo alcuni di tali atti procedurali.

2) Se, nel caso in cui il comportamento o le carenze dell’organizzazione di
produttori rendano impossibile l’effettivo svolgimento di un controllo avviato
nel corso di un periodo di controllo, l’amministrazione possa, pur in mancanza
di espresse disposizioni in tal senso nel [detto] regolamento (…), proseguire
le proprie operazioni di controllo durante il periodo di controllo seguente
senza commettere un’irregolarità tale da inficiare il procedimento e da poter
essere invocata dal controllato contro la decisione adottata sulla base dei
risultati di tale controllo.

3) Se, in caso di risposta negativa alla questione precedente, nel caso in cui
il comportamento o le carenze dell’organizzazione di produttori rendano
impossibile un controllo effettivo, l’amministrazione possa esigere la
restituzione degli aiuti percepiti e, in particolare, se una misura del genere
costituisca una delle sanzioni che possono essere irrogate in applicazione
delle disposizioni dell’articolo 6 del[lo stesso] regolamento».

Sulle questioni pregiudiziali

Sulle questioni prima e seconda

18\. Con le sue questioni prima e seconda, che occorre esaminare
congiuntamente, il giudice del rinvio chiede, sostanzialmente, se l’articolo
2, paragrafo 4, primo comma, del regolamento n. 4045/89 debba essere
interpretato nel senso che l’amministrazione può effettuare le proprie
operazioni di controllo, annunciate nel corso del periodo di controllo
compreso tra il 1° luglio di un anno e il 30 giugno dell’anno seguente, oltre
tale periodo, senza viziare il procedimento di un’irregolarità che potrebbe
essere invocata dall’operatore controllato contro la decisione adottata sulla
base dei risultati del controllo stesso.

19\. È pur vero che l’articolo 2, paragrafo 4, primo comma, del regolamento n.
4045/89, ai sensi del quale «[i]l periodo di controllo si situa entro il 1°
luglio [di un anno] e il 30 giugno dell’anno seguente», non prevede
esplicitamente la possibilità di proseguire operazioni di controllo, che sono
state annunciate all’operatore nel corso del periodo indicato, oltre
quest’ultimo, a prescindere dalla circostanza che tale possibilità sia o meno
motivata da carenza di cooperazione da parte dell’operatore controllato.

20\. Ai fini dell’interpretazione di tale disposizione, occorre pertanto
tenere conto non soltanto del tenore e dell’economia generale della medesima,
ma anche del suo contesto e degli obiettivi perseguiti dal regolamento n.
4045/89 nel suo complesso.

21\. Con riferimento a tali obiettivi, dal combinato disposto dei considerando
1, 3 e 4 del regolamento n. 4045/89 risulta che quest’ultimo è diretto a
rafforzare l’efficacia dei controlli posti a carico degli Stati membri per
prevenire ed eliminare le irregolarità che possono insorgere nell’ambito del
FEAOG (v. sentenza del 13 giugno 2013, Unanimes e a., da C-671/11 a C-676/11,
non ancora pubblicata nella Raccolta, punto 17).

22\. Per garantire che i controlli nazionali siano reali ed efficaci e,
quindi, l’esigenza di tutelare gli interessi finanziari dell’Unione europea,
il regolamento n. 4045/89 sottopone, come indica il suo considerando 10, i
controlli stessi alla vigilanza e al coordinamento esercitati dalla
Commissione. L’articolo 2 di tale regolamento è per l’appunto diretto a
organizzare il sistema uniforme di controllo che funziona sotto la vigilanza
della Commissione. Grazie al suo paragrafo 4, detto articolo garantisce, in
particolare, una certa sistematicità e una certa periodicità del controllo (v.
sentenza Unanimes e a., cit., punto 18).

23\. Poiché l’articolo 2 del regolamento n. 4045/89 è quindi volto a
regolamentare l’attività di controllo degli Stati membri ai fini della tutela
degli interessi finanziari dell’Unione, la nozione di periodo di controllo
deve essere letta alla luce dell’obiettivo dell’efficacia dei controlli che
tale articolo richiede.

24\. Orbene, il rispetto dell’obiettivo implica che un’operazione di controllo
possa essere proseguita oltre il periodo di controllo quale definito
dall’articolo 2, paragrafo 4, di detto regolamento qualora sia stato
materialmente impossibile compiere tutte le operazioni nel termine assegnato.

25\. Ciò può essere considerato ammissibile anche qualora non sia stato
l’operatore controllato a rendere impossibile il compimento del controllo nel
termine assegnato.

26\. Occorre tuttavia precisare che, nel caso in cui l’impossibilità a
compiere l’operazione di controllo e, quindi, a comunicarne i risultati alla
Commissione anteriormente alla scadenza del termine assegnato per effettuare,
rispettivamente, detta operazione e detta comunicazione sia ascrivibile alle
autorità di controllo, lo Stato membro interessato non può invocare, nei
confronti dell’Unione, l’obiettivo dell’efficacia al fine di giustificare la
mancata osservanza della periodicità dei controlli quale prevista all’articolo
2, paragrafo 4, del regolamento n. 4045/89.

27\. Del resto, risulta che la possibilità di proseguire, laddove necessario,
le operazioni di controllo è stata già presa in considerazione all’atto
dell’adozione del regolamento n. 1863/90. Come la Commissione ha ricordato
nelle sue osservazioni scritte, l’allegato II, punto 4, lettera g), di detto
regolamento consente di accludere i risultati dei controlli effettuati in base
al periodo di controllo precedente che non erano disponibili all’atto della
comunicazione della relazione corrispondente a tale periodo. Poiché detta
relazione deve, in forza dell’articolo 9 del regolamento n. 4045/89, essere
comunicata alla Commissione anteriormente al 1° gennaio successivo al periodo
di controllo, il regolamento n. 1863/90 riconosce, quantomeno, la possibilità
di ultimare operazioni di controllo, intraprese durante il periodo di
controllo precedente, successivamente alla fine di quest’ultimo.

28\. Ciò considerato, si deve osservare che, nei confronti degli operatori
controllati, la regolarità dei controlli effettuati non può dipendere
dall’accertamento della misura in cui l’attuazione di detti controlli
corrisponda alle disposizioni sancite all’articolo 2, paragrafo 4, del
regolamento n. 4045/89.

29\. Tale disposizione, infatti, si prefigge unicamente di fissare regole di
carattere organizzativo allo scopo di garantire l’efficacia dei controlli e,
come risulta dal punto 22 supra, si limita a disciplinare i rapporti tra gli
Stati membri e l’Unione ai fini della tutela degli interessi finanziari di
quest’ultima. La stessa disposizione non riguarda, per contro, i rapporti tra
le autorità di controllo e gli operatori controllati.

30\. Così, l’articolo 2, paragrafo 4, del regolamento n. 4045/89 non può
essere interpretato nel senso che conferisce agli operatori di cui trattasi un
diritto che consenta loro di opporsi a controlli diversi o più estesi di
quelli previsti in tale disposizione. Tale diritto, producendo l’eventuale
conseguenza di impedire il recupero di aiuti irregolarmente percepiti o
utilizzati, porrebbe peraltro a rischio la tutela degli interessi finanziari
dell’Unione (v. sentenza Unanimes e a., cit., punto 29).

31\. In ogni caso, i controlli richiesti dal regolamento n. 4045/89 riguardano
operatori che abbiano volontariamente aderito al regime di sostegno istituito
dal FEAOG, sezione «garanzia», e che, per poter beneficiare di un aiuto,
abbiano accettato l’attuazione di controlli diretti a verificare la regolarità
dell’utilizzo delle risorse dell’Unione. Tali operatori non possono
validamente porre in discussione la regolarità di siffatto controllo soltanto
perché esso non ha ottemperato alle regole organizzative relative ai rapporti
tra gli Stati membri e la Commissione (v. sentenza Unanimes e a., cit., punto
30).

32\. È pur vero che la certezza del diritto degli operatori controllati nei
confronti delle pubbliche autorità che effettuano tali controlli e decidono,
eventualmente, di avviare procedimenti è garantita dal termine di prescrizione
di detti procedimenti, fissato, in via di principio, all’articolo 3 del
regolamento (CE, Euratom) n. 2988/95 del Consiglio, del 18 dicembre 1995,
relativo alla tutela degli interessi finanziari delle Comunità europee (GU L
312, pag. 1), in quattro anni a decorrere dal compimento della violazione di
una disposizione del diritto dell’Unione derivante da un atto o da
un’omissione di un operatore economico che ha o avrebbe l’effetto di
pregiudicare il bilancio dell’Unione. Orbene, come la Corte ha già osservato,
i termini di prescrizione adempiono, sotto un profilo generale, la funzione di
garantire la certezza del diritto (v. sentenza del 24 giugno 2004, Handlbauer,
C-278/02, Racc. pag. I-6171, punto 40 e giurisprudenza ivi citata).

33\. La possibilità che il beneficiario di un aiuto concesso nel contesto del
regime di sostegno istituito dal FEAOG, sezione «garanzia», debba subire
un’operazione di controllo oltre il periodo fissato all’articolo 2, paragrafo
4, del regolamento n. 4045/89 non può, dunque, essere considerata
pregiudizievole del principio della certezza del diritto fintantoché il
termine di prescrizione non sia decorso.

34\. Alla luce di tutte le suesposte considerazioni, occorre rispondere alla
prima e alla seconda questione dichiarando che l’articolo 2, paragrafo 4,
primo comma, del regolamento n. 4045/89 deve essere interpretato nel senso che
l’amministrazione può, ove necessario, proseguire le sue operazioni di
controllo, già annunciate nel corso del periodo di controllo intercorrente dal
1° luglio di un anno al 30 giugno dell’anno seguente, oltre tale periodo,
senza, per questo solo motivo, viziare la procedura di un’irregolarità che
l’operatore controllato possa poi opporre alla decisione adottata sulla base
dei risultati di tale controllo.

Sulla terza questione

35\. Tenuto conto della risposta fornita alla prima e alla seconda questione,
non occorre procedere alla soluzione della terza questione.

Sulle spese

36\. Nei confronti delle parti nella causa principale il presente procedimento
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.

## Dispositivo

Per questi motivi, la Corte (Quarta Sezione) dichiara:

L’articolo 2, paragrafo 4, primo comma, del regolamento (CEE) n. 4045/89 del
Consiglio, del 21 dicembre 1989, relativo ai controlli, da parte degli Stati
membri, delle operazioni che rientrano nel sistema di finanziamento del Fondo
europeo agricolo di orientamento e di garanzia, sezione «garanzia», e che
abroga la direttiva 77/435/CEE, come modificato dal regolamento (CE) n.
3094/94 del Consiglio, del 12 dicembre 1994, deve essere interpretato nel
senso che l’amministrazione può, ove necessario, proseguire le sue operazioni
di controllo, già annunciate nel corso del periodo di controllo intercorrente
dal 1° luglio di un anno al 30 giugno dell’anno seguente, oltre tale periodo,
senza, per questo solo motivo, viziare la procedura di un’irregolarità che
l’operatore controllato possa poi opporre alla decisione adottata sulla base
dei risultati di tale controllo.

  

SENTENZA DELLA CORTE (Quarta Sezione)

13 giugno 2013 ( *1 )

«Agricoltura — Fondo europeo agricolo di orientamento e di garanzia — Nozione
di “periodo di controllo” — Possibilità di estensione, da parte di uno Stato
membro, del periodo di controllo in caso di materiale impossibilità di
procedere al controllo entro il termine assegnato — Rimborso degli aiuti
percepiti — Sanzioni»

Nella causa C-3/12,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Conseil d’État (Francia), con decisione
del 28 novembre 2011, pervenuta in cancelleria il 2 gennaio 2012, nel
procedimento

Syndicat OP 84

contro

Établissement national des produits de l’agriculture et de la mer
(FranceAgriMer), succeduto all’Office national interprofessionnel des fruits,
des légumes, des vins et de l’horticulture (Viniflhor), a sua volta succeduto
all’Office national interprofessionnel des fruits, des légumes et de
l’horticulture (Oniflhor),

LA CORTE (Quarta Sezione),

composta da L. Bay Larsen, presidente di sezione, J. Malenovský, U. Lõhmus, M.
Safjan (relatore) e A. Prechal, giudici,

avvocato generale: N. Jääskinen

cancelliere: A. Calot Escobar

vista la fase scritta del procedimento,

considerate le osservazioni presentate:

—

|

per l’Établissement national des produits de l’agriculture e de la mer
(FranceAgriMer), da J.-C. Balat, avocat;  
  
---|---  
  
—

|

per il governo francese, da G. de Bergues e N. Rouam, in qualità di agenti;  
  
---|---  
  
—

|

per il governo polacco, da M. Szpunar e B. Majczyna, in qualità di agenti;  
  
---|---  
  
—

|

per la Commissione europea, da P. Rossi e D. Bianchi, in qualità di agenti,  
  
---|---  
  
sentite le conclusioni dell’avvocato generale, presentate all’udienza del 14
marzo 2013,

ha pronunciato la seguente

Sentenza

1

|

La domanda di pronuncia pregiudiziale in esame verte sull’interpretazione
degli articoli 2, paragrafo 4, e 6 del regolamento (CEE) n. 4045/89 del
Consiglio, del 21 dicembre 1989, relativo ai controlli, da parte degli Stati
membri, delle operazioni che rientrano nel sistema di finanziamento del Fondo
europeo agricolo di orientamento e di garanzia, sezione «garanzia», e che
abroga la direttiva 77/435/CEE (GU L 388, pag. 18), come modificato dal
regolamento (CE) n. 3094/94 del Consiglio, del 12 dicembre 1994 (GU L 328,
pag. 1; in prosieguo: il «regolamento n. 4045/89»).  
  
---|---  
  
2

|

Tale domanda è stata presentata nel contesto di una controversia tra
l’organizzazione agricola Syndicat OP 84 e l’Établissement national des
produits de l’agriculture et de la mer (FranceAgriMer), succeduto all’Office
national interprofessionnel des fruits, des légumes, des vins et de
l’horticulture (Viniflhor), a sua volta succeduto all’Office national
interprofessionnel des fruits, des légumes et de l’horticulture (Oniflhor), in
merito alla legittimità del recupero di un aiuto comunitario proveniente dal
Fondo europeo agricolo di orientamento e di garanzia (in prosieguo: il
«FEAOG»), sezione «garanzia».  
  
---|---  
  
Contesto normativo

3

|

L’articolo 8, paragrafo 1, del regolamento (CEE) n. 729/70 del Consiglio, del
21 aprile 1970, relativo al finanziamento della politica agricola comune (GU L
94, pag. 13), dispone quanto segue:

«Gli Stati membri adottano, in conformità alle disposizioni legislative,
regolamentari ed amministrative nazionali, i provvedimenti necessari per:

|

—

|

accertare se le operazioni del [FEAOG] siano reali e regolari;  
  
---|---  
  
—

|

prevenire e reprimere le irregolarità;  
  
---|---  
  
—

|

recuperare le somme perse a seguito di irregolarità o di negligenze.  
  
---|---  
  
(...)».  
  
4

|

I considerando da 1 a 4 e 10 del regolamento n. 4045/89 così recitano:

«(…) ai sensi dell’art[icolo] 8 (…) del regolamento n. 729/70, gli Stati
membri adottano le misure necessarie per accertare se le operazioni del FEAOG
siano reali e regolari, per prevenire e perseguire le irregolarità e per
recuperare le somme perse a seguito di irregolarità o di negligenze;

(…) il presente regolamento non incide sulle disposizioni nazionali in materia
di controllo che siano di portata più ampia di quelle delle disposizioni
previste dal presente regolamento;

(...) gli Stati membri devono essere incoraggiati a rafforzare i controlli dei
documenti commerciali delle imprese beneficiarie o debitrici, effettuati in
applicazione della direttiva 77/435/CEE [del Consiglio, del 27 giugno 1977,
relativa ai controlli, da parte degli Stati membri, delle operazioni che
rientrano nel sistema di finanziamento del Fondo europeo agricolo di
orientamento e di garanzia, sezione “garanzia” (GU L 172, pag. 17)];

(…) l’applicazione da parte degli Stati membri della normativa risultante
dalla direttiva 77/435 (…) ha consentito di constatare la necessità di
modificare il sistema esistente in funzione dell’esperienza acquisita; che è
opportuno inserire dette modifiche in un regolamento, in considerazione del
carattere delle disposizioni in questione;

(...)

(…) se l’adozione dei loro programmi di controllo spetta innanzi tutto agli
Stati membri, è necessario che tali programmi siano comunicati alla
Commissione, affinché essa possa svolgere la propria funzione di supervisione
e di coordinamento, e che tali programmi siano adottati sulla base di criteri
appropriati; che i controlli possono così essere concentrati su settori o
imprese ad alto rischio di frode».  
  
---|---  
  
5

|

L’articolo 2, paragrafo 1, del regolamento n. 4045/89 così dispone:

«Ai fini del presente regolamento, per “documenti commerciali” si intende il
complesso dei libri, registri, note e documenti giustificativi, la
contabilità, le informazioni relative alla produzione e alla qualità e la
corrispondenza, relativi all’attività professionale dell’impresa nonché i dati
commerciali, in qualsiasi forma, compresi i dati immagazzinati
elettronicamente, sempreché questi documenti o dati siano in relazione diretta
o indiretta con le operazioni di cui al paragrafo 1».  
  
---|---  
  
6

|

L’articolo 2 di detto regolamento dispone quanto segue:

«1. Gli Stati membri procedono a dei controlli dei documenti commerciali delle
imprese, tenendo conto del carattere delle operazioni da sottoporre a
controllo. Gli Stati membri vigilano affinché la scelta delle imprese da
controllare consenta la massima efficacia delle misure di prevenzione e di
rivelazione delle irregolarità nel quadro del sistema di finanziamento del
FEAOG, sezione “garanzia”. La selezione tiene conto in particolare
dell’importanza finanziaria delle imprese in questo settore e di altri fattori
di rischio.

(...)

4\. Il periodo di controllo si situa entro il 1 luglio e il 30 giugno
dell’anno seguente.

Il controllo si riferisce ad un periodo di almeno dodici mesi con termine
durante il periodo di controllo precedente; esso può essere esteso per
periodi, che lo Stato membro determinerà, che precedono o seguono il periodo
di dodici mesi.

(...)».  
  
---|---  
  
7

|

Ai sensi dell’articolo 4 dello stesso regolamento:

«Le imprese conservano i documenti commerciali di cui all’articolo 1,
paragrafo 2 e all’articolo 3 per un periodo di almeno tre anni, a decorrere
dalla fine dell’anno in cui sono stati redatti.

Gli Stati membri possono prevedere un periodo più lungo per l’obbligo di
conservare detti documenti».  
  
---|---  
  
8

|

L’articolo 5, paragrafo 1, del regolamento n. 4045/89 così recita:

«I responsabili delle imprese o i terzi si assicurano che tutti i documenti
commerciali e le informazioni complementari siano forniti agli agenti
incaricati del controllo o alle persone a tal fine abilitate. I dati
immagazzinati elettronicamente sono forniti su adeguato supporto».  
  
---|---  
  
9

|

Il successivo articolo 6 prevede quanto segue:

«1. Gli Stati membri si assicurano che gli agenti incaricati dei controlli
abbiano il diritto di sequestrare o di far sequestrare i documenti
commerciali. Questo diritto è esercitato nel rispetto delle disposizioni
nazionali in materia e non pregiudica l’applicazione delle regole relative
alla procedura penale in materia di sequestro dei documenti.

2\. Gli Stati membri prendono le misure appropriate per sanzionare le persone
fisiche o giuridiche che non rispettano gli obblighi previsti nel presente
regolamento».  
  
---|---  
  
10

|

L’articolo 9, paragrafo 1, dello stesso regolamento stabilisce che:

«Anteriormente al 1o gennaio successivo al periodo di controllo, gli Stati
membri comunicano alla Commissione una relazione particolareggiata
sull’applicazione del presente regolamento».  
  
---|---  
  
11

|

L’allegato II, punto 4, lettera g), del regolamento (CEE) n. 1863/90 della
Commissione, del 29 giugno 1990, recante modalità d’applicazione del
regolamento n. 4045/89 (GU L 170, pag. 23), come modificato dal regolamento
(CE) n. 2278/96 della Commissione, del 28 novembre 1996 (GU L 308, pag. 30; in
prosieguo: il «regolamento n. 1863/90»), prevede la comunicazione, nella
relazione annuale presentata dagli Stati membri in applicazione dell’articolo
9, paragrafo 1, del regolamento n. 4045/89, dei «risultati dei controlli
eseguiti nel corso del periodo precedente quello oggetto della relazione, ma
per i quali i risultati medesimi non erano disponibili al momento della
presentazione della relazione relativa a tale periodo».  
  
---|---  
  
Procedimento principale e questioni pregiudiziali

12

|

Il Syndicat OP 84, organizzazione agricola che riunisce 48 produttori di
frutta e verdura, attuava un programma operativo relativo al periodo
intercorrente dal 1o luglio 1997 al 31 dicembre 1998. Esso riceveva a tale
titolo aiuti comunitari, erogati dal FEAOG, sezione «garanzia».  
  
---|---  
  
13

|

Con lettera del 30 maggio 2000, il Syndicat OP 84 veniva avvisato dalle
competenti autorità nazionali dell’avvio di un controllo in loco in
applicazione delle disposizioni del regolamento n. 4045/89. Le operazioni di
controllo potevano tuttavia svolgersi soltanto a decorrere dal 22 gennaio 2001
per concludersi il 24 gennaio 2001.  
  
---|---  
  
14

|

Tale controllo consentiva di accertare che talune attività per le quali il
Syndicat OP 84 pretendeva di avere diritto all’aiuto comunitario non potevano
esservi ammesse a causa del loro carattere puramente individuale e che le
modalità di alimentazione dei fondi operativi da parte dei membri del Syndicat
OP 84 non erano conformi all’articolo 15 del regolamento (CE) n. 2200/96 del
Consiglio, del 28 ottobre 1996, relativo all’organizzazione comune dei mercati
nel settore degli ortofrutticoli (GU L 297, pag. 1), ragion per cui l’Oniflhor
chiedeva, con lettera del 30 ottobre 2001, al Syndicat OP 84 di rimborsare
tutte le somme percepite per gli anni 1997 e 1998, emettendo, successivamente,
un titolo esecutivo corrispondente alle somme da recuperare.  
  
---|---  
  
15

|

Con decisione del 7 novembre 2006, il Tribunal administratif de Marseille
(Tribunale amministrativo di Marsiglia, Francia) annullava il titolo esecutivo
emesso nei confronti del Syndicat OP 84. Tuttavia, con sentenza dell’8
dicembre 2008, la Cour administrative d’appel de Marseille (Corte
amministrativa d’appello di Marsiglia) annullava tale decisione e respingeva
le domande presentate dal Syndicat OP 84 dinanzi al Tribunal administratif de
Marseille. Il Syndicat OP 84 proponeva, quindi, ricorso per cassazione dinanzi
al Conseil d’État (Consiglio di Stato, Francia).  
  
---|---  
  
16

|

A sostegno del proprio ricorso, il Syndicat OP 84 deduce, in particolare, un
motivo vertente sull’errore di diritto in cui la Cour administrative d’appel
de Marseille sarebbe incorsa laddove ha ritenuto che l’amministrazione
potesse, senza violare le disposizioni di cui all’articolo 2 del regolamento
n. 4045/89, avviare un controllo nel corso del periodo di controllo compreso
tra il 1o luglio 1999 e il 30 giugno 2000 e proseguirlo nel corso del periodo
di controllo compreso tra il 1o luglio 2000 e il 30 giugno 2001, in base al
rilievo che il suo comportamento avrebbe reso impossibile un controllo
effettivo nel corso del primo periodo.  
  
---|---  
  
17

|

Ritenendo che la risposta a tale motivo di ricorso sollevi questioni
interpretative delle pertinenti disposizioni del regolamento n. 4045/89, il
Conseil d’État ha deciso di sospendere il procedimento e di sottoporre alla
Corte le seguenti questioni pregiudiziali:

|

«1)

|

Se il periodo di controllo compreso tra il 1o luglio di un anno e il 30 giugno
dell’anno seguente menzionato all’articolo 2, paragrafo 4, del regolamento [n.
4045/89] debba essere inteso come quello nel corso del quale l’amministrazione
competente deve informare l’organizzazione di produttori del controllo
previsto, avviare e concludere tutte le operazioni di controllo in loco e sui
documenti e comunicarne i risultati, oppure come quello nel corso del quale
devono essere effettuati solo alcuni di tali atti procedurali.  
  
---|---  
  
2)

|

Se, nel caso in cui il comportamento o le carenze dell’organizzazione di
produttori rendano impossibile l’effettivo svolgimento di un controllo avviato
nel corso di un periodo di controllo, l’amministrazione possa, pur in mancanza
di espresse disposizioni in tal senso nel [detto] regolamento (…), proseguire
le proprie operazioni di controllo durante il periodo di controllo seguente
senza commettere un’irregolarità tale da inficiare il procedimento e da poter
essere invocata dal controllato contro la decisione adottata sulla base dei
risultati di tale controllo.  
  
---|---  
  
3)

|

Se, in caso di risposta negativa alla questione precedente, nel caso in cui il
comportamento o le carenze dell’organizzazione di produttori rendano
impossibile un controllo effettivo, l’amministrazione possa esigere la
restituzione degli aiuti percepiti e, in particolare, se una misura del genere
costituisca una delle sanzioni che possono essere irrogate in applicazione
delle disposizioni dell’articolo 6 del[lo stesso] regolamento».  
  
---|---  
  
Sulle questioni pregiudiziali

Sulle questioni prima e seconda

18

|

Con le sue questioni prima e seconda, che occorre esaminare congiuntamente, il
giudice del rinvio chiede, sostanzialmente, se l’articolo 2, paragrafo 4,
primo comma, del regolamento n. 4045/89 debba essere interpretato nel senso
che l’amministrazione può effettuare le proprie operazioni di controllo,
annunciate nel corso del periodo di controllo compreso tra il 1o luglio di un
anno e il 30 giugno dell’anno seguente, oltre tale periodo, senza viziare il
procedimento di un’irregolarità che potrebbe essere invocata dall’operatore
controllato contro la decisione adottata sulla base dei risultati del
controllo stesso.  
  
---|---  
  
19

|

È pur vero che l’articolo 2, paragrafo 4, primo comma, del regolamento n.
4045/89, ai sensi del quale «[i]l periodo di controllo si situa entro il 1o
luglio [di un anno] e il 30 giugno dell’anno seguente», non prevede
esplicitamente la possibilità di proseguire operazioni di controllo, che sono
state annunciate all’operatore nel corso del periodo indicato, oltre
quest’ultimo, a prescindere dalla circostanza che tale possibilità sia o meno
motivata da carenza di cooperazione da parte dell’operatore controllato.  
  
---|---  
  
20

|

Ai fini dell’interpretazione di tale disposizione, occorre pertanto tenere
conto non soltanto del tenore e dell’economia generale della medesima, ma
anche del suo contesto e degli obiettivi perseguiti dal regolamento n. 4045/89
nel suo complesso.  
  
---|---  
  
21

|

Con riferimento a tali obiettivi, dal combinato disposto dei considerando 1, 3
e 4 del regolamento n. 4045/89 risulta che quest’ultimo è diretto a rafforzare
l’efficacia dei controlli posti a carico degli Stati membri per prevenire ed
eliminare le irregolarità che possono insorgere nell’ambito del FEAOG (v.
sentenza del 13 giugno 2013, Unanimes e a., da C-671/11 a C-676/11, non ancora
pubblicata nella Raccolta, punto 17).  
  
---|---  
  
22

|

Per garantire che i controlli nazionali siano reali ed efficaci e, quindi,
l’esigenza di tutelare gli interessi finanziari dell’Unione europea, il
regolamento n. 4045/89 sottopone, come indica il suo considerando 10, i
controlli stessi alla vigilanza e al coordinamento esercitati dalla
Commissione. L’articolo 2 di tale regolamento è per l’appunto diretto a
organizzare il sistema uniforme di controllo che funziona sotto la vigilanza
della Commissione. Grazie al suo paragrafo 4, detto articolo garantisce, in
particolare, una certa sistematicità e una certa periodicità del controllo (v.
sentenza Unanimes e a., cit., punto 18).  
  
---|---  
  
23

|

Poiché l’articolo 2 del regolamento n. 4045/89 è quindi volto a regolamentare
l’attività di controllo degli Stati membri ai fini della tutela degli
interessi finanziari dell’Unione, la nozione di periodo di controllo deve
essere letta alla luce dell’obiettivo dell’efficacia dei controlli che tale
articolo richiede.  
  
---|---  
  
24

|

Orbene, il rispetto dell’obiettivo implica che un’operazione di controllo
possa essere proseguita oltre il periodo di controllo quale definito
dall’articolo 2, paragrafo 4, di detto regolamento qualora sia stato
materialmente impossibile compiere tutte le operazioni nel termine assegnato.  
  
---|---  
  
25

|

Ciò può essere considerato ammissibile anche qualora non sia stato l’operatore
controllato a rendere impossibile il compimento del controllo nel termine
assegnato.  
  
---|---  
  
26

|

Occorre tuttavia precisare che, nel caso in cui l’impossibilità a compiere
l’operazione di controllo e, quindi, a comunicarne i risultati alla
Commissione anteriormente alla scadenza del termine assegnato per effettuare,
rispettivamente, detta operazione e detta comunicazione sia ascrivibile alle
autorità di controllo, lo Stato membro interessato non può invocare, nei
confronti dell’Unione, l’obiettivo dell’efficacia al fine di giustificare la
mancata osservanza della periodicità dei controlli quale prevista all’articolo
2, paragrafo 4, del regolamento n. 4045/89.  
  
---|---  
  
27

|

Del resto, risulta che la possibilità di proseguire, laddove necessario, le
operazioni di controllo è stata già presa in considerazione all’atto
dell’adozione del regolamento n. 1863/90. Come la Commissione ha ricordato
nelle sue osservazioni scritte, l’allegato II, punto 4, lettera g), di detto
regolamento consente di accludere i risultati dei controlli effettuati in base
al periodo di controllo precedente che non erano disponibili all’atto della
comunicazione della relazione corrispondente a tale periodo. Poiché detta
relazione deve, in forza dell’articolo 9 del regolamento n. 4045/89, essere
comunicata alla Commissione anteriormente al 1o gennaio successivo al periodo
di controllo, il regolamento n. 1863/90 riconosce, quantomeno, la possibilità
di ultimare operazioni di controllo, intraprese durante il periodo di
controllo precedente, successivamente alla fine di quest’ultimo.  
  
---|---  
  
28

|

Ciò considerato, si deve osservare che, nei confronti degli operatori
controllati, la regolarità dei controlli effettuati non può dipendere
dall’accertamento della misura in cui l’attuazione di detti controlli
corrisponda alle disposizioni sancite all’articolo 2, paragrafo 4, del
regolamento n. 4045/89.  
  
---|---  
  
29

|

Tale disposizione, infatti, si prefigge unicamente di fissare regole di
carattere organizzativo allo scopo di garantire l’efficacia dei controlli e,
come risulta dal punto 22 supra, si limita a disciplinare i rapporti tra gli
Stati membri e l’Unione ai fini della tutela degli interessi finanziari di
quest’ultima. La stessa disposizione non riguarda, per contro, i rapporti tra
le autorità di controllo e gli operatori controllati.  
  
---|---  
  
30

|

Così, l’articolo 2, paragrafo 4, del regolamento n. 4045/89 non può essere
interpretato nel senso che conferisce agli operatori di cui trattasi un
diritto che consenta loro di opporsi a controlli diversi o più estesi di
quelli previsti in tale disposizione. Tale diritto, producendo l’eventuale
conseguenza di impedire il recupero di aiuti irregolarmente percepiti o
utilizzati, porrebbe peraltro a rischio la tutela degli interessi finanziari
dell’Unione (v. sentenza Unanimes e a., cit., punto 29).  
  
---|---  
  
31

|

In ogni caso, i controlli richiesti dal regolamento n. 4045/89 riguardano
operatori che abbiano volontariamente aderito al regime di sostegno istituito
dal FEAOG, sezione «garanzia», e che, per poter beneficiare di un aiuto,
abbiano accettato l’attuazione di controlli diretti a verificare la regolarità
dell’utilizzo delle risorse dell’Unione. Tali operatori non possono
validamente porre in discussione la regolarità di siffatto controllo soltanto
perché esso non ha ottemperato alle regole organizzative relative ai rapporti
tra gli Stati membri e la Commissione (v. sentenza Unanimes e a., cit., punto
30).  
  
---|---  
  
32

|

È pur vero che la certezza del diritto degli operatori controllati nei
confronti delle pubbliche autorità che effettuano tali controlli e decidono,
eventualmente, di avviare procedimenti è garantita dal termine di prescrizione
di detti procedimenti, fissato, in via di principio, all’articolo 3 del
regolamento (CE, Euratom) n. 2988/95 del Consiglio, del 18 dicembre 1995,
relativo alla tutela degli interessi finanziari delle Comunità europee (GU L
312, pag. 1), in quattro anni a decorrere dal compimento della violazione di
una disposizione del diritto dell’Unione derivante da un atto o da
un’omissione di un operatore economico che ha o avrebbe l’effetto di
pregiudicare il bilancio dell’Unione. Orbene, come la Corte ha già osservato,
i termini di prescrizione adempiono, sotto un profilo generale, la funzione di
garantire la certezza del diritto (v. sentenza del 24 giugno 2004, Handlbauer,
C-278/02, Racc. pag. I-6171, punto 40 e giurisprudenza ivi citata).  
  
---|---  
  
33

|

La possibilità che il beneficiario di un aiuto concesso nel contesto del
regime di sostegno istituito dal FEAOG, sezione «garanzia», debba subire
un’operazione di controllo oltre il periodo fissato all’articolo 2, paragrafo
4, del regolamento n. 4045/89 non può, dunque, essere considerata
pregiudizievole del principio della certezza del diritto fintantoché il
termine di prescrizione non sia decorso.  
  
---|---  
  
34

|

Alla luce di tutte le suesposte considerazioni, occorre rispondere alla prima
e alla seconda questione dichiarando che l’articolo 2, paragrafo 4, primo
comma, del regolamento n. 4045/89 deve essere interpretato nel senso che
l’amministrazione può, ove necessario, proseguire le sue operazioni di
controllo, già annunciate nel corso del periodo di controllo intercorrente dal
1o luglio di un anno al 30 giugno dell’anno seguente, oltre tale periodo,
senza, per questo solo motivo, viziare la procedura di un’irregolarità che
l’operatore controllato possa poi opporre alla decisione adottata sulla base
dei risultati di tale controllo.  
  
---|---  
  
Sulla terza questione

35

|

Tenuto conto della risposta fornita alla prima e alla seconda questione, non
occorre procedere alla soluzione della terza questione.  
  
---|---  
  
Sulle spese

36

|

Nei confronti delle parti nella causa principale il presente procedimento
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quarta Sezione) dichiara:  
  
---|---  
|

L’articolo 2, paragrafo 4, primo comma, del regolamento (CEE) n. 4045/89 del
Consiglio, del 21 dicembre 1989, relativo ai controlli, da parte degli Stati
membri, delle operazioni che rientrano nel sistema di finanziamento del Fondo
europeo agricolo di orientamento e di garanzia, sezione «garanzia», e che
abroga la direttiva 77/435/CEE, come modificato dal regolamento (CE) n.
3094/94 del Consiglio, del 12 dicembre 1994, deve essere interpretato nel
senso che l’amministrazione può, ove necessario, proseguire le sue operazioni
di controllo, già annunciate nel corso del periodo di controllo intercorrente
dal 1o luglio di un anno al 30 giugno dell’anno seguente, oltre tale periodo,
senza, per questo solo motivo, viziare la procedura di un’irregolarità che
l’operatore controllato possa poi opporre alla decisione adottata sulla base
dei risultati di tale controllo.  
  
---|---  
|

Firme  
  
---|---  
  
* * *

( *1 ) Lingua processuale: il francese.

  *[""]: Double quotes
  *[*]: Asterisk
  *[?]: Question mark


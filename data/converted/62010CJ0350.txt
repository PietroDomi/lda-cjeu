

**Causa C ‑350/10**

**Nordea Pankki Suomi Oyj**

(domanda di pronuncia pregiudiziale proposta dal Korkein hallinto-oikeus)

«Rinvio pregiudiziale -- Sesta direttiva IVA -- Art. 13, parte B, lett. d),
punti 3 e 5 -- Esenzioni -- Giroconti e pagamenti -- Operazioni su titoli --
Servizi di messaggeria elettronica per istituti di credito»

Massime della sentenza

_Disposizioni tributarie -- Armonizzazione delle legislazioni -- Imposte sulla
cifra d'affari -- Sistema comune d'imposta sul valore aggiunto -- Esenzioni
previste dalla sesta direttiva -- Operazioni bancarie di cui all'art. 13,
parte B, lett. d), punti 3 e 5_

_[Direttiva del Consiglio 77/388, art.  13, parte B, lett. d), punti 3 e 5]_

L'art. 13, parte B, lett. d), punti 3 e 5, della sesta direttiva 77/388, in
materia di armonizzazione delle legislazioni degli Stati membri relative alle
imposte sulla cifra di affari, deve essere interpretato nel senso che
l'esenzione dall'imposta sul valore aggiunto prevista in tale disposizione non
copre servizi di messaggeria elettronica per istituti finanziari, come i
servizi swift.

Dal momento che i servizi swift costituiscono servizi di messaggeria
elettronica aventi ad oggetto unicamente la trasmissione di dati, essi non
svolgono, in quanto tali, alcuna tra le funzioni di una delle operazioni
finanziarie di cui al citato art. 13, parte B, lett. d), punti 3 e 5, della
sesta direttiva, cioe quelle aventi l'effetto di trasferire fondi o titoli, e
non ne posseggono quindi le caratteristiche.

(v. punti 34, 40 e dispositivo)

  
  
  
  
  
  

SENTENZA DELLA CORTE (Quarta Sezione)

28 luglio 2011 (*)

«Rinvio pregiudiziale - Sesta direttiva IVA - Art. 13, parte B, lett. d),
punti 3 e 5 - Esenzioni - Giroconti e pagamenti - Operazioni su titoli -
Servizi di messaggeria elettronica per istituti di credito»

Nel procedimento C‑350/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Korkein hallinto-oikeus (Finlandia), con
decisione 8 luglio 2010, pervenuta in cancelleria il 12 luglio 2010, nella
causa promossa da

**Nordea Pankki Suomi Oyj** ,

LA CORTE (Quarta Sezione),

composta dal sig. J.‑C. Bonichot, presidente di sezione, dai sigg. K.
Schiemann, L. Bay Larsen, dalla sig.ra C. Toader (relatore) e dal sig. E.
Jarašiūnas, giudici,

avvocato generale: sig. P. Cruz Villalon

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 10 maggio
2011,

considerate le osservazioni presentate:

-        per la Nordea Pankki Suomi Oyj, dall'avv. L. Äarila, oikeustieteen kandidaatti;

-        per il governo finlandese, dalla sig.ra H. Leppo, in qualita di agente;

-        per il governo belga, dal sig. J.‑C. Halleux nonche dalle sig.re M. Jacobs e C. Pochet, in qualita di agenti;

-        per il governo tedesco, dal sig. T. Henze, in qualita di agente;

-        per il governo greco, dalle sig.re F. Dedousi, M. Germani e M. Tassopoulou, in qualita di agenti;

-        per il governo del Regno Unito, dalla sig.ra H. Walker, in qualita di agente;

-        per la Commissione europea, dal sig. I. Koskinen e dalla sig.ra L. Lozano Palacios, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 13, parte B, lett. d), punti 3 e 5, della sesta direttiva del
Consiglio 17 maggio 1977, 77/388/CEE, in materia di armonizzazione delle
legislazioni degli Stati membri relative alle imposte sulla cifra di affari -
Sistema comune di imposta sul valore aggiunto: base imponibile uniforme (GU L
145, pag. 1; in prosieguo: la «sesta direttiva»).

2        Tale domanda e stata presentata nell'ambito di una controversia che
oppone la Nordea Pankki Suomi Oyj (in prosieguo: la «Nordea»)
all'amministrazione tributaria finlandese riguardo al rigetto di una domanda
di rimborso dell'imposta sul valore aggiunto (in prosieguo: l'«IVA»).

  **Contesto normativo**

  _Il diritto dell 'Unione_

3        L'art. 2 della sesta direttiva prevede quanto segue:

«Sono soggette all'[IVA]:

1.      le cessioni di beni e le prestazioni di servizi, effettuate a titolo oneroso all'interno del paese da un soggetto passivo che agisce in quanto tale; 

(...)».

4        A norma dell'art. 13, parte B, della sesta direttiva:

«Fatte salve altre disposizioni comunitarie, gli Stati membri esonerano, alle
condizioni da essi stabilite per assicurare la corretta e semplice
applicazione delle esenzioni sottoelencate e per prevenire ogni possibile
frode, evasione ed abuso:

(...)

d)      le operazioni seguenti:

(...)

3\.       le operazioni, compresa la negoziazione, relative ai depositi di
fondi, ai conti correnti, ai pagamenti, ai giroconti, ai crediti, agli assegni
e ad altri effetti commerciali, ad eccezione del ricupero dei crediti;

(...)

5\.       le operazioni, compresa la negoziazione, eccettuate la custodia e la
gestione, relative ad azioni, quote parti di societa o associazioni,
obbligazioni, altri titoli, ad esclusione:

-        dei titoli rappresentativi di merci;

-        dei diritti o titoli di cui all'articolo 5, paragrafo 3;

(...)».

  _Il diritto nazionale_

5        Ai sensi dell'art. 1, n. 1, punto 1, della legge relativa all'imposta
sul valore aggiunto [Arvonlisaverolaki (1501/1993)], del 30 dicembre 1993,
come modificata dalla legge del 29 dicembre 1994 [(1486/1994), in proseguo
l'«AVL»], l'IVA e versata allo Stato su qualsiasi vendita di beni e servizi
effettuata in Finlandia nell'ambito di un'attivita commerciale.

6        Risulta dall'art. 9, primo comma, dell'AVL che e l'acquirente il
soggetto passivo dell'imposta dovuta sui beni e sui servizi venduti in
Finlandia da uno straniero, che ivi non ha una sede di attivita stabile e non
ha chiesto di esservi registrato quale soggetto passivo sul fondamento
dell'art. 12, secondo comma, dell'AVL.

7        A norma dell'art. 41 dell'AVL, la vendita di servizi finanziari non e
assoggettata all'IVA. Risulta dall'art. 42, n. 1, punti 4 e 6, della stessa
legge che i servizi finanziari includono le operazioni di pagamento e le
operazioni su titoli.

8        L'art. 42, terzo comma, dell'AVL prevede che le operazioni su titoli
includono la vendita e la negoziazione di azioni e titoli comparabili nonche
di crediti e derivati, anche smaterializzati.

  **Controversia nella causa principale e questione pregiudiziale**

9        La Nordea e la filiale finlandese della Nordea Bank AB, con sede in
Svezia. Si tratta di una banca commerciale che esercita attivita concernenti
tanto la clientela privata che le imprese. Fra le altre attivita bancarie,
essa provvede all'acquisto ed alla negoziazione di titoli nonche di divise e
fornisce anche servizi di investimenti e fiduciari. La Nordea e il
rappresentante di un raggruppamento di soggetti passivi dell'IVA costituito
dal gruppo Nordea.

10      La Nordea ha acquistato servizi dalla Society for Worldwide Interbank
Financial Telecommunication - SWIFT SC (in prosieguo: la «SWIFT»), una
cooperativa posseduta insieme da piu di duemila istituti finanziari ripartiti
tra piu di duecento paesi.

11      La SWIFT gestisce un servizio mondiale di messaggeria elettronica per
organismi finanziari (in prosieguo: i «servizi swift) che permette a piu di
novemila banche, istituti finanziari e di gestione di titoli nonche di altre
societa clienti di scambiare tra loro messaggi finanziari standardizzati
tramite un software sviluppato dall'impresa stessa e la sua rete
internazionale criptata di trasmissione di dati. Grazie a tale rete di
trasmissione di dati che ha istituito e di cui assicura la manutenzione, la
SWIFT provvede in particolare al trattamento di messaggi concernenti pagamenti
interbancari ed operazioni su titoli. Gli organismi finanziari aderenti alla
SWIFT sono connessi alla rete attraverso le proprie installazioni
informatiche, grazie ad una connessione specifica («gateway»). L'impresa in
questione esige dai suoi clienti, al fine di accedere ai suoi servizi,
l'impiego di apparecchiature informatiche da essa previamente autorizzate.

12      I pagamenti interbancari possono essere suddivisi tra pagamenti
nazionali e pagamenti internazionali. I servizi swift sono utilizzati
soprattutto per i pagamenti internazionali, ma la proporzione di pagamenti
nazionali tenderebbe all'aumento.

13      Secondo il giudice del rinvio il procedimento di trasmissione di
messaggi concernenti i pagamenti interbancari prevede che, quando un messaggio
e inviato sulla rete SWIFT, la banca emittente riceve una prima conferma
(«acknowledgment») attestante che il messaggio e stato ricevuto ai fini del
trattamento da parte della SWIFT. Dalla formalita in parola scaturisce la
responsabilita finanziaria della SWIFT per la trasmissione del messaggio
stesso e per la realizzazione dell'operazione conformemente a quest'ultimo.
Dopo l'arrivo della prima conferma, l'operazione indicata nel messaggio
diviene irrevocabile. A partire dal momento in cui la banca destinataria
conferma al sistema di aver ricevuto il suddetto messaggio, viene meno la
responsabilita della SWIFT per la realizzazione dell'operazione. In pari tempo
la SWIFT invia alla banca che ha emesso l'ordine un'attestazione di
ricevimento del messaggio.

14      Oltre alle precedenti operazioni di pagamento, i servizi swift sono
utilizzati anche per realizzare operazioni transfrontaliere su titoli. Secondo
il giudice del rinvio solo la registrazione delle azioni sul conto titoli del
cliente realizzata tramite i servizi swift fornisce una protezione contro i
terzi, anche se il diritto di proprieta dei titoli e gia trasferito al momento
della realizzazione dell'operazione in borsa. La responsabilita della SWIFT
per i messaggi connessi ad operazioni su titoli e simile a quella descritta
per i pagamenti interbancari.

15      Al fine di garantire il segreto bancario, la SWIFT puo e deve accedere
solo alle zone dei messaggi necessari per assicurare la loro conformita alle
norme di trasmissione dei messaggi.

16      Le spese della Nordea per i servizi swift, la connessione ai servizi
stessi ed il suo mantenimento hanno ammontato ad EUR 1 999 559,96 per
l'esercizio 2001. In applicazione del meccanismo di autoliquidazione, sono
stati pagati su tale somma EUR 439 903,19 di IVA.

17      Con decisione 22 febbraio 2006, il Konserniverokeskus (Centro fiscale
per i raggruppamenti di imprese) ha respinto la domanda di rimborso dell'IVA
presentata dalla Nordea per l'esercizio 2001. La domanda verteva sull'IVA
pagata per i servizi swift nel dicembre 2001.

18      La Nordea ha adito lo Helsingin hallinto-oikeus (tribunale
amministrativo di Helsinki) al fine di ottenere l'annullamento della decisione
del Konserniverokeskus ed il rimborso dell'IVA da essa versata per i servizi
swift in applicazione del meccanismo di autoliquidazione.

19      Con decisione 29 febbraio 2008, lo Helsingin hallinto-oikeus ha
respinto il ricorso della Nordea fondandosi sulle disposizioni applicabili del
diritto nazionale, sull'art. 13, parte B, lett. d), punto 3, della sesta
direttiva, nonche sulla sentenza 5 giugno 1997, causa C‑2/95, SDC (Racc. pag.
I‑3017).

20      Avverso quest'ultima decisione, la Nordea ha proposto un ricorso per
cassazione dinanzi al Korkein hallinto-oikeus che ha deciso di sospendere il
procedimento e di sottoporre alla Corte la seguente questione pregiudiziale:

«Se l'art. 13, parte B, lett. d), punti 3 e 5, della sesta direttiva (...)
debba essere interpretato nel senso che sono esentati dall'imposta sul valore
aggiunto i servizi swift, descritti al punto 1 della presente decisione, ai
quali si ricorre nello svolgimento di pagamenti e operazioni su titoli tra
istituti di credito».

  **Sulla questione pregiudiziale**

  _Osservazioni preliminari_

21      Prima di analizzare il fondamento normativo di un'eventuale esenzione
dei servizi swift, come quelli in discussione nella causa principale, occorre
precisare che i servizi di cui trattasi rientrano, il che e pacifico,
nell'ambito di applicazione della sesta direttiva, in quanto costituiscono una
prestazione di servizi effettuata a titolo oneroso ai sensi dell'art. 2, punto
1, di quest'ultima, tenuto conto della circostanza che tra gli istituti di
credito clienti e la SWIFT intercorre un rapporto giuridico e che il prezzo
che quest'ultima riceve dai suoi clienti rappresenta il controvalore effettivo
dei servizi forniti a questi ultimi dalla stessa impresa (v., in tal senso,
sentenza 10 marzo 2011, causa C‑540/09, Skandinaviska Enskilda Banken, non
ancora pubblicata nella Raccolta, punto 18 e giurisprudenza ivi citata).

22      Occorre rammentare che, secondo la giurisprudenza della Corte, le
esenzioni di cui all'art. 13 della sesta direttiva costituiscono nozioni
autonome del diritto dell'Unione, che mirano ad evitare divergenze
nell'applicazione del sistema dell'IVA da uno Stato membro all'altro (v.
sentenza Skandinaviska Enskilda Banken, cit., punto 19 e giurisprudenza ivi
citata).

23      È opportuno anche ricordare che i termini con i quali sono state
enunciate le esenzioni di cui all'art. 13 della sesta direttiva devono essere
interpretati restrittivamente, dato che tali esenzioni costituiscono deroghe
al principio generale secondo cui l'IVA e riscossa per ogni prestazione di
servizi effettuata a titolo oneroso da un soggetto passivo (v., in tal senso,
sentenza Skandinaviska Enskilda Banken, cit., punto 20 e giurisprudenza ivi
citata).

  _Sull 'esenzione dall'IVA dei servizi swift_

24      In base ad una giurisprudenza consolidata, per essere considerate
operazioni esenti ai sensi dell'art. 13, parte B, lett. d), punti 3 e 5, della
sesta direttiva, i servizi forniti devono formare un insieme distinto,
valutato globalmente, che abbia l'effetto di adempiere le funzioni specifiche
ed essenziali di un servizio descritto da tali punti. Per quanto riguarda le
operazioni relative ai giroconti, ai sensi dell'art. 13, parte B, lett. d),
punto 3, di detta direttiva, i servizi forniti devono essere idonei ad operare
trasferimenti di fondi ed a implicare modifiche giuridiche ed economiche.
Occorre distinguere il servizio esente, ai sensi della sesta direttiva, dalla
fornitura di una semplice prestazione materiale o tecnica, come il mettere a
disposizione della banca un sistema informatico. A tale scopo il giudice
nazionale deve esaminare in particolare il grado di responsabilita del
prestatario di servizi nei confronti delle banche, segnatamente se questa
responsabilita sia limitata agli aspetti tecnici o si estenda agli elementi
specifici ed essenziali delle operazioni (v., in tal senso, sentenze SDC,
cit., punto 66, nonche 13 dicembre 2001, causa C‑235/00, CSC Financial
Services, Racc. pag. I‑10237, punti 25 e 26).

25      La Corte ha anche dichiarato che il giroconto e un'operazione
consistente nell'esecuzione di un ordine di trasferimento di una somma di
denaro da un conto bancario ad un altro. Esso si caratterizza segnatamente per
il fatto di implicare il mutamento del rapporto giuridico ed economico in
atto, da un lato, tra il mandante e il beneficiario e, dall'altro, tra costoro
e la loro rispettiva banca nonche, eventualmente, tra le banche. Inoltre,
l'operazione che implica questo mutamento e il semplice trasferimento dei
fondi tra i conti, indipendentemente dalla sua causale (v., in tal senso,
sentenza SDC, cit., punto 53).

26      Inoltre, secondo la giurisprudenza della Corte, l'esame in parola
relativo alle operazioni concernenti i giroconti o i pagamenti ai sensi
dell'art. 13, parte B, lett. d), punto 3, della sesta direttiva vale in linea
di principio, mutatis mutandis, per le operazioni su titoli ai sensi dell'art.
13, parte B, lett. d), punto 5, della medesima direttiva (v., in tal senso,
citate sentenze CSC Financial Services, punto 27, e Skandinaviska Enskilda
Banken, punto 33).

27      Cosi niente osta a che servizi affidati ad operatori esterni agli
istituti di credito, i quali pertanto non intrattengono un rapporto diretto
con i clienti dei suddetti istituti, siano esentati dall'IVA (v., in tal
senso, sentenza SDC, cit., punto 59) a condizione che tali servizi formino un
insieme distinto, visto nella sua globalita, che sia idoneo a svolgere le
funzioni specifiche ed essenziali delle operazioni finanziarie previste
all'art. 13, parte B, lett. d), punti 3 e 5, della sesta direttiva.

28      Al fine di poter valutare se i servizi swift rispondano ad un criterio
del genere, si deve esaminare, da una parte, se la fornitura dei servizi in
questione possa implicare modifiche giuridiche ed economiche analoghe alle
modifiche generate dai pagamenti interbancari o dalle operazioni su titoli in
quanto tali e, dall'altra, se la responsabilita della SWIFT verso i suoi
clienti si limiti agli aspetti tecnici o si estenda agli elementi specifici ed
essenziali delle suddette operazioni finanziarie.

29      Quanto al primo aspetto, la Nordea fa valere, da un lato che, senza i
servizi swift, i pagamenti internazionali o le operazioni transfrontaliere sui
titoli sarebbero in pratica impossibili e, dall'altro, che solo la
registrazione dei titoli sul conto titoli del cliente fornisce la protezione
contro i terzi, anche se il diritto di proprieta dei titoli e gia trasferito
al momento della realizzazione dell'operazione in borsa, prima della
trasmissione dei messaggi inviati sulla rete della SWIFT, talche i servizi in
parola influiscono implicitamente sulla situazione giuridica ed economica
degli istituti di credito nonche su quella dei loro clienti.

30      Tuttavia, come indicato dal giudice del rinvio, da tutti gli Stati
membri che hanno presentato osservazioni e dalla Commissione europea, senza
che cio sia contestato dalla Nordea, i servizi swift sono servizi di
messaggeria elettronica tramite i quali gli ordini di pagamento e gli ordini
concernenti le operazioni su titoli sono trasmessi da un istituto di credito
all'altro in maniera sicura ed affidabile, dato che la SWIFT non dispone di un
accesso al contenuto stesso dei messaggi cosi trasmessi.

31      Pur supponendo, come sostiene la Nordea, che i servizi swift siano, su
numerosi mercati, indispensabili e gli unici disponibili, cio non toglie che
il mero fatto che un componente sia indispensabile alla realizzazione di
un'operazione esente non consente di concludere a favore dell'esenzione del
servizio corrispondente a detto componente (v. sentenza SDC, cit., punto 65).

32      Non e neppure posto in dubbio che, se e vero che gli ordini di
trasferimento di fondi o quelli volti ad effettuare talune operazioni su
titoli devono essere trasmessi attraverso i sistemi informatici autorizzati
dalla SWIFT affinche la loro sicurezza sia garantita, il trasferimento dei
diritti di proprieta relativi ai suddetti fondi o, all'occorrenza, titoli, e
operato solo dagli istituti di credito medesimi nell'ambito dei rapporti
giuridici con i rispettivi clienti.

33      Dalla giurisprudenza citata ai punti 24‑26 della presente sentenza,
emerge anche che le modifiche giuridiche ed economiche tali da poter
caratterizzare un'operazione esente da IVA risultano soltanto dal
trasferimento di proprieta, effettivo o potenziale, relativamente ai fondi o
ai titoli, senza che sia necessaria l'opponibilita ai terzi dell'operazione
cosi realizzata.

34      Di conseguenza i servizi swift, dal momento che sono servizi di
messaggeria elettronica aventi ad oggetto unicamente la trasmissione di dati,
non svolgono, in quanto tali, alcuna tra le funzioni di una delle operazioni
finanziarie di cui all'art. 13, parte B, lett. d), punti 3 e 5, della sesta
direttiva, cioe quelle aventi l'effetto di trasferire fondi o titoli, e non ne
posseggono quindi le caratteristiche.

35      Circa il secondo aspetto, la Nordea sostiene che la responsabilita
economica molto ampia della SWIFT per la trasmissione corretta e sicura di
messaggi finanziari, comportante un tetto annuo di EUR 75 milioni per
incidente e di EUR 150 milioni all'anno, nonche il ruolo della SWIFT quale
garante della regolarita dei trasferimenti finanziari, implicano che i servizi
swift non sono servizi meramente tecnici.

36      Nondimeno l'importanza delle conseguenze finanziarie della
responsabilita della SWIFT non puo essere rilevante al fine di poter valutare
se la responsabilita in parola si estenda agli elementi specifici ed
essenziali delle operazioni finanziarie di cui alla causa principale.

37      Inoltre, come ha fatto valere il governo belga, a norma del punto 4
delle condizioni contrattuali generali della SWIFT («Swift General Terms and
Conditions») del 1° gennaio 2010, disponibili sul sito Internet della SWIFT,
gli obblighi contrattuali di tale impresa si limitano agli aspetti tecnici dei
servizi di messaggeria, in particolare alle messa in opera, all'attivazione,
al raccordo, alla manutenzione ed alla licenza del software, con la
conseguenza che la SWIFT ha solo una responsabilita concernente la
trasmissione in buona e debita forma dei messaggi finanziari per il tramite di
un sistema informatico autorizzato.

38      Pertanto, come emerge dall'insegnamento tratto dal punto 34 della
presente sentenza e come sostenuto da tutti gli Stati membri che hanno
presentato osservazioni nonche dalla Commissione, la responsabilita
contrattuale della SWIFT verso la Nordea concerne soltanto l'obbligo di
garantire la sicurezza e la leggibilita dei dati trasmessi nonche l'obbligo di
risarcire gli eventuali danni causati da una trasmissione carente o tardiva
dei dati.

39      Occorre quindi constatare che, nella causa principale, la
responsabilita della SWIFT si limita agli aspetti tecnici e non si estende
agli elementi specifici ed essenziali delle operazioni finanziarie di cui alla
causa principale.

40      Tenuto conto dell'insieme delle precedenti considerazioni, occorre
risolvere la questione sollevata dichiarando che l'art. 13, parte B, lett. d),
punti 3 e 5, della sesta direttiva deve essere interpretato nel senso che
l'esenzione dall'IVA prevista in tale disposizione non copre servizi swift,
come quelli di cui alla causa principale.

  **Sulle spese**

41      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**L 'art. 13, parte B, lett. d), punti 3 e 5, della sesta direttiva del
Consiglio 17 maggio 1977, 77/388/CEE, in materia di armonizzazione delle
legislazioni degli Stati membri relative alle imposte sulla cifra di affari -
Sistema comune di imposta sul valore aggiunto: base imponibile uniforme, deve
essere interpretato nel senso che l'esenzione dall'imposta sul valore aggiunto
prevista in tale disposizione non copre servizi di messaggeria elettronica per
istituti finanziari, come quelli di cui alla causa principale.**

Firme

* * *

* Lingua processuale: il finlandese. 


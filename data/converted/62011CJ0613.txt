

SENTENZA DELLA CORTE (Nona Sezione)

21 marzo 2013 (*)

«Inadempimento di uno Stato -Aiuti di Stato - Aiuto concesso dalla Repubblica
italiana a favore del settore della navigazione in Sardegna - Decisione
2008/92/CE della Commissione che constata l'incompatibilita di detto aiuto con
il mercato comune e che ne ordina il recupero presso i beneficiari - Omessa
esecuzione entro il termine impartito»

Nella causa C‑613/11,

avente ad oggetto il ricorso per inadempimento, ai sensi dell'articolo 108,
paragrafo 2, TFUE, proposto il 30 novembre 2011,

**Commissione europea,** rappresentata da D. Grespan e B. Stromsky, in qualita
di agenti, con domicilio eletto in Lussemburgo,

ricorrente,

contro

**Repubblica italiana,** rappresentata da G. Palmieri, in qualita di agente,
assistita da S. Fiorentino, avvocato dello Stato, con domicilio eletto in
Lussemburgo,

convenuta,

LA CORTE (Nona Sezione),

composta dal sig. J. Malenovský (relatore), presidente di sezione, dal sig. M.
Safjan e dalla sig.ra A. Prechal, giudici,

avvocato generale: sig. P. Cruz Villalon

cancelliere: sig. A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il suo ricorso, la Commissione europea chiede alla Corte di
dichiarare che la Repubblica italiana, non avendo adottato, entro i termini
stabiliti, tutti i provvedimenti necessari per recuperare l'aiuto dichiarato
illegittimo ed incompatibile con il mercato comune dalla decisione 2008/92/CE
della Commissione, del 10 luglio 2007, relativa ad un regime di aiuti di Stato
dell'Italia a favore del settore della navigazione in Sardegna (GU 2008, L 29,
pag. 24), e venuta meno agli obblighi ad essa incombenti in forza del Trattato
FUE e degli articoli 2 e 5 della predetta decisione.

  **Contesto normativo**

2        Il considerando 13 del regolamento (CE) n. 659/1999 del Consiglio,
del 22 marzo 1999, recante modalita di applicazione dell'articolo [108 TFUE]
(GU L 83, pag. 1), e cosi redatto:

«considerando che in caso di aiuti illegali non compatibili con il mercato
comune occorrerebbe ripristinare la concorrenza effettiva; che a tal fine e
necessario che l'aiuto, compresi gli interessi, venga recuperato senza
indugio; che e opportuno che il recupero avvenga nel rispetto delle procedure
di legge nazionali; che l'applicazione di queste procedure non dovrebbe
impedire, facendo ostacolo ad un'esecuzione immediata ed effettiva della
decisione della Commissione, il ripristino della concorrenza effettiva; che,
per ottenere detto risultato, gli Stati membri dovrebbero adottare tutte le
misure necessarie per garantire l'efficacia della decisione della
Commissione».

3        L'articolo 14 del regolamento n. 659/1999, rubricato «Recupero degli
aiuti», stabilisce quanto segue:

«1.      Nel caso di decisioni negative relative a casi di aiuti illegali la
Commissione adotta una decisione con la quale impone allo Stato membro
interessato di adottare tutte le misure necessarie per recuperare l'aiuto dal
beneficiario (in seguito denominata "decisione di recupero"). La Commissione
non impone il recupero dell'aiuto qualora cio sia in contrasto con un
principio generale del diritto comunitario.

2.      All'aiuto da recuperare ai sensi di una decisione di recupero si aggiungono gli interessi calcolati in base a un tasso adeguato stabilito dalla Commissione. Gli interessi decorrono dalla data in cui l'aiuto illegittimo e diventato disponibile per il beneficiario, fino alla data del recupero. 

3.      Fatta salva un'eventuale ordinanza della Corte di giustizia delle Comunita europee emanata ai sensi dell'articolo [278 TFUE], il recupero va effettuato senza indugio secondo le procedure previste dalla legge dello Stato membro interessato, a condizione che esse consentano l'esecuzione immediata ed effettiva della decisione della Commissione. A tal fine e in caso di procedimento dinanzi ai tribunali nazionali, gli Stati membri interessati adottano tutte le misure necessarie disponibili nei rispettivi ordinamenti giuridici, comprese le misure provvisorie, fatto salvo il diritto comunitario». 

4        Ai sensi dell'articolo 23, paragrafo 1, dello stesso regolamento:

«Qualora lo Stato membro interessato non si conformi ad una decisione
condizionale o negativa, in particolare nei casi di cui all'articolo 14, la
Commissione puo adire direttamente la Corte di giustizia [dell'Unione europea]
ai sensi dell'articolo [108, paragrafo 2, TFUE]».

  **Fatti**

5        Il dispositivo della decisione 2008/92 e cosi formulato:

« _Articolo 1_

L'aiuto di Stato sotto forma di prestiti e locazioni finanziarie, concessi
alle imprese di navigazione in forza della legge 15 maggio 1951, n. 20, della
regione Sardegna, nel testo modificato dalla legge del 4 giugno 1988, n. 11 e
incompatibile con il mercato comune.

_Articolo 2_

1.      L'Italia prende tutti i provvedimenti necessari per recuperare dai beneficiari l'aiuto di cui all'articolo 1, gia posto illegalmente a loro disposizione e corrispondente alla differenza tra l'importo totale che i beneficiari avrebbero pagato per gli interessi e le spese accessorie alle normali condizioni di mercato praticate alla data in cui i prestiti sono stati contratti, ed il totale degli interessi e delle spese accessorie effettivamente pagate dai beneficiari stessi. 

2.      Il recupero viene eseguito senza indugio conformemente alle procedure del diritto interno, a condizione che queste consentano l'esecuzione immediata ed effettiva della presente decisione. L'aiuto da recuperare comprende gli interessi, che decorrono dalla data in cui l'aiuto e divenuto disponibile per i beneficiari fino alla data del recupero. 

3.      Per le rate di prestiti ancora in corso alla data di notifica della presente decisione, l'Italia provvede affinche il saldo degli stessi sia eseguito dal mutuatario alle normali condizioni di mercato. 

(…)

_Articolo 5_

Entro due mesi dalla notifica della presente decisione, l'Italia informa la
Commissione dei provvedimenti presi per conformarvisi.

_Articolo 6_

La Repubblica italiana e destinataria della presente decisione».

6        La decisione 2008/92 precisava, al suo considerando 64, che, dato che
la Commissione non e stata in grado di quantificare direttamente l'elemento di
aiuto ne l'ammontare totale dell'aiuto da recuperare nei confronti di ciascun
beneficiario, spettava alle autorita italiane determinare tali elementi e
comunicare alla Commissione le somme da recuperare presso ogni beneficiario.

7        In data 11 luglio 2007 la decisione 2008/92 e stata notificata alla
Repubblica italiana con il numero C(2007) 3257\.

  **Fase precontenziosa**

8        Con lettera del 5 novembre 2007, la Commissione ha ricordato alla
Repubblica italiana l'obbligo imposto dalla decisione 2008/92 di recuperare
l'aiuto dichiarato illegittimo e incompatibile con il mercato comune dalla
medesima e di informarla, entro i due mesi dalla notifica di tale decisione,
dei provvedimenti adottati per conformarvisi. La Commissione ha sottolineato
che, alla data di detta lettera, non aveva ancora ricevuto alcuna informazione
riguardante i provvedimenti adottati da tale Stato membro per procedere al
recupero di detto aiuto e ha ricordato il proprio potere di adire la Corte per
chiederle di dichiarare l'inadempimento del medesimo Stato membro in virtu
dell'articolo 88, paragrafo 2, CE. La Commissione ha chiesto alla Repubblica
italiana di risponderle entro il 9 novembre 2007.

9        Nel marzo del 2010, la Commissione ha ricevuto un esposto da una
societa che gestiva vari collegamenti marittimi tra l'Italia continentale, la
Sardegna e la Corsica con cui le veniva chiesto di deferire la Repubblica
italiana alla Corte ai sensi dell'articolo 108, paragrafo 2, TFUE per il
mancato rispetto della decisione 2008/92. Con lettera del 31 marzo 2010, i
servizi della Commissione hanno trasmesso tale esposto a detto Stato membro
chiedendogli di fornire le proprie osservazioni in proposito entro un mese.

10      Con lettera del 14 aprile 2011, la Commissione ha ricordato a detto
Stato membro l'obbligo di eseguire la decisione 2008/92 e gli ha imposto di
fornire informazioni dettagliate quanto alle misure adottate o previste per
conformarsi a tale decisione, una lista dei beneficiari del regime di aiuti e
degli importi recuperati o da recuperare e la prova che tali beneficiari
avessero ricevuto l'ingiunzione di restituire gli aiuti illegittimi di cui
trattasi o dell'avvenuta restituzione.

11      Nella sua risposta del 30 maggio 2011 a detta lettera, la Repubblica
italiana ha osservato che la Banca di Credito Sardo, nella sua qualita di
soggetto gestore del fondo istituito dal regime di aiuti di cui trattasi,
aveva intimato, nel corso del luglio del 2009, la restituzione degli aiuti
accordati alle sette imprese beneficiarie di detto regime, vale a dire
l'Ancora di Venere di Romano Francesco & C. Snc. (in prosieguo: l'«Ancora di
Venere»); la Maris - Mari di Sardegna Srl di navigazione; la Navisarda
Compagnia Marittima e Mercantile Srl (in prosieguo: la «Navisarda»); l'Impresa
individuale Romani Augusta; la Sardegna Flotta Sarda di Navigazione SpA (in
prosieguo: la «Sardegna Flotta Sarda»); la Moby SpA, e la Vincenzo Onorato.

12      Poiche nessuna di tali imprese aveva restituito le somme, come
richiesto dalla Banca di Credito Sardo, le autorita italiane avrebbero avviato
le procedure per la restituzione delle somme in questione, inviando apposite
ingiunzioni di pagamento nel corso del novembre 2010. La Repubblica italiana
ha allegato tali ingiunzioni alla propria lettera del 30 maggio 2011 e ha
aggiunto che tre ordini di recupero erano stati impugnati dinanzi al giudice
nazionale dall'Ancora di Venere, dalla Navisarda nonche dalla Moby SpA e che,
cio premesso, essi erano stati sospesi in attesa del giudizio nel merito. A
suo avviso, solo nella causa promossa dall'Ancora di Venere si era gia tenuta
la prima udienza e la sospensione era stata confermata. Peraltro, detto Stato
membro ha osservato, nella medesima lettera, che la Sardegna Flotta Sarda era
sottoposta ad una procedura di fallimento.

13      Dato che la Commissione ha sollecitato precisazioni ulteriori da parte
delle autorita italiane, e successivamente intervenuto uno scambio di
corrispondenza tra queste ultime e detta istituzione.

14      È pacifico che durante tutta la fase precontenziosa la Commissione ha
insistito sulla necessita di procedere all'esecuzione immediata ed effettiva
della decisione 2008/92. Inoltre, essa ha chiesto piu volte informazioni e
chiarimenti ulteriori in merito ai beneficiari degli aiuti illegittimamente
erogati e alle modalita di recupero di tali aiuti. Ritenendo che la Repubblica
italiana non avesse fornito gli elementi di prova idonei a dimostrare che
aveva effettivamente eseguito detta decisione, la Commissione ha deciso di
proporre il presente ricorso.

  **Sul ricorso**

  _Argomenti delle parti_

15      La Commissione addebita alla Repubblica italiana di non aver adottato,
entro i termini stabiliti, i provvedimenti necessari per sopprimere gli aiuti
dichiarati illegittimi e incompatibili con il mercato comune con la decisione
2008/92 e per recuperare i medesimi presso le imprese beneficiarie.

16      A tal proposito la Commissione sostiene che l'articolo 5 della
decisione 2008/92 prevedeva che la Repubblica italiana doveva informarla,
entro due mesi dalla notificazione di tale decisione, in merito alle misure
adottate per conformarsi alla medesima. A suo avviso, poiche tale termine
ultimo non e stato prorogato nella successiva corrispondenza con le autorita
italiane e la decisione 2008/92 e stata notificata l'11 luglio 2007, il
termine entro cui tale Stato membro avrebbe dovuto eseguire detta decisione e
adempiere ai suoi obblighi era l'11 settembre 2007. Infatti, con lettera del 5
novembre 2007, alla Repubblica italiana veniva ricordato che la Commissione
poteva ricorrere alla Corte a titolo dell'articolo 108, paragrafo 2, TFUE,
circostanza che proverebbe che essa considerava che il termine di esecuzione
di detta decisione fosse gia stato superato.

17      La Commissione ricorda che, secondo una costante giurisprudenza, il
solo mezzo di difesa che uno Stato membro puo opporre al ricorso per
inadempimento proposto dalla Commissione sulla base dell'articolo 108,
paragrafo 2, secondo comma, TFUE e quello dell'impossibilita assoluta di dare
correttamente esecuzione alla decisione di cui trattasi.

18      Orbene, la Repubblica italiana non avrebbe mai invocato
l'impossibilita assoluta di dare correttamente esecuzione alla decisione
2008/92, ma si sarebbe limitata a dedurre difficolta di ordine pratico che
avrebbero impedito, sino alla data di proposizione del presente ricorso, il
recupero di qualsivoglia aiuto concesso ai sensi del regime originario, quali
il cambiamento dell'ente amministrativo deputato ad effettuare il recupero o
le procedure contenziose iniziate da taluni beneficiari.

19      Di conseguenza, secondo la Commissione, e giocoforza constatare nella
fattispecie che, quasi quattro anni dopo l'adozione della decisione 2008/92,
le autorita italiane devono ancora recuperare gli aiuti illegittimi e
incompatibili con il mercato comune erogati, aumentati degli interessi.
Sarebbe dunque manifesto che le procedure nazionali applicate non hanno
permesso un recupero «immediato ed effettivo» di detti aiuti e che, di
conseguenza, la Repubblica italiana non ha rispettato gli obblighi ad essa
incombenti in virtu di detta decisione.

20      Per quanto riguarda l'argomento vertente sulla violazione dell'obbligo
di informazione della Commissione, quest'ultima sostiene che nessuna delle
informazioni richieste e stata trasmessa dalla Repubblica italiana entro il
termine di due mesi previsto dall'articolo 5 della decisione 2008/92. Pertanto
detto Stato membro avrebbe informato la Commissione per la prima volta del
fatto che le procedure di recupero erano state avviate solo con lettera del 30
maggio 2011\.

21      Inoltre, la Commissione precisa che, alla data di proposizione del
presente ricorso, la Repubblica italiana non l'aveva informata che la
procedura di recupero era stata completata.

22      Nel suo controricorso, la Repubblica italiana si rimette alla saggezza
della Corte per quanto riguarda il ricorso proposto dalla Commissione. Essa
chiede tuttavia alla Corte di «dichiarare, in ogni caso, non dovuto il
recupero quanto meno in relazione alle somme percepite dalla Navisarda,
dall'Ancora di Venere e dalla Sardegna Flotta Sarda».

23      Detto Stato membro riconosce di non essere in grado di contestare il
fondamento del ricorso, dimostrando di aver proceduto all'integrale recupero
degli aiuti di cui trattasi. Tuttavia, esso intende circoscrivere il contenuto
del suo obbligo tenuto conto della situazione particolare delle tre imprese
beneficiarie soprammenzionate.

24      Per quanto riguarda, in primo luogo, la Navisarda, la Repubblica
italiana intende dimostrare che l'aiuto erogato a detta impresa di trasporto
marittimo non ha inciso sugli scambi intracomunitari. Infatti, quest'ultima si
limiterebbe a svolgere un'attivita di piccolo cabotaggio lungo il litorale
nazionale e una tale attivita presenterebbe un carattere esclusivamente
locale. Pertanto, secondo detto Stato membro, occorre escludere dall'importo
complessivo da recuperare l'importo dell'aiuto erogato alla Navisarda.

25      Per quanto riguarda, in secondo luogo, l'Ancora di Venere, la
Repubblica italiana sostiene che la quota degli aiuti originariamente concessi
a detta impresa deve essere esclusa dagli importi da recuperare in quanto
compresa nei limiti quantitativi dell'aiuto de minimis, ai sensi del
regolamento (CE) n. 1998/2006 della Commissione, del 15 dicembre 2006,
relativo all'applicazione degli articoli [87 CE] e [88 CE] agli aiuti
d'importanza minore (de minimis) (GU L 379, pag. 5).

26      Per quanto riguarda, in terzo luogo, la Sardegna Flotta Sarda, detto
Stato membro fa valere che quest'ultima e stata dichiarata fallita nel 1994,
ovvero 13 anni prima dell'adozione della decisione 2008/92 che ha ordinato il
recupero. A tal proposito, la Repubblica italiana riconosce di non aver
formalmente chiesto l'insinuazione degli aiuti recuperabili al passivo
fallimentare. Tuttavia, essa precisa che detta insinuazione non avrebbe avuto,
ad ogni modo, alcuna incidenza sulle effettive possibilita di recupero, poiche
l'attivo di detta impresa non era sufficiente a soddisfare, se non in minima
parte, i creditori privilegiati. Inoltre, detto Stato membro si interroga
sull'interesse reale di una tale insinuazione, in quanto non si pone alcuna
esigenza di ripristino delle condizioni di concorrenza per quanto riguarda
un'impresa in stato di insolvenza e sottoposta ad una procedura concorsuale
finalizzata alla liquidazione del suo patrimonio.

27      Nella sua replica, la Commissione mantiene le proprie conclusioni
iniziali. A suo avviso, non emerge dagli atti che detto Stato membro abbia
invocato l'impossibilita assoluta di eseguire la decisione 2008/92, e nemmeno
che esso abbia chiesto alla Commissione di modificare detta decisione per
consentirle di superare le difficolta connesse all'attuazione effettiva ed
immediata della medesima.

28      La Commissione ricorda anche che la presente causa riguarda unicamente
l'inadempimento della Repubblica italiana, ovvero la questione se quest'ultima
abbia preso, nei termini stabiliti, tutti i provvedimenti necessari a
sopprimere il regime di aiuti di Stato giudicato illegittimo e incompatibile
con il mercato comune dalla decisione 2008/92, e non tratta
dell'individuazione dei singoli beneficiari di detto regime ne della
determinazione delle somme che sono tenuti a restituire. Poiche detta
decisione riguarda un regime di aiuti e non gli aiuti individuali concessi ai
sensi del regime, spetterebbe allo Stato membro interessato effettuare tali
determinazioni, in cooperazione con la Commissione. Ogni eventuale contenzioso
riguardante queste ultime rimarrebbe nella competenza del giudice nazionale,
che potrebbe rivolgere alla Corte le questioni pregiudiziali che reputi
necessarie. Pertanto, non spetterebbe alla Corte dichiarare che, nella
fattispecie, gli aiuti versati a imprese particolari, quali la Navisarda,
l'Ancora di Venere e la Sardegna Flotta Sarda, non devono essere restituiti.

29      La Commissione considera che, indipendentemente dalla posizione
definitiva che essa assumera in relazione alle imprese che, secondo l'Italia,
dovrebbero essere escluse dalla procedura di recupero, resta comunque il fatto
che l'Italia non ha correttamente eseguito la decisione 2008/92 e che detto
Stato non ha sostenuto, inoltre, che tutti i beneficiari dovrebbero essere
esclusi da detto recupero.

30      Nella sua controreplica, la Repubblica italiana mantiene le proprie
conclusioni iniziali. Essa precisa che, essendo incontestato che il regime di
aiuti di cui trattasi ha interessato unicamente sette imprese, la Corte
conserva il potere di stabilire in quale misura il ricorso della Commissione
sia fondato e, pertanto, di dichiarare l'eventuale inadempimento di detto
Stato membro per quanto riguarda i soli casi in cui non e stata dimostrata
l'inesistenza dell'obbligo di recupero o l'impossibilita assoluta di eseguire
la decisione 2008/92. Ove la Corte dovesse effettivamente constatare
l'inadempimento di detto Stato membro, sarebbe inoltre utile circoscrivere la
portata dell'obbligo di esecuzione della sua sentenza.

31      Infatti, un ricorso per inadempimento proposto dinanzi alla Corte non
dovrebbe necessariamente concludersi con una sentenza di accoglimento o di
rigetto integrale di detto ricorso, ma potrebbe anche concludersi con una
decisione che dichiari il medesimo parzialmente fondato.

  _Giudizio della Corte_

32      Conformemente a una giurisprudenza costante della Corte, la
soppressione di un aiuto illegittimo mediante recupero e la logica conseguenza
dell'accertamento della sua illegittimita (sentenze del 14 aprile 2011,
Commissione/Polonia, C‑331/09, Racc. pag. I‑2933, punto 54, nonche del 28
luglio 2011, Diputacion Foral de Vizcaya e a./Commissione, da C‑471/09 P a
C‑473/09 P, punto 100). Di conseguenza, lo Stato membro destinatario di una
decisione che gli impone di recuperare gli aiuti illegittimi e tenuto, ai
sensi dell'articolo 288, quarto comma, TFUE, ad adottare ogni misura idonea ad
assicurare l'esecuzione di tale decisione (v., segnatamente, sentenze del 26
giugno 2003, Commissione/Spagna, C‑404/00, Racc. pag. I‑6695, punto 21, e
Commissione/Polonia, cit., punto 55).

33      Il recupero deve effettuarsi senza indugio e conformemente alle
procedure previste dal diritto nazionale dello Stato membro interessato.
L'applicazione delle procedure nazionali e subordinata alla condizione che
queste consentano l'esecuzione immediata ed effettiva della decisione della
Commissione, condizione che rispecchia gli obblighi derivanti dal principio di
effettivita sancito dalla giurisprudenza della Corte (v. sentenze del 14
febbraio 2008, Commissione/Grecia, C‑419/06, punti 58 e 59, nonche
Commissione/Polonia, cit., punto 59).

34      Lo Stato membro deve giungere ad un effettivo recupero delle somme
dovute (v. sentenza del 5 ottobre 2006, Commissione/Francia, C‑232/05, Racc.
pag. I‑10071, punto 42). Un recupero tardivo, successivo ai termini stabiliti,
non puo soddisfare quanto prescritto dal Trattato (v., in tal senso, sentenze
Commissione/Grecia, cit., punti 38 e 61, nonche del 22 dicembre 2010,
Commissione/Italia, C‑304/09, Racc. pag. I‑13903, punto 32).

35      Nella fattispecie, conformemente all'articolo 2, paragrafo 2, della
decisione 2008/92, la Repubblica italiana era tenuta a procedere senza indugio
al recupero degli aiuti dichiarati illegittimi presso i beneficiari. Orbene,
non e contestata la circostanza che, diversi anni dopo la notifica alla
Repubblica italiana di detta decisione, avvenuta l'11 luglio 2007, nessuno
degli aiuti illegittimamente versati era ancora stato recuperato da detto
Stato membro. Parimenti, e pacifico che i primi atti concreti diretti al
recupero di detti aiuti sono stati adottati solo nel luglio del 2009 e che le
ingiunzioni di pagamento afferenti ai medesimi sono state emesse solo nel
novembre 2010. Una tale situazione e manifestamente incompatibile con
l'obbligo di detto Stato di pervenire ad un recupero effettivo delle somme
illegittimamente percepite.

36      Occorre peraltro rilevare che, secondo costante giurisprudenza della
Corte, il solo mezzo di difesa che uno Stato membro puo opporre al ricorso per
inadempimento proposto dalla Commissione ex articolo 108, paragrafo 2, TFUE, e
quello dell'impossibilita assoluta di dare correttamente esecuzione alla
decisione che ne ordina il recupero (v., in particolare, sentenze
Commissione/Italia, cit., punto 35, e del 6 ottobre 2011, Commissione/Italia,
C‑302/09, punto 40).

37      La Corte ha gia statuito a tal proposito che la condizione relativa
alla sussistenza di un'impossibilita assoluta di esecuzione non e soddisfatta
quando lo Stato membro convenuto si limita a comunicare alla Commissione le
difficolta giuridiche, politiche o pratiche che presentava l'esecuzione della
decisione interessata, senza intraprendere alcuna vera iniziativa presso le
imprese interessate al fine di recuperare l'aiuto e senza proporre alla
Commissione altre modalita di esecuzione della predetta decisione che
avrebbero consentito di superare tali difficolta (v. sentenze
Commissione/Polonia, cit., punto 70, nonche del 5 maggio 2011,
Commissione/Italia, C‑305/09, non ancora pubblicata nella Raccolta, punto 33 e
giurisprudenza ivi citata).

38      Occorre aggiungere che la Corte ha altresi dichiarato che uno Stato
membro il quale, in occasione dell'esecuzione di una decisione della
Commissione in materia di aiuti di Stato, incontri difficolta impreviste e
imprevedibili o si renda conto di conseguenze non considerate dalla
Commissione, deve sottoporre tali problemi alla valutazione di quest'ultima,
proponendo appropriate modifiche della decisione di cui trattasi. In tal caso,
in forza del principio che impone agli Stati membri e alle istituzioni
dell'Unione europea doveri reciproci di leale cooperazione, principio che
informa in particolare l'articolo 4, paragrafo 3, TUE, lo Stato membro e la
Commissione devono collaborare in buona fede per superare le difficolta nel
pieno rispetto delle disposizioni del Trattato e, in particolare, di quelle
relative agli aiuti (sentenza del 22 dicembre 2010, Commissione/Italia, cit.,
punto 37 e giurisprudenza ivi citata).

39      A tal riguardo, occorre innanzitutto sottolineare che, nei suoi
contatti con la Commissione, nonche nell'ambito del procedimento dinanzi alla
Corte, la Repubblica italiana non ha fatto valere alcuna impossibilita
assoluta di esecuzione della decisione 2008/92. Invero, detto Stato membro si
e limitato a portare a conoscenza della Commissione le difficolta giuridiche,
politiche o pratiche che presentava l'attuazione di detta decisione. Non
emerge inoltre dagli atti che la Repubblica italiana abbia chiesto alla
Commissione di modificare detta decisione per permetterle di superare tali
difficolta.

40      Per quanto riguarda poi l'argomento della Repubblica italiana tratto
dalla situazione specifica di talune imprese beneficiarie, occorre ricordare
che la decisione 2008/92 riguarda il regime di aiuti in quanto tale e spettava
a detto Stato membro verificare la situazione individuale di ciascuna impresa
interessata da un'operazione di recupero (v., in tal senso, sentenze del 6
ottobre 2011, Commissione/Italia, cit., punto 52, nonche del 9 giugno 2011,
Comitato «Venezia vuole vivere» e a./Commissione, C‑71/09 P, C‑73/09 P e
C‑76/09 P, non ancora pubblicata nella Raccolta, punti 63, 64 e 121).

41      Occorre constatare a tal proposito, che solo successivamente alla
presentazione del ricorso della Commissione, la Repubblica italiana le ha
comunicato le informazioni ritenute idonee a dimostrare il carattere non
recuperabile degli aiuti concessi alla Navisarda e all'Ancora di Venere,
sebbene, come e stato ricordato al punto 35 della presente sentenza, la
decisione 2008/92 fosse stata notificata alla Repubblica italiana l'11 luglio
2007.

42      Infine, per quanto riguarda l'argomento della Repubblica italiana
relativo all'impossibilita di recuperare gli aiuti erogati alla Sardegna
Flotta Sarda a causa dello stato di cessazione dell'attivita di quest'ultima,
secondo una giurisprudenza costante la circostanza che le imprese beneficiarie
siano in difficolta o fallite non incide sull'obbligo di recupero dell'aiuto
in quanto lo Stato membro e tenuto, eventualmente, a provocare la liquidazione
della societa (v., segnatamente, sentenze del 15 gennaio 1986,
Commissione/Belgio, 52/84, Racc. pag. 89, punto 14, nonche dell'8 maggio 2003,
Italia e SIM 2 Multimedia/Commissione, C‑328/99 e C‑399/00, Racc. pag. I‑4035,
punto 69), a fare insinuare il suo credito al passivo dell'impresa (v.,
segnatamente, sentenze del 21 marzo 1990, Belgio/Commissione, detta
«Tubemeuse», C‑142/87, Racc. pag. I‑959, punti 61‑64, Italia e SIM 2
Multimedia/Commissione, citata, punto 85, nonche del 14 aprile 2011,
Commissione/Polonia, C‑331/09, Racc. pag. I‑2933, punto 60) o di adottare
qualsiasi altra misura che consenta il rimborso dell'aiuto (sentenza del 6
dicembre 2007, Commissione/Italia, C‑280/05, punto 28).

43      Nella fattispecie e pacifico che, come riconosce la Repubblica
italiana nel suo controricorso, l'insinuazione del debito corrispondente
all'importo dell'aiuto da recuperare al passivo della Sardegna Flotta Sarda,
societa in stato di liquidazione, non e stata effettuata dalle autorita
competenti, in quanto tale Stato membro si e limitato a rilevare in proposito
che una tale insinuazione non avrebbe, ad ogni modo, alcuna incidenza sulle
effettive possibilita di recupero, poiche l'attivo della societa non sarebbe
sufficiente a rimborsare i creditori privilegiati e, pertanto, sarebbe escluso
che le autorita italiane possano vedersi attribuire una quota dell'attivo
nell'ambito dell'operazione di liquidazione.

44      Da quanto sopra affermato risulta che il presente ricorso e fondato
nella parte in cui la Commissione addebita alla Repubblica italiana di non
aver adottato, entro i termini stabiliti, tutti i provvedimenti necessari a
recuperare integralmente presso i beneficiari gli aiuti concessi in base al
regime di aiuti dichiarato illegittimo ed incompatibile con il mercato comune
dalla decisione 2008/92.

45      Peraltro, e pacifico che, nel termine di due mesi di cui all'articolo
5 della decisione 2008/92, la Repubblica italiana non aveva comunicato alcuna
informazione alla Commissione quanto alle misure adottate per conformarsi a
tale decisione.

46      Di conseguenza, occorre dichiarare che la Repubblica italiana, non
avendo adottato, entro i termini stabiliti, tutti i provvedimenti necessari
per recuperare presso i beneficiari l'aiuto di Stato dichiarato illegittimo ed
incompatibile con il mercato comune dall'articolo 1 della decisione 2008/92, e
venuta meno agli obblighi ad essa incombenti in forza degli articoli 2 e 5
della predetta decisione.

  **Sulle spese**

47      Ai sensi dell'articolo 138, paragrafo 1, del regolamento di procedura
della Corte, la parte soccombente e condannata alle spese se ne e stata fatta
domanda. Poiche la Commissione ne ha fatto domanda, la Repubblica italiana,
rimasta soccombente, dev'essere condannata alle spese.

Per questi motivi, la Corte (Nona Sezione) dichiara e statuisce:

1)       **La Repubblica italiana, non avendo adottato, entro i termini
stabiliti, tutti i provvedimenti necessari per recuperare presso i beneficiari
l 'aiuto di Stato dichiarato illegittimo ed incompatibile con il mercato
comune dall'articolo 1 della decisione 2008/92/CE della Commissione, del 10
luglio 2007, relativa ad un regime di aiuti di Stato dell'Italia a favore del
settore della navigazione in Sardegna, e venuta meno agli obblighi ad essa
incombenti in forza degli articoli 2 e 5 della predetta decisione.**

2)       **La Repubblica italiana e condannata alle spese.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark


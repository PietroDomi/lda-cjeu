

**Cause riunite C ‑4/10 e C‑27/10**

**Bureau national interprofessionnel du Cognac**

**contro**

**Gust. Ranin Oy**

(domanda di pronuncia pregiudiziale proposta dal Korkein hallinto-oikeus)

«Regolamento (CE) n. 110/2008 -- Indicazioni geografiche delle bevande
spiritose -- Applicazione nel tempo -- Marchio incorporante un'indicazione
geografica -- Utilizzazione che genera una situazione idonea a ledere
l'indicazione geografica -- Diniego di registrazione o nullita di un marchio
siffatto -- Applicabilita diretta di un regolamento»

Massime della sentenza

1.         _Ravvicinamento delle legislazioni -- Legislazioni uniformi -- Definizione, designazione, presentazione, etichettatura e protezione delle indicazioni geografiche delle bevande spiritose -- Regolamento n. 110/2008 -- Applicazione nel tempo_

_(Regolamento del Parlamento europeo e del Consiglio n.  110/2008, artt. 16 e
23, nn. 1 e 2)_

2.         _Ravvicinamento delle legislazioni -- Legislazioni uniformi -- Definizione, designazione, presentazione, etichettatura e protezione delle indicazioni geografiche delle bevande spiritose -- Regolamento n. 110/2008 -- Relazione tra marchi e indicazioni geografiche_

_(Regolamento del Parlamento europeo e del Consiglio n.  110/2008, artt. 16 e
23, nn. 1 e 2)_

3.         _Ravvicinamento delle legislazioni -- Legislazioni uniformi -- Definizione, designazione, presentazione, etichettatura e protezione delle indicazioni geografiche delle bevande spiritose -- Regolamento n. 110/2008 -- Protezione delle indicazioni geografiche _

_[Regolamento del Parlamento europeo e del Consiglio n.  110/2008, art. 16,
lett. a) e b)]_

1.        Il regolamento n. 110/2008, relativo alla definizione, alla designazione, alla presentazione, all'etichettatura e alla protezione delle indicazioni geografiche delle bevande spiritose e che abroga il regolamento n. 1576/89, e applicabile al giudizio sulla validita della registrazione di un marchio contenente un'indicazione geografica protetta dal regolamento in parola, quando la registrazione e stata effettuata prima dell'entrata in vigore del medesimo. 

Conformemente all'art. 23, n. 1, del regolamento n. 110/2008, la registrazione
di un marchio che contiene un'indicazione geografica registrata nell'allegato
III e respinta o invalidata se il suo impiego puo determinare una delle
situazioni di cui all'art. 16 del regolamento. Tale disposizione prevede
quindi chiaramente, oltre alla possibilita di respingere la registrazione di
un marchio siffatto, quella di invalidare, per le medesime ragioni, un marchio
gia registrato, senza che un riferimento temporale apporti qualsivoglia
limitazione circa la data in cui ha avuto luogo la registrazione del marchio
stesso. Risulta dal suo tenore letterale che l'art. 23, n. 1, del regolamento
n. 110/2008 e destinato ad applicarsi ai marchi registrati prima della sua
entrata in vigore.

Siffatta interpretazione e corroborata dalla regola enunciata all'art. 23, n.
2, del medesimo regolamento, la quale autorizza, in via derogatoria, il
proseguimento dell'uso di un marchio se quest'ultimo da luogo ad una delle
situazioni di cui all'art. 16 del regolamento n. 110/2008, e alla condizione
che il marchio sia stato registrato o acquisito anteriormente alla data di
entrata in vigore della protezione dell'indicazione geografica in parola nel
paese di origine o precedentemente al 1° gennaio 1996\. Pertanto, al di fuori
dei marchi rientranti nei limiti temporali della deroga espressamente prevista
all'art. 23, n. 2, del regolamento n. 110/2008, i marchi registrati prima
dell'entrata in vigore di quest'ultimo possono essere invalidati in
applicazione del n. 1 del medesimo art. 23\.

(v. punti 27-31, 37, dispositivo 1)

2.        Le competenti autorita nazionali, sul fondamento dell'art. 23, n. 1, del regolamento n. 110/2008, relativo alla definizione, alla designazione, alla presentazione, all'etichettatura e alla protezione delle indicazioni geografiche delle bevande spiritose e che abroga il regolamento n. 1576/89, devono respingere o invalidare la registrazione di un marchio contenente un'indicazione geografica protetta, che non fruisca della deroga temporale prevista al n. 2 del medesimo articolo, qualora l'impiego del suddetto marchio possa determinare una delle situazioni di cui all'art. 16 del medesimo regolamento. 

(v. punto 45, dispositivo 2)

3.        Una situazione come quella della registrazione di un marchio contenente un'indicazione geografica, o un termine corrispondente a quest'ultima e la sua traduzione, per bevande spiritose non conformi ai requisiti relativi a tale indicazione, rientra nelle situazioni di cui all'art. 16, lett. a) e b), del regolamento n. 110/2008, relativo alla definizione, alla designazione, alla presentazione, all'etichettatura e alla protezione delle indicazioni geografiche delle bevande spiritose e che abroga il regolamento n. 1576/89, fatta salva l'eventuale applicazione delle altre regole dettate nel medesimo art. 16\. 

Quanto alle situazioni contemplate all'art. 16, lett. a), del suddetto
regolamento, tale articolo fa riferimento, in particolare, all'impiego
commerciale diretto o indiretto di un'indicazione geografica per prodotti che
non sono oggetto di registrazione nella misura in cui questi ultimi siano
comparabili alla bevanda spiritosa registrata.

Nell'ipotesi in cui i prodotti non coperti da un'indicazione geografica siano
bevande spiritose, sembra legittimo ritenere che possa trattarsi di prodotti
comparabili alla bevanda spiritosa registrata con la medesima indicazione
geografica. Infatti le bevande spiritose, indipendentemente dalle diverse
categorie che raggruppano, comprendono bevande che presentano caratteristiche
oggettive comuni e corrispondono, dal punto di vista del pubblico interessato,
a occasioni di consumo ampiamente identiche. Inoltre esse sono distribuite
sovente attraverso le stesse reti ed assoggettate a regole di
commercializzazione simili.

In merito alla nozione di «evocazione», di cui all'art. 16, lett. b), del
regolamento n. 110/2008, essa si riferisce all'ipotesi in cui il termine
utilizzato per designare un prodotto incorpori una parte di una denominazione
protetta, di modo che il consumatore, in presenza del nome del prodotto, sia
indotto a pensare, come immagine di riferimento, alla merce che gode di tale
denominazione. Piu precisamente, cio puo accadere nel caso di prodotti che
presentano analogie visive e di denominazioni di vendita che presentano una
somiglianza fonetica e visiva.

È legittimo trasporre tali valutazioni all'ipotesi della registrazione di un
marchio contenente un'indicazione geografica, o un termine corrispondente a
quest'ultima e la sua traduzione, per bevande spiritose non conformi ai
requisiti corrispondenti a tale indicazione.

(v. punti 53-58, 61, dispositivo 2)

  
  
  
  
  
  

SENTENZA DELLA CORTE (Prima Sezione)

14 luglio 2011 (*)

«Regolamento (CE) n. 110/2008 - Indicazioni geografiche delle bevande
spiritose - Applicazione nel tempo - Marchio incorporante un'indicazione
geografica - Utilizzazione che genera una situazione idonea a ledere
l'indicazione geografica - Diniego di registrazione o nullita di un marchio
siffatto - Applicabilita diretta di un regolamento»

Nei procedimenti riuniti C‑4/10 e C‑27/10,

aventi ad oggetto le domande di pronuncia pregiudiziale proposte alla Corte,
ai sensi dell'art. 267 TFUE, dal Korkein hallinto-oikeus (Finlandia) con
decisioni 31 dicembre 2009, pervenute in cancelleria rispettivamente il 5
gennaio e il 18 gennaio 2010, nelle cause promosse da

**Bureau national interprofessionnel du Cognac,**

con l'intervento di:

**Gust. Ranin Oy,**

LA CORTE (Prima Sezione),

composta dal sig. A. Tizzano, presidente di sezione, dai sigg. M. Ilešič, E.
Levits, M. Safjan e dalla sig.ra M. Berger (relatore), giudici,

avvocato generale: sig.ra E. Sharpston

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il Bureau national interprofessionnel du Cognac, dall'avv. P. Siitonen, asianajaja;

-        per il governo francese, dai sigg. G. de Bergues e B. Cabouat, in qualita di agenti;

-        per il governo italiano, dalla sig.ra G. Palmieri, in qualita di agente, assistita dal sig. S. Fiorentino, avvocato dello Stato; 

-        per il governo portoghese, dal sig. L. Inez Fernandes, in qualita di agente;

-        per il governo del Regno Unito, dal sig. S. Ossowski, in qualita di agente;

-        per la Commissione europea, dai sigg. E. Paasivirta e F. Bulst nonche dalla sig.ra M. Vollkommer, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Le domande di pronuncia pregiudiziale vertono sull'interpretazione
degli artt. 16 e 23 del regolamento (CE) del Parlamento europeo e del
Consiglio 15 gennaio 2008, n. 110, relativo alla definizione, alla
designazione, alla presentazione, all'etichettatura e alla protezione delle
indicazioni geografiche delle bevande spiritose e che abroga il regolamento
(CEE) n. 1576/89 del Consiglio (GU L 39, pag. 16, e - rettifica - GU 2009, L
228, pag. 47), nonche della prima direttiva del Consiglio 21 dicembre 1988,
89/104/CEE, sul ravvicinamento delle legislazioni degli Stati membri in
materia di marchi d'impresa (GU 1989, L 40, pag. 1).

2        Tali domande sono state presentate nell'ambito di una controversia
avviata dal Bureau national interprofessionnel du Cognac (in prosieguo: il
«BNIC») a proposito della registrazione in Finlandia, da parte del Patentti-
ja rekisterihallitus (Ufficio nazionale dei brevetti e della registrazione),
di due marchi figurativi concernenti bevande spiritose.

  **Contesto normativo**

  _Il diritto dell 'Unione_

 Il regolamento n. 110/2008

3        Ai sensi della seconda frase del quattordicesimo considerando del
regolamento n. 110/2008, «[e] opportuno procedere alla registrazione delle
indicazioni geografiche, identificando le bevande spiritose come originarie
del territorio di un paese, o di una regione o localita di detto territorio,
quando una determinata qualita, la rinomanza o altre caratteristiche della
bevanda spiritosa siano essenzialmente attribuibili alla sua origine
geografica».

4        L'art. 14 del suddetto regolamento, relativo alla lingua utilizzata
nella designazione, nella presentazione e nell'etichettatura delle bevande
spiritose, prevede al n. 2 quanto segue:

«(...) le indicazioni geografiche registrate nell'allegato III non sono
tradotte sull'etichetta ne nella presentazione della bevanda spiritosa».

5        L'art. 15 del suddetto regolamento, relativo alla «Indicazioni
geografiche», dispone quanto segue:

«1.      Ai fini del presente regolamento, per "indicazione geografica" si
intende un'indicazione che identifichi una bevanda spiritosa come originaria
del territorio di un paese, o di una regione o localita di detto territorio,
quando una determinata qualita, la rinomanza o altra caratteristica della
bevanda spiritosa sia essenzialmente attribuibile alla sua origine geografica.

2.      Le indicazioni geografiche di cui al paragrafo 1 sono registrate nell'allegato III.

3.      Le indicazioni geografiche registrate nell'allegato III non possono diventare generiche. 

Le denominazioni divenute generiche non possono essere registrate
nell'allegato III.

(…)

4.      Le bevande spiritose recanti un'indicazione geografica registrata nell'allegato III sono conformi a tutti i requisiti della scheda tecnica di cui all'articolo 17, paragrafo 1». 

6        L'art. 16 del regolamento n. 110/2008, concernente la protezione
delle indicazioni geografiche, cosi recita:

«(…) le indicazioni geografiche registrate nell'allegato III sono protette da:

a)      qualsiasi impiego commerciale diretto o indiretto per prodotti che non
sono oggetto di registrazione, nella misura in cui questi ultimi siano
comparabili alla bevanda spiritosa registrata con tale indicazione geografica
o nella misura in cui l'uso di tale indicazione consenta di sfruttare
indebitamente la rinomanza dell'indicazione geografica registrata;

b)      qualsiasi usurpazione, imitazione o evocazione, anche se la vera
origine del prodotto e indicata o se l'indicazione geografica e usata in forma
tradotta o e accompagnata da espressioni quali "genere", "tipo", "modo",
"stile", "marca", "gusto" o altri termini simili;

c)      qualsiasi altra indicazione falsa o ingannevole in relazione alla
provenienza, all'origine, alla natura o alle qualita essenziali del prodotto
nella designazione, nella presentazione o nell'etichettatura del medesimo,
tale da indurre in errore sull'origine;

d)      qualsiasi altra pratica che possa indurre in errore il consumatore
sulla vera origine del prodotto».

7        L'art. 23, nn. 1 e 2, del suddetto regolamento, intitolato «Relazione
tra marchi e indicazioni geografiche», e redatto come segue:

«1.      La registrazione di un marchio che contiene o consiste in
un'indicazione geografica registrata nell'allegato III e respinta o invalidata
se il suo impiego puo determinare una delle situazioni di cui all'articolo 16.

2.      Nel rispetto del diritto comunitario, l'uso di un marchio corrispondente ad una delle situazioni di cui all'articolo 16, depositato, registrato o, nei casi in cui cio sia previsto dalla normativa pertinente, acquisito con l'uso in buona fede sul territorio comunitario, anteriormente alla data di protezione dell'indicazione geografica nel paese d'origine, o precedentemente al 1° gennaio 1996, puo proseguire, nonostante la registrazione di un'indicazione geografica (...)». 

8        L'allegato III del medesimo regolamento menziona il termine «Cognac»
in quanto costitutivo di un'indicazione geografica che designa prodotti della
categoria n. 4, cioe quella dell'acquavite di vino, con la Francia come paese
d'origine.

9        A norma dell'art. 30, il regolamento n. 110/2008 e entrato in vigore
il 20 febbraio 2008.

 Il regolamento (CEE) n. 1576/89

10      Il regolamento n. 110/2008 ha abrogato e sostituito il regolamento
(CEE) del Consiglio 29 maggio 1989, n. 1576, che stabilisce le regole generali
relative alla definizione, alla designazione e alla presentazione delle
bevande spiritose (GU L 160, pag. 1), in vigore dal 15 giugno 1989.
All'allegato II il regolamento n. 1576/89 aveva per oggetto, tra le
denominazioni geografiche protette, la denominazione «Cognac».

 Il regolamento (CE) n. 3378/94

11      Il regolamento (CE) del Parlamento europeo e del Consiglio 22 dicembre
1994, n. 3378, recante modifica del regolamento n. 1576/89 (GU L 366, pag. 1),
ha inserito nel regolamento n. 1576/89, con effetto a decorrere dal 1° gennaio
1996, un art. 11 bis, il cui n. 1, primo comma, disponeva quanto segue:

«Gli Stati membri prendono tutte le misure necessarie atte a consentire alle
parti interessate di impedire, alle condizioni precisate agli articoli 23 e 24
dell'accordo sugli aspetti dei diritti di proprieta intellettuale attinenti al
commercio, l'uso nella Comunita di un'indicazione geografica che identifichi
prodotti contemplati dal presente regolamento per prodotti non originari del
luogo a cui l'indicazione geografica in questione fa riferimento, anche se la
vera origine del prodotto e indicata o se l'indicazione geografica e tradotta
o e accompagnata da espressioni quali "genere", "tipo", "stile", "imitazione"
o altre».

 La direttiva 89/104

12      L'art. 3 della direttiva 89/104, relativo agli impedimenti alla
registrazione o ai motivi di nullita che possono essere opposti alla
registrazione di un marchio, cosi disponeva ai nn. 1, lett. g), e 2, lett. a):

«1.      Sono esclusi dalla registrazione, o, se registrati, possono essere
dichiarati nulli:

(…)

g)      i marchi di impresa che sono di natura tale da ingannare il pubblico,
per esempio circa la natura, la qualita o la provenienza geografica del
prodotto o del servizio;

(…)

2.      Ogni Stato membro puo prevedere che un marchio di impresa sia escluso dalla registrazione o, se registrato, possa essere dichiarato nullo se e nella misura in cui: 

a)      l'uso di tale marchio di impresa possa essere vietato ai sensi di
norme giuridiche diverse dalle norme in materia di diritto di marchio di
impresa dello Stato membro interessato o della Comunita».

13      La direttiva 89/104 e stata abrogata e sostituita a decorrere dal 28
novembre 2008 dalla direttiva del Parlamento europeo e del Consiglio 22
ottobre 2008, 2008/95/CE, sul ravvicinamento delle legislazioni degli Stati
membri in materia di marchi d'impresa (GU L 299, pag. 25). Le disposizioni del
suddetto art. 3, nn. 1, lett. g), e 2, lett. a), sono rimaste immutate.

  _L 'Accordo ADPIC_

14      L'Accordo sugli aspetti dei diritti di proprieta intellettuale
attinenti al commercio (in prosieguo: l'«Accordo TRIPS»), che costituisce
l'allegato 1 C dell'Accordo che istituisce l'Organizzazione mondiale del
commercio, firmato a Marrakech il 15 aprile 1994 e approvato con decisione del
Consiglio 22 dicembre 1994, 94/800/CE, relativa alla conclusione a nome della
Comunita europea, per le materie di sua competenza, degli accordi dei
negoziati multilaterali dell'Uruguay Round (1986‑1994) (GU L 336, pag. 1),
contiene l'art. 23, intitolato «Protezione aggiuntiva delle indicazioni
geografiche per i vini e gli alcolici», i cui nn. 1 e 2 cosi recitano:

«1\. Ciascun membro prevede i mezzi legali atti a consentire alle parti
interessate di impedire l'uso di un'indicazione geografica che identifichi dei
vini per vini non originari del luogo indicato dall'indicazione geografica in
questione, o di un'indicazione geografica che identifichi degli alcolici per
alcolici non originari del luogo indicato dall'indicazione geografica in
questione, anche se la vera origine dei prodotti e indicata o se l'indicazione
geografica e tradotta o e accompagnata da espressioni quali "genere", "tipo",
"stile", "imitazione" o simili.

2.      (…) La registrazione di un marchio per vini che contenga o consista in un'indicazione geografica che identifichi dei vini o di un marchio per alcolici che contenga o consista in un'indicazione geografica che identifichi degli alcolici e rifiutata o dichiarata nulla, ex officio se la legislazione di un membro lo consente o su richiesta di una parte interessata, per (...) gli alcolici la cui origine non corrisponda alle indicazioni». 

15      L'art. 24 del suddetto Accordo precisa, al n. 5:

«Se un marchio e stato chiesto o registrato in buona fede o se i diritti al
marchio sono stati acquistati con l'uso in buona fede:

a)      prima della data di applicazione delle presenti disposizioni nel
membro in questione ai sensi della parte VI, oppure

b)      prima che l'indicazione geografica fosse protetta nel suo paese
d'origine,

le misure adottate per attuare la presente sezione non compromettono il
diritto al marchio o la validita della sua registrazione, ne il diritto ad
usare il marchio, per il fatto che quest'ultimo e identico o simile a
un'indicazione geografica».

  **Fatti all 'origine delle controversie nella causa principale e questioni
    pregiudiziali **

16      La Gust. Ranin Oy, una societa di diritto finlandese, ha chiesto il 19
dicembre 2001, presso il Patentti- ja rekisterihallitus, la registrazione di
due marchi figurativi a forma di un'etichetta di bottiglia. Per i «Konjakit»
rientranti nella classe 33 ai sensi dell'Accordo di Nizza 15 giugno 1957,
relativo alla classificazione internazionale dei prodotti e dei servizi ai
fini della registrazione dei marchi, come riveduto e modificato, l'elemento
figurativo su cui verteva la domanda contiene la menzione «COGNAC L & P HIENOA
KONJAKKIA Lignell & Piispanen Product of France 40% Vol 500 ml». Per i
«liquori contenenti "konjakki"» della suddetta classe 33, l'elemento
figurativo conteneva la menzione «KAHVI‑KONJAKKI Cafe Cognac Likoori - Likor -
Liqueur 21% Vol Lignell & Piispanen 500 ml».

17      Il Patentti- ja rekisterihallitus ha registrato, con decisione 31
gennaio 2003, i due marchi, il primo col n. 226350 (causa C‑4/10) ed il
secondo col n. 226351 (causa C‑27/10).

18      Il BNIC ha proposto opposizione contro la registrazione di tali
marchi.

19      Con decisione 10 settembre 2004, il Patentti- ja rekisterihallitus ha
respinto l'opposizione proposta dal BNIC ed ha confermato la validita del
marchio registrato col n. 226350\. Invece, con la stessa decisione, ha accolto
la suddetta opposizione in quanto diretta contro il marchio registrato col n.
226351 ed ha annullato la relativa registrazione.

20      Con decisione 22 ottobre 2007, la Pattenti- ja rekisterihallituksen
valituslautakunta (commissione di ricorso del Patentti- ja rekisterihallitus)
ha respinto il ricorso del BNIC e ha mantenuto la decisione 10 settembre 2004
che aveva confermato la registrazione del marchio n. 226350\. Essa ha del pari
accolto un ricorso proposto dalla Gust. Ranin Oy, infirmando la decisione di
annullamento della registrazione del marchio n. 226351\.

21      Nei procedimenti dinanzi al Korkein hallinto-oikeus (Corte
amministrativa suprema), il BNIC chiede, in via principale, l'annullamento
della suddetta decisione del 22 ottobre 2007 o, in subordine, il rinvio della
causa dinanzi al Patentti- ja rekisterihallitus affinche proceda al riesame di
quest'ultima.

22      Di conseguenza, il Korkein hallinto-oikeus ha deciso di sospendere il
procedimento e di sottoporre alla Corte le seguenti questioni pregiudiziali,
che sono formulate in termini identici nei due procedimenti C‑4/10 e C‑27/10:

«1)      Se il regolamento [n. 110/2008] si applichi alla valutazione dei
presupposti per la registrazione - richiesta il 19 dicembre 2001 e ottenuta il
31 gennaio 2003 - di un marchio contenente un'indicazione geografica d'origine
protetta dal menzionato regolamento.

2)      In caso di soluzione positiva della prima questione, se il marchio il
quale contiene tra l'altro un'indicazione geografica d'origine protetta nel
regolamento n. 110/2008 ovvero un'indicazione siffatta impiegata come termine
generico e come traduzione ed il quale sia stato registrato per bevande
spiritose che, tra l'altro, quanto al procedimento di fabbricazione ed al
tenore alcolico, non adempiono i requisiti imposti per l'uso dell'indicazione
geografica d'origine in questione, debba essere rifiutato in quanto contrario
agli artt. 16 e 23 di tale regolamento.

3)      Se, a prescindere dalla soluzione della prima questione, un marchio
come quello descritto nella seconda questione debba essere considerato tale da
poter indurre in errore il pubblico, per esempio circa la natura, la qualita o
la provenienza geografica dei prodotti o dei servizi ai sensi dell'art. 3, n.
1, lett. g), della [direttiva 89/104], oggi sostituita dalla [direttiva
2008/95].

4)      Se, indipendentemente dalla soluzione della prima questione, qualora
uno Stato membro abbia previsto, sul fondamento dell'art. 3, n. 2, lett. a),
della direttiva 89/104, che un marchio puo essere escluso dalla registrazione
o, se registrato, dichiarato nullo nel caso in cui l'uso di tale marchio di
impresa possa essere vietato ai sensi di norme giuridiche diverse dalle norme
in materia di diritto di marchio di impresa dello Stato membro interessato o
della Comunita, debba ritenersi che, nella misura in cui la registrazione del
marchio contenga elementi in violazione del regolamento n. 110/2008 tali da
poterne vietare l'impiego, un marchio siffatto possa essere escluso dalla
registrazione».

23      Con ordinanza del presidente della Corte 9 marzo 2010, i procedimenti
C‑4/10 e C‑27/10 sono stati riuniti ai fini delle fasi scritta e orale del
procedimento nonche della sentenza.

  **Sulle questioni pregiudiziali**

  _Sulla prima questione_

24      Con la prima questione, il giudice del rinvio chiede, in sostanza, se
il regolamento n. 110/2008 sia applicabile al giudizio sulla validita della
registrazione di un marchio contenente un'indicazione geografica protetta dal
regolamento in parola, qualora la registrazione sia stata effettuata prima
dell'entrata in vigore di quest'ultimo.

25      Secondo giurisprudenza consolidata, in linea generale, il principio
della certezza del diritto osta a che il momento iniziale dell'applicazione
nel tempo di un atto dell'Unione decorra da una data anteriore a quella della
sua pubblicazione, salvo qualora, in via eccezionale, lo esiga lo scopo da
raggiungere e sia debitamente rispettato il legittimo affidamento degli
interessati (v., in particolare, sentenze 24 settembre 2002, cause riunite
C‑74/00 P e C‑75/00 P, Falck e Acciaierie di Bolzano/Commissione, Racc. pag.
7869, punto 119, nonche 22 dicembre 2010, causa C‑120/08, Bavaria, Racc. pag.
I‑13393, punto 40).

26      A tal riguardo, per garantire l'osservanza dei principi della certezza
del diritto e della tutela del legittimo affidamento, le norme dell'Unione di
diritto sostanziale devono essere interpretate come applicabili a situazioni
createsi anteriormente alla loro entrata in vigore soltanto nei limiti in cui
dalla lettera, dallo scopo o dallo spirito di tali norme risulti chiaramente
che dev'essere loro attribuita tale efficacia (v., in particolare, sentenze
Falck e Acciaierie di Bolzano/Commissione, cit., punto 119; Bavaria, cit.,
punto 40, nonche 24 marzo 2011, causa C‑369/09 P, ISD Polska e a./Commissione,
non ancora pubblicata nella Raccolta, punto 98).

27      Conformemente all'art. 23, n. 1, del regolamento n. 110/2008, la
registrazione di un marchio che contiene un'indicazione geografica registrata
nell'allegato III e respinta o invalidata se il suo impiego puo determinare
una delle situazioni di cui all'art. 16 del regolamento.

28      Tale disposizione prevede quindi chiaramente, oltre alla possibilita
di respingere la registrazione di un marchio siffatto, quella di invalidare,
per le medesime ragioni, un marchio gia registrato, senza che un riferimento
temporale apporti qualsivoglia limitazione circa la data in cui ha avuto luogo
la registrazione del marchio stesso. Come hanno fatto osservare i governi
francese e portoghese nonche la Commissione europea, risulta dal suo tenore
letterale che l'art. 23, n. 1, del regolamento n. 110/2008 e destinato ad
applicarsi ai marchi registrati prima della sua entrata in vigore.

29      Siffatta interpretazione e corroborata dalla regola enunciata all'art.
23, n. 2, del medesimo regolamento.

30      Quest'ultima disposizione autorizza infatti, in via derogatoria, il
proseguimento dell'uso di un marchio se quest'ultimo da luogo ad una delle
situazioni di cui all'art. 16 del regolamento n. 110/2008, e alla condizione
che sia stato registrato o acquisito anteriormente alla data di entrata in
vigore della protezione dell'indicazione geografica in parola nel paese di
origine o precedentemente al 1° gennaio 1996. Come hanno fatto valere i
governi italiano e del Regno Unito nonche la Commissione, occorre dedurre da
tale regola che, al di fuori dei marchi rientranti nei limiti temporali della
deroga espressamente prevista all'art. 23, n. 2, del regolamento n. 110/2008,
i marchi registrati prima dell'entrata in vigore di quest'ultimo possono
essere invalidati in applicazione del n. 1 del medesimo art. 23\.

31      Ne consegue che l'art. 23, n. 1, del regolamento n. 110/2008 deve
interpretarsi nel senso che e applicabile a marchi registrati prima
dell'entrata in vigore del regolamento.

32      Circa il giudizio sulla compatibilita di una siffatta applicazione nel
tempo con l'osservanza dei principi di certezza del diritto e di tutela del
legittimo affidamento degli interessati, si deve rilevare che la protezione
fornita dal regolamento n. 110/2008 alle indicazioni geografiche si iscrive
nel prolungamento di quella gia garantita dal regolamento n. 3378/94, il quale
aveva inserito nel regolamento n. 1576/89, con effetto dal 1° gennaio 1996, un
art. 11 bis.

33      A norma del n. 1 del suddetto art. 11 bis, gli Stati membri erano
tenuti a prendere tutte le misure necessarie atte a consentire alle parti
interessate di impedire, alle condizioni precisate agli artt. 23 e 24
dell'Accordo ADPIC, l'uso nella Comunita di un'indicazione geografica per
prodotti non originari del luogo a cui l'indicazione in questione fa
riferimento. Orbene, ai sensi dell'art. 23, n. 2, del suddetto Accordo, la
registrazione di un marchio che contenga o consista in un'indicazione
geografica che identifichi determinati alcolici e rifiutata o dichiarata nulla
per gli alcolici la cui origine non corrisponda alle indicazioni, mentre
l'art. 24, n. 5, di tale Accordo enuncia una deroga al principio di fruire dei
nuovi marchi registrati o acquisiti in buona fede prima dell'entrata in vigore
dell'Accordo stesso o prima che l'indicazione geografica fosse protetta.

34      Occorre quindi considerare che, a decorrere dal 1° gennaio 1996, data
dell'entrata in vigore del regolamento n. 3378/94, le regole di protezione
delle indicazioni geografiche previste dall'Accordo ADPIC erano state
incorporate nel diritto dell'Unione, anche se la competenza per definire le
misure di esecuzione era stata attribuita agli Stati membri.

35      Dati tali elementi, l'art. 23, n. 1, del regolamento n. 110/2008, ai
sensi del quale la registrazione di un marchio puo essere respinta o
invalidata se l'uso di quest'ultima corrisponde a uno dei casi di impiego
abusivo di cui all'art. 16 del regolamento, si limita a stabilire le
condizioni uniformi di applicazione di una regola vigente nel diritto
dell'Unione, mentre il n. 2 del medesimo articolo mantiene le deroghe
temporali gia riconosciute dal diritto dell'Unione.

36      Ne consegue che l'applicazione di tali disposizioni non lede il
principio di certezza del diritto, ne quello di tutela del legittimo
affidamento degli interessati.

37      Occorre pertanto risolvere la prima questione nel senso che il
regolamento n. 110/2008 e applicabile al giudizio sulla validita della
registrazione di un marchio contenente un'indicazione geografica protetta dal
regolamento in parola, quando la registrazione e stata effettuata prima
dell'entrata in vigore del medesimo.

  _Sulla seconda questione_

38      Con la seconda questione, il giudice del rinvio chiede, in sostanza,
se gli artt. 16 e 23 del regolamento n. 110/2008 ostino alla registrazione di
un marchio contenente un'indicazione geografica protetta, o un termine
generico corrispondente a tale indicazione e la traduzione di quest'ultima,
per bevande spiritose che non adempiono le condizioni di impiego della
suddetta indicazione.

39      Per risolvere la questione di cui trattasi, occorre esaminare
successivamente i presupposti di applicazione degli artt. 23 e 16 del suddetto
regolamento.

 Sui presupposti di applicazione dell'art. 23 del regolamento n. 110/2008

40      In limine, si deve ricordare che, ai termini dell'art. 288, secondo
comma, TFUE, il regolamento ha portata generale ed e direttamente applicabile
in ciascuno degli Stati membri. Secondo costante giurisprudenza, in ragione
della sua stessa natura e della sua funzione nell'ambito delle fonti del
diritto comunitario, il regolamento e atto ad attribuire ai singoli diritti
che i giudici nazionali devono tutelare (v., in particolare, sentenze 10
ottobre 1973, causa 34/73, Variola, Racc. pag. 981, punto 8, e 17 settembre
2002, causa C‑253/00, Muñoz e Superior Fruiticola, Racc. pag. I‑7289, punto
27).

41      Il tenore letterale chiaro ed incondizionato dell'art. 23, n. 1, del
regolamento n. 110/2008, secondo cui la registrazione di un marchio che
contiene un'indicazione geografica registrata nell'allegato III e respinta o
invalidata se il suo impiego e operato in condizioni costituitive di una delle
situazioni contemplate all'art. 16 del regolamento stesso, impone alle
competenti autorita nazionali di respingere o invalidare la registrazione di
un marchio dal momento che quest'ultima sia impiegata in condizioni siffatte.

42      È ben vero che l'art. 23, n. 2, del regolamento n. 110/2008 prevede
una limitata deroga circa i marchi registrati o acquisiti in buona fede
anteriormente alla data dell'entrata in vigore della protezione
dell'indicazione geografica in parola nel paese di origine o precedentemente
al 1° gennaio 1996.

43      Deve rilevarsi in proposito che il termine «Cognac», incluso nei
marchi la cui registrazione e all'origine delle controversie nella causa
principale, figura tanto nell'allegato III del regolamento n. 110/2008 quanto
nell'allegato II del regolamento n. 1576/89 quale indicazione geografica che
designa una bevanda spiritosa originaria della Francia. Indipendentemente
dalla protezione di cui fruisce in diritto francese, il termine «Cognac» e
quindi protetto quale indicazione geografica nel diritto dell'Unione dal 15
giugno 1989, data in cui e entrato in vigore il regolamento n. 1576/89.

44      Una constatazione del genere e sufficiente per provare che i marchi di
cui trattasi nelle controversie di cui alla causa principale, i quali, secondo
le decisioni a quibus, sono stati registrati il 31 gennaio 2003, non possono
fruire della deroga prevista all'art. 23, n. 2, del regolamento n. 110/2008.

45      Dati tali elementi, occorre risolvere la prima parte della seconda
questione nel senso che, sul fondamento dell'art. 23, n. 1, del regolamento n.
110/2008, le competenti autorita nazionali devono respingere o invalidare la
registrazione di un marchio contenente un'indicazione geografica protetta, che
peraltro non fruisca della deroga temporale prevista al n. 2 del medesimo
articolo, qualora l'impiego del suddetto marchio possa determinare una delle
situazioni di cui all'art. 16 del medesimo regolamento.

 Sui presupposti di applicazione dell'art. 16 del regolamento n. 110/2008

46      L'art. 16, lett. a)‑d), del regolamento n. 110/2008 contempla diverse
ipotesi in cui la commercializzazione di un prodotto si accompagna ad un
riferimento esplicito o implicito ad un'indicazione geografica in condizioni
idonee o a indurre il pubblico in errore o, quanto meno, a creare nella sua
mente un'associazione di idee quanto all'origine del prodotto, o a permettere
all'operatore di sfruttare indebitamente la rinomanza dell'indicazione
geografica in questione.

47      La protezione in tal modo conferita dall'art. 16 del regolamento n.
100/2008 alle indicazioni geografiche deve essere interpretata tenendo conto
dell'obiettivo perseguito dalla registrazione di queste ultime, cioe, come
risulta dal quattordicesimo 'considerando' del regolamento, permettere
l'identificazione di bevande spiritose come originarie di un territorio
determinato, quando una qualita, rinomanza o altra caratteristica delle
bevande in questione siano essenzialmente attribuibili alla sua origine
geografica.

48      Concretamente l'estensione di tale protezione dev'essere valutata alla
luce della regola di principio enunciata all'art. 15, n. 4, del regolamento n.
110/2008, ai sensi della quale possono recare un'indicazione geografica
registrata nell'allegato III le bevande spiritose conformi a tutti i requisiti
della scheda tecnica sottoposta, conformemente all'art. 17 del suddetto
regolamento, dallo Stato membro di origine alla Commissione in occasione della
domanda di registrazione dell'indicazione interessata.

49      La questione se una particolare bevanda spiritosa risponda agli
specifici requisiti applicabili ad un'indicazione geografica protetta e una
questione di fatto rientrante nella valutazione delle competenti autorita
nazionali e da risolvere prima dell'esame di un'eventuale applicazione del
disposto dell'art. 16 del regolamento n. 110/2008.

50      La seconda questione sollevata dal giudice del rinvio si riferisce in
maniera specifica all'ipotesi in cui si e proceduto alla registrazione di un
marchio contenente un'indicazione geografica, o il termine generico
corrispondente a tale indicazione e la sua traduzione, per bevande spiritose
non conformi ai requisiti corrispondenti all'indicazione stessa. Proprio sulla
base di una siffatta premessa, occorre indicare al giudice del rinvio se la
situazione di cui trattasi possa rientrare in quelle contemplate all'art. 16
del regolamento n. 110/2008.

51      Preliminarmente, dato che la suddetta questione fa riferimento ad un
marchio contenente il termine generico corrispondente a un'indicazione
geografica protetta e la sua traduzione, si deve rilevare che, ai sensi
dell'art. 15, n. 3, terzo comma, del regolamento n. 110/2008, le indicazioni
geografiche registrate nell'allegato III di quest'ultimo non possono diventare
generiche. Inversamente, il secondo comma del suddetto paragrafo precisa che
le denominazioni generiche non possono essere registrate nel medesimo allegato
III. Ne consegue che, ai fini del giudizio sulla validita della registrazione
dei marchi di cui trattasi nella causa principale, non si puo sostenere che
l'indicazione «Cognac», registrata nello stesso allegato III, sia divenuta
generica.

52      Si deve aggiungere che, conformemente all'art. 14, n. 2, del
regolamento n. 110/2008, le indicazioni geografiche registrate nel suddetto
allegato III, come l'indicazione «Cognac», non possono essere tradotte ne
sull'etichetta ne sulla presentazione di una bevanda spiritosa.

53      Quanto alle situazioni contemplate all'art. 16 del regolamento n.
110/2008, e necessario rilevare che il suddetto articolo, alla lett. a), fa
riferimento, in particolare, all'impiego commerciale diretto o indiretto di
un'indicazione geografica per prodotti che non sono oggetto di registrazione
nella misura in cui questi ultimi siano comparabili alla bevanda spiritosa
registrata.

54      Nell'ipotesi considerata dalla seconda questione pregiudiziale,
secondo cui i prodotti non coperti da un'indicazione geografica sono bevande
spiritose, sembra legittimo ritenere che possa trattarsi di prodotti
comparabili alla bevanda spiritosa registrata con la medesima indicazione
geografica. Infatti le bevande spiritose, indipendentemente dalle diverse
categorie che raggruppano, comprendono bevande che presentano caratteristiche
oggettive comuni e corrispondono, dal punto di vista del pubblico interessato,
a occasioni di consumo ampiamente identiche. Inoltre esse sono distribuite
sovente attraverso le stesse reti ed assoggettate a regole di
commercializzazione simili.

55      Ne consegue che, in un'ipotesi del genere, occorrerebbe considerare
che l'impiego di un marchio contenente un'indicazione geografica, o un termine
corrispondente a quest'ultima e la sua traduzione, per bevande spiritose non
conformi ai requisiti corrispondenti costituisce un impiego commerciale
diretto di un'indicazione geografica per prodotti comparabili alla bevanda
registrata con tale indicazione, ma non coperti da quest'ultima ai sensi
dell'art. 16, lett. a), del regolamento n. 110/2008.

56      In merito alla nozione di «evocazione», di cui all'art. 16, lett. b),
del regolamento n. 110/2008, a cui si riferisce la decisione di rinvio nella
causa C‑4/10, e utile ricordare che tale nozione si riferisce all'ipotesi in
cui il termine utilizzato per designare un prodotto incorpori una parte di una
denominazione protetta, di modo che il consumatore, in presenza del nome del
prodotto, sia indotto a pensare, come immagine di riferimento, alla merce che
gode di tale denominazione (v. sentenze 4 marzo 1999, causa C‑87/97, Consorzio
per la tutela del formaggio Gorgonzola, Racc. pag. I‑1301, punto 25, e 26
febbraio 2008, causa C‑132/05, Commissione/Germania, Racc. pag. I‑957, punto
44).

57      Piu precisamente, la Corte ha dichiarato che cio poteva accadere nel
caso di prodotti che presentano analogie visive e di denominazioni di vendita
che presentano una somiglianza fonetica e visiva (citate sentenze Consorzio
per la tutela del formaggio Gorgonzola, punto 27, e Commissione/Germania,
punto 46).

58      Appare legittimo trasporre tali valutazioni all'ipotesi, contemplata
dalla seconda questione pregiudiziale, della registrazione di un marchio
contenente un'indicazione geografica, o un termine corrispondente a
quest'ultima e la sua traduzione, per bevande spiritose non conformi ai
requisiti corrispondenti a tale indicazione. L'impiego di un marchio
contenente l'elemento «Cognac» per bevande spiritose non conformi ai requisiti
corrispondenti puo quindi essere qualificata come «evocazione» ai sensi
dell'art. 16, lett. b), del regolamento n. 110/2008.

59      Conviene aggiungere che, a norma della disposizione in parola, la
menzione della vera origine del prodotto o l'uso dell'indicazione geografica
in forma tradotta o accompagnata da espressioni quali «genere», «tipo»,
«stile», «marca», «gusto» o altri termini simili non sarebbe idonea a
modificare la suddetta qualificazione.

60      Qualora il giudice nazionale lo ritenesse utile, gli incomberebbe, al
fine di provare l'esistenza di situazioni contemplate all'art. 16, lett. c) e
d), del regolamento n. 110/2008, di determinare, tenendo conto degli elementi
di interpretazione gia forniti dalla Corte, se l'impiego di un marchio
contenente un'indicazione geografica, o un termine corrispondente a
quest'ultima e la sua traduzione, per bevande spiritose non conformi ai
requisiti corrispondenti a tale indicazione, sia tale da generare
un'impressione errata sull'origine delle bevande in questione o da indurre in
errore il consumatore sulla loro vera origine.

61      La seconda parte della seconda questione dev'essere risolta nel senso
che una situazione come quella contemplata in tale questione, cioe quella
della registrazione di un marchio contenente un'indicazione geografica, o un
termine corrispondente a quest'ultima e la sua traduzione, per bevande
spiritose non conformi ai requisiti relativi a tale indicazione, rientra nelle
situazioni di cui all'art. 16, lett. a) e b), del regolamento n. 110/2008,
fatta salva l'eventuale applicazione delle altre regole dettate nel medesimo
art. 16\.

  _Sulla terza e quarta questione_

62      Con la terza questione, il giudice del rinvio chiede, in sostanza, se
l'art. 3, n. 1, lett. g), della direttiva 89/104 debba essere interpretato nel
senso che occorre considerare di natura tale da ingannare il pubblico un
marchio contenente un'indicazione geografica, o il termine generico
corrispondente a quest'ultima e la sua traduzione, per bevande spiritose non
conformi ai requisiti corrispondenti a tale indicazione.

63      Con la quarta questione, il suddetto giudice mira sostanzialmente a
stabilire se l'art. 3, n. 2, lett. a), della direttiva 89/104 debba
interpretarsi nel senso che, qualora uno Stato membro abbia previsto, in forza
della disposizione stessa, che un marchio dev'essere dichiarato nullo se e
nella misura in cui e contrario a norme giuridiche diverse dalle norme in
materia di diritto di marchio, occorre escludere dalla registrazione un
marchio contrario alle disposizioni del regolamento n. 110/2008.

64      Tenuto conto della soluzione data alla seconda questione, non occorre
risolvere le due suddette questioni.

65      Risulta infatti dalla suddetta soluzione che, da una parte, la
registrazione di un marchio contenente un'indicazione geografica, o il termine
generico corrispondente a quest'ultima e la sua traduzione, per bevande
spiritose non conformi ai requisiti corrispondenti a tale indicazione, rientra
quantomeno nelle situazioni di cui all'art. 16, lett. a) e b), del regolamento
n. 110/2008 e che, dall'altra, le competenti autorita nazionali devono, sul
fondamento dell'art. 23, n. 1, del regolamento n. 110/2008, respingere o
invalidare la registrazione di un marchio siffatto.

66      Si deve ricordare in proposito che l'efficacia diretta del regolamento
implica che la sua entrata in vigore e la sua applicazione nei confronti degli
amministrati non abbisognano di alcun atto di ricezione nel diritto interno,
mentre l'osservanza scrupolosa del predetto obbligo e una condizione
indispensabile per l'applicazione simultanea ed uniforme dei regolamenti
nell'intera Unione europea (sentenza Variola, cit., punto 10). Il regolamento
n. 110/2008 deve quindi essere applicabile indipendentemente dalle regole che
assicurano la trasposizione nell'ordinamento nazionale della direttiva 89/104.

  **Sulle spese**

67      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

1)       **Il regolamento (CE) del Parlamento europeo e del Consiglio 15
gennaio 2008, n.  110, relativo alla definizione, alla designazione, alla
presentazione, all'etichettatura e alla protezione delle indicazioni
geografiche delle bevande spiritose e che abroga il regolamento (CEE) n.
1576/89 del Consiglio, e applicabile al giudizio sulla validita della
registrazione di un marchio contenente un'indicazione geografica protetta dal
regolamento in parola, quando la registrazione e stata effettuata prima
dell'entrata in vigore del medesimo.**

2)       **Gli artt.  23 e 16 del regolamento n. 110/2008 devono essere
interpretati nel senso che: **

-         **sul fondamento dell 'art. 23, n. 1, di tale regolamento, le competenti autorita nazionali devono respingere o invalidare la registrazione di un marchio contenente un'indicazione geografica protetta, che peraltro non fruisca della deroga temporale prevista al n. 2 del medesimo articolo, qualora l'impiego del suddetto marchio possa determinare una delle situazioni di cui all'art. 16 del medesimo regolamento;**

-         **una situazione come quella contemplata nella seconda questione pregiudiziale, cio e quella della registrazione di un marchio contenente un'indicazione geografica, o un termine corrispondente a quest'ultima e la sua traduzione, per bevande spiritose non conformi ai requisiti relativi a tale indicazione, rientra nelle situazioni di cui all'art. 16, lett. a) e b), del regolamento n. 110/2008, fatta salva l'eventuale applicazione delle altre regole dettate nel medesimo art. 16.**

Firme

* * *

* Lingua processuale: il finlandese. 


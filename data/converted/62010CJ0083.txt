  
  
**Causa C ‑83/10**

**Aurora Sousa Rodr iguez e altri **

**contro**

**Air France SA**

(domanda di pronuncia pregiudiziale proposta dallo Juzgado de lo Mercantil n.
1 de Pontevedra)

«Rinvio pregiudiziale -- Trasporto aereo -- Regolamento (CE) n. 261/2004 --
Art. 2, lett. l) -- Compensazione pecuniaria per i passeggeri in caso di
cancellazione del volo -- Nozione di "cancellazione del volo" -- Art. 12 --
Nozione di "risarcimento supplementare" -- Compensazione pecuniaria ai sensi
della normativa nazionale»

Massime della sentenza

1.         _Trasporti -- Trasporti aerei -- Regolamento n. 261/2004 -- Regole comuni in materia di compensazione ed assistenza ai passeggeri in caso di negato imbarco, di cancellazione del volo o di ritardo prolungato -- Cancellazione del volo -- Nozione_

_[Regolamento del Parlamento europeo e del Consiglio n.  261/2004, artt. 2,
lett. l) e 5, n. 3]_

2.         _Trasporti -- Trasporti aerei -- Regolamento n. 261/2004 -- Regole comuni in materia di compensazione ed assistenza ai passeggeri in caso di negato imbarco, di cancellazione del volo o di ritardo prolungato -- Risarcimento supplementare -- Portata -- Copertura di un danno morale -- Inclusione_

_(Regolamento del Parlamento europeo e del Consiglio n.  261/2004, artt. 8, 9
e 12; convenzione di Montreal del 1999)_

1.        La nozione di «cancellazione del volo», come definita dall'art. 2, lett. l), del regolamento n. 261/2004, che istituisce regole comuni in materia di compensazione ed assistenza ai passeggeri in caso di negato imbarco, di cancellazione del volo o di ritardo prolungato e che abroga il regolamento n. 295/91, deve essere interpretata nel senso che essa non si riferisce esclusivamente all'ipotesi in cui l'aereo in questione non sia affatto partito, bensi comprende anche il caso in cui tale aereo sia partito, ma, per una qualsivoglia ragione, sia stato poi costretto a rientrare all'aeroporto di partenza, e i passeggeri di detto aereo siano stati trasferiti su altri voli. 

A tal riguardo non rileva il motivo per il quale l'aereo e stato costretto a
rientrare all'aeroporto di partenza. Infatti, detto motivo e rilevante
soltanto al fine di stabilire se, eventualmente, tale cancellazione sia dovuta
a circostanze eccezionali che non si sarebbero comunque potute evitare anche
se fossero state adottate tutte le misure del caso, ai sensi dell'art. 5, n.
3, del regolamento n. 261/2004, ipotesi in cui non e dovuto alcun
risarcimento.

(v. punti 34-35, dispositivo 1)

2.        La nozione di «risarcimento supplementare», di cui all'art. 12 del regolamento n. 261/2004, che istituisce regole comuni in materia di compensazione ed assistenza ai passeggeri in caso di negato imbarco, di cancellazione del volo o di ritardo prolungato e che abroga il regolamento n. 295/91, deve essere interpretata nel senso che consente al giudice nazionale, alle condizioni previste dalla convenzione per l'unificazione di alcune norme relative al trasporto aereo o dal diritto nazionale, di concedere il risarcimento del danno, incluso quello di natura morale, occasionato dall'inadempimento del contratto di trasporto aereo. Per contro, il giudice nazionale non puo utilizzare tale nozione di «risarcimento supplementare» quale fondamento giuridico per condannare il vettore aereo a rimborsare ai passeggeri, il cui volo ha subito un ritardo oppure e stato cancellato, le spese che gli stessi hanno dovuto sostenere a causa dell'inadempimento da parte del citato vettore degli obblighi di sostegno e assistenza di cui agli artt. 8 e 9 di tale regolamento. 

(v. punto 46, dispositivo 2)

  
  
  
  
  
  

SENTENZA DELLA CORTE (Terza Sezione)

13 ottobre 2011 (*)

«Rinvio pregiudiziale - Trasporto aereo - Regolamento (CE) n. 261/2004 - Art.
2, lett. l) - Compensazione pecuniaria per i passeggeri in caso di
cancellazione del volo - Nozione di "cancellazione del volo" - Art. 12 -
Nozione di "risarcimento supplementare" - Compensazione pecuniaria ai sensi
della normativa nazionale»

Nel procedimento C‑83/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dallo Juzgado de lo Mercantil n. 1 de Pontevedra
(Spagna), con decisione 1° febbraio 2010, pervenuta in cancelleria l'11
febbraio 2010, nella causa

**Aurora Sousa Rodr iguez,**

**Yago L opez Sousa,**

**Rodrigo Manuel Puga Lueiro,**

**Luis Ángel Rodriguez Gonzalez,**

**Mar ia del Mar Pato Barreiro,**

**Manuel L opez Alonso,**

**Yaiza Pato Rodr iguez**

contro

**Air France SA,**

LA CORTE (Terza Sezione),

composta dal sig. K. Lenaerts, presidente di sezione, dal sig. J. Malenovský
(relatore), dalla sig.ra R. Silva de Lapuerta, dai sigg. E. Juhasz e D. Švaby
giudici,

avvocato generale: sig.ra E. Sharpston

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la sig.ra. Sousa Rodriguez, i sigg. Lopez Sousa, Puga Lueiro, Rodriguez Gonzalez, la sig.ra Pato Barreiro, il sig. Lopez Alonso e la sig.ra Pato Rodriguez dall'avv. J. Portela Leiros, Procurador de los Tribunales, assistito dall'avv. J. Gonzalez Perez, abogado; 

-        per il governo francese, dai sigg. G. de Bergues e M. Perrot, in qualita di agenti;

-        per il governo italiano, dalla sig.ra G. Palmieri, in qualita di agente, assistita dalla sig.ra M. Russo, avvocato dello Stato;

-        per il governo polacco, dal sig. M. Szpunar, in qualita di agente;

-        per il governo del Regno Unito, dal sig. S. Hathaway, in qualita di agente, assistito dal sig. D. Beard, barrister;

-        per la Commissione europea, dalla sig.ra L. Lozano Palacios e dal sig. K. Simonsson, in qualita di agenti,

sentite le conclusioni dell'avvocato generale, presentate all'udienza del 28
giugno 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 2, lett. l), e 12 del regolamento (CE) del Parlamento europeo e
del Consiglio 11 febbraio 2004, n. 261, che istituisce regole comuni in
materia di compensazione ed assistenza ai passeggeri in caso di negato
imbarco, di cancellazione del volo o di ritardo prolungato e che abroga il
regolamento (CEE) n. 295/91 (GU L 46, pag. 1).

2        Tale domanda e stata presentata nell'ambito di una controversia
pendente tra sette passeggeri e l'Air France SA (in prosieguo: l'«Air
France»), avente ad oggetto il risarcimento dei danni che essi affermano di
aver subito a causa dei ritardi prolungati e dei disagi causati dai problemi
tecnici emersi sul velivolo della citata compagnia aerea durante il volo che
collegava Parigi (Francia) a Vigo (Spagna).

  **Contesto normativo**

  _Il diritto internazionale_

3        La Comunita europea ha partecipato alla conferenza diplomatica
internazionale di diritto aereo svoltasi a Montreal dal 10 al 28 maggio 1999,
che ha portato all'adozione, il 28 maggio 1999, della convenzione per
l'unificazione di alcune norme relative al trasporto aereo internazionale (in
prosieguo: la «convenzione di Montreal»), e ha firmato tale convenzione il 9
dicembre 1999\.

4        Il 5 aprile 2001 il Consiglio dell'Unione europea ha adottato la
decisione 2001/539/CE, relativa alla conclusione da parte della Comunita
europea della convenzione per l'unificazione di alcune norme relative al
trasporto aereo (convenzione di Montreal) (GU L 194, pag. 38). Tale
convenzione e entrata in vigore, per quanto riguarda l'Unione, il 28 giugno
2004.

5        L'art. 19 della convenzione di Montreal, intitolato «Ritardo»,
contenuto nel capitolo III della medesima, intitolato «Responsabilita del
vettore ed entita del risarcimento per danni», prevede quanto segue:

«Il vettore e responsabile del danno derivante da ritardo nel trasporto aereo
di passeggeri, bagagli o merci. Tuttavia il vettore non e responsabile per i
danni da ritardo se dimostri che egli stesso e i propri dipendenti e
incaricati hanno adottato tutte le misure necessarie e possibili, secondo la
normale diligenza, per evitare il danno oppure che era loro impossibile
adottarle».

6        L'art. 22, n. 1, di tale convenzione, intitolato «Limitazioni di
responsabilita per ritardo, per il bagaglio e per le merci», rientrante nel
medesimo capitolo III, cosi recita:

«Nel trasporto di persone, in caso di danno da ritardo, cosi come specificato
all'articolo 19, la responsabilita del vettore e limitata alla somma di 4 150
diritti speciali di prelievo per passeggero».

7        L'art. 29 della convenzione di Montreal, intitolato «Fondamento della
richiesta risarcitoria», dispone quanto segue:

«Nel trasporto di passeggeri, bagagli e merci, ogni azione di risarcimento per
danni promossa a qualsiasi titolo, in base alla presente convenzione o in base
a un contratto o ad atto illecito o per qualsiasi altra causa, puo essere
esercitata unicamente alle condizioni e nei limiti di responsabilita previsti
dalla presente convenzione (...)».

  _Il diritto dell 'Unione_

 Il regolamento (CE) n. 2027/97

8        L'art. 1 del regolamento (CE) del Consiglio 9 ottobre 1997, n. 2027,
sulla responsabilita del vettore aereo con riferimento al trasporto aereo dei
passeggeri e dei loro bagagli (GU L 285, pag. 1), come modificato dal
regolamento (CE) del Parlamento europeo e del Consiglio 13 maggio 2002, n. 889
(GU L 140, pag. 2; in prosieguo: il «regolamento n. 2027/97»), cosi dispone:

«Il presente regolamento attua le pertinenti disposizioni della convenzione di
Montreal (…)».

9        L'art. 3, n. 1, del citato regolamento cosi recita:

«La responsabilita di un vettore aereo comunitario in relazione ai passeggeri
e ai loro bagagli e disciplinata dalle pertinenti disposizioni della
convenzione di Montreal».

 Il regolamento n. 261/2004

10      I 'considerando' decimo e diciassettesimo del regolamento n. 261/2004
sono del seguente tenore:

«(10) I passeggeri non consenzienti a cui viene negato l'imbarco dovrebbero
avere la possibilita di annullare il volo, usufruendo del rimborso del prezzo
del biglietto, o di proseguirlo in condizioni soddisfacenti e dovrebbero
beneficiare di un'adeguata assistenza durante il periodo di attesa di un volo
successivo.

(...)

(17)      I passeggeri il cui volo subisce un ritardo di durata definita
dovrebbero beneficiare di un'adeguata assistenza e dovrebbero avere la
possibilita di annullare il volo usufruendo del rimborso del prezzo del
biglietto o di proseguirlo in condizioni soddisfacenti».

11      L'art. 1, n. 1, di tale regolamento, intitolato «Oggetto», prevede
quanto segue:

«Il presente regolamento stabilisce, alle condizioni in esso specificate, i
diritti minimi dei passeggeri in caso di:

a)      negato imbarco a passeggeri non consenzienti;

b)      cancellazione del volo;

c)      ritardo del volo».

12      L'art. 2 del citato regolamento, intitolato «Definizioni», alla sua
lett. l), prevede quanto segue:

«Ai sensi del presente regolamento, si intende per:

(...)

l)      "cancellazione del volo": la mancata effettuazione di un volo
originariamente previsto e sul quale sia stato prenotato almeno un posto».

13      L'art. 5, nn. 1-3, del medesimo regolamento, intitolato «Cancellazione
del volo», e cosi formulato:

«1.      In caso di cancellazione del volo, ai passeggeri interessati:

a)      e offerta l'assistenza del vettore operativo a norma dell'articolo 8;

b)      e offerta l'assistenza del vettore operativo a norma dell'articolo 9,
paragrafo 1, lettera a), e dell'articolo 9, paragrafo 2, nonche, in caso di
volo alternativo quando l'orario di partenza che si puo ragionevolmente
prevedere per il nuovo volo e rinviato di almeno un giorno rispetto all'orario
di partenza previsto per il volo cancellato, l'assistenza di cui all'articolo
9, paragrafo 1, lettere b) e c); e

c)      spetta la compensazione pecuniaria del vettore aereo operativo a norma
dell'articolo 7, a meno che:

i)      siano stati informati della cancellazione del volo almeno due
settimane prima dell'orario di partenza previsto; oppure

ii)      siano stati informati della cancellazione del volo nel periodo
compreso tra due settimane e sette giorni prima dell'orario di partenza
previsto e sia stato loro offerto di partire con un volo alternativo non piu
di due ore prima dell'orario di partenza previsto e di raggiungere la
destinazione finale meno di quattro ore dopo l'orario d'arrivo previsto;
oppure

iii)      siano stati informati della cancellazione del volo meno di sette
giorni prima dell'orario di partenza previsto e sia stato loro offerto di
partire con un volo alternativo non piu di un'ora prima dell'orario di
partenza previsto e di raggiungere la destinazione finale meno di due ore dopo
l'orario d'arrivo previsto.

2.      Insieme alla cancellazione del volo, i passeggeri sono informati delle eventuali alternative di trasporto possibili.

3.      Il vettore aereo operativo non e tenuto a pagare una compensazione pecuniaria a norma dell'articolo 7, se puo dimostrare che la cancellazione del volo e dovuta a circostanze eccezionali che non si sarebbero comunque potute evitare anche se fossero state adottate tutte le misure del caso». 

14      L'art. 6, n. 1, del regolamento n. 261/2004, intitolato «Ritardo»,
prevede quanto segue:

«Qualora possa ragionevolmente prevedere che il volo sara ritardato, rispetto
all'orario di partenza previsto:

a)      di due o piu ore per tutte le tratte aeree pari o inferiori a 1500 km;
o

b)      di tre o piu ore per tutte le tratte aeree intracomunitarie superiori
a 1500 km e per tutte le altre tratte aeree comprese tra 1500 e 3500 km; o

c)      di quattro o piu ore per tutte le altre tratte aeree che non rientrano
nei casi di cui alle lettere a) o b),

il vettore aereo operativo presta ai passeggeri:

i)      l'assistenza prevista nell'articolo 9, paragrafo 1, lettera a), e
nell'articolo 9, paragrafo 2; e

ii)      quando l'orario di partenza che si puo ragionevolmente prevedere e
rinviato di almeno un giorno rispetto all'orario di partenza precedentemente
previsto, l'assistenza di cui all'articolo 9, paragrafo 1, lettere b) e c); e

iii)      quando il ritardo e di almeno cinque ore, l'assistenza prevista
nell'articolo 8, paragrafo 1, lettera a)».

15      L'art. 7, n. 1, di detto regolamento, intitolato «Diritto a
compensazione pecuniaria » cosi dispone:

«Quando e fatto riferimento al presente articolo, i passeggeri interessati
ricevono una compensazione pecuniaria pari a:

a)      250 EUR per tutte le tratte aeree inferiori o pari a 1500 chilometri;

(…)».

16      L'art. 8 del citato regolamento, intitolato «Diritto a rimborso o
all'imbarco su un volo alternativo», prevede quanto segue:

«1.      Quando e fatto riferimento al presente articolo, al passeggero e
offerta la scelta tra:

a)      \- il rimborso entro sette giorni, secondo quanto previsto
nell'articolo 7, paragrafo 3, del prezzo pieno del biglietto, allo stesso
prezzo al quale e stato acquistato, per la o le parti di viaggio non
effettuate e per la o le parti di viaggio gia effettuate se il volo in
questione e divenuto inutile rispetto al programma di viaggio iniziale del
passeggero, nonche, se del caso:

\- un volo di ritorno verso il punto di partenza iniziale, non appena
possibile;

b)       l'imbarco su un volo alternativo verso la destinazione finale, in
condizioni di trasporto comparabili, non appena possibile; o

c)       l'imbarco su un volo alternativo verso la destinazione finale, in
condizioni di trasporto comparabili, ad una data successiva di suo gradimento,
a seconda delle disponibilita di posti.

(...)

3.      Qualora una citta o regione sia servita da piu aeroporti ed un vettore aereo operativo offra ad un passeggero l'imbarco su un volo per un aeroporto di destinazione diverso da quello prenotato dal passeggero, le spese di trasferimento del passeggero dall'aeroporto di arrivo all'aeroporto per il quale era stata effettuata la prenotazione o ad un'altra destinazione vicina, concordata con il passeggero, sono a carico del vettore aereo operativo». 

17      L'art. 9, nn. 1 e 2, del regolamento 261/2004, intitolato «Diritto ad
assistenza», prevede quanto segue:

«1.      Quando e fatto riferimento al presente articolo, il passeggero ha
diritto a titolo gratuito:

a)      a pasti e bevande in congrua relazione alla durata dell'attesa;

b)      alla sistemazione in albergo:

-        qualora siano necessari uno o piu pernottamenti, o 

-        qualora sia necessario un ulteriore soggiorno, oltre a quello previsto dal passeggero;

c)      al trasporto tra l'aeroporto e il luogo di sistemazione (albergo o
altro).

2.      Inoltre, il passeggero ha diritto ad effettuare a titolo gratuito due chiamate telefoniche o messaggi via telex, fax o posta elettronica». 

18      L'art. 12, n. 1, di detto regolamento, intitolato «Risarcimenti
supplementari», cosi recita:

«Il presente regolamento lascia impregiudicati i diritti del passeggero ad un
risarcimento supplementare. Il risarcimento concesso ai sensi del presente
regolamento puo essere detratto da detto risarcimento».

  **Causa principale e questioni pregiudiziali**

19      I ricorrenti nella causa principale hanno concluso con l'Air France un
contratto di trasporto aereo per il trasferimento da Parigi (Francia) a Vigo
(Spagna) con il volo n. 5578 della citata compagnia. Detto volo era fissato
per il 25 settembre 2008, con partenza dall'aeroporto di Paris-Charles de
Gaulle alle ore 19.40.

20      Alcuni minuti dopo il decollo dell'aereo all'ora prevista, il pilota
ha deciso di rientrare al punto di partenza, l'aeroporto Charles de Gaulle di
Parigi, a causa di un guasto tecnico dell'aereo. Non c'e alcun elemento del
fascicolo del procedimento principale che indichi che, dopo il rientro
all'aeroporto di origine, l'aereo sia poi ripartito e abbia raggiunto, con
ritardo, la sua destinazione.

21      Tre dei passeggeri del volo in questione sono stati invitati a
prendere un volo con partenza l'indomani, 26 settembre 2008, alle ore 7.05,
dall'aeroporto di Parigi Orly, con destinazione Oporto (Portogallo), da dove
hanno raggiunto in taxi la citta di Vigo. Ad un altro viaggiatore e stato
proposto di prendere, lo stesso giorno, un volo da Parigi a Vigo, via Bilbao.
Quanto ai restanti passeggeri, l'Air France li ha ricollocati sul suo volo
Parigi-Vigo, anch'esso decollato il 26 settembre 2008, alla stessa ora di
quello che aveva subito l'avaria (19.40). A nessuno dei passeggeri del volo
del giorno precedente, eccezion fatta per uno, sarebbe stata offerta una
sistemazione in albergo a spese dell'Air France o una qualsivoglia assistenza
da parte di tale compagnia aerea.

22      Sette dei passeggeri del volo n. 5578, vale a dire i ricorrenti nella
causa principale, hanno citato in giudizio l'Air France dinanzi allo Juzgado
de lo Mercantil n. 1 de Pontevedra (tribunale di commercio di Pontevedra) per
ottenere il risarcimento dei danni occasionati dall'inadempimento del
contratto di trasporto aereo.

23      I ricorrenti nella causa principale chiedono la compensazione
pecuniaria di cui all'art. 7 del regolamento n. 261/2004 fino a concorrenza
dell'importo forfettario di EUR 250 pro capite, come previsto da detta
disposizione. Uno dei ricorrenti chiede, inoltre, il rimborso delle spese
sopportate per lo spostamento in taxi dall'aeroporto di Oporto a Vigo. Un
altro ricorrente chiede il rimborso delle spese relative ai pasti consumati
all'aeroporto di Parigi, nonche alla custodia del proprio cane prolungatasi di
un giorno rispetto alle previsioni. Tutti i ricorrenti chiedono, infine, che
l'Air France venga condannata a corrispondere loro un importo supplementare a
titolo di risarcimento del danno morale che affermano di aver subito.

24      Alla luce di tali fatti, lo Juzgado de lo Mercantil n. 1 de Pontevedra
ha deciso di sospendere il procedimento e di sottoporre alla Corte le seguenti
questioni pregiudiziali:

«1)      Se la nozione di "cancellazione del volo" definita all'art. 2, lett.
l), del [regolamento n. 261/2004] debba essere interpretata nel senso che si
riferisce esclusivamente alla mancata partenza del volo nei termini
originariamente previsti o se, invece, possa comprendere anche qualunque
circostanza in cui il volo sul quale e stato prenotato un posto, pur essendo
partito, non giunga al luogo di destinazione, inclusa l'ipotesi del rientro
forzato all'aeroporto di origine per cause tecniche.

2)      Se la nozione di "risarcimento supplementare" di cui all'art. 12 dello
stesso regolamento debba essere interpretata nel senso che consente al giudice
nazionale, in caso di cancellazione del volo, di concedere un risarcimento dei
danni, inclusi i danni morali, per inadempimento del contratto di trasporto
aereo, conformemente ai criteri stabiliti dalla normativa e dalla
giurisprudenza nazionali in materia di responsabilita contrattuale o se, al
contrario, tale risarcimento debba limitarsi alle spese sostenute dai
passeggeri debitamente comprovate e non sufficientemente rimborsate dal
vettore aereo, conformemente agli artt. 8 e 9 del [regolamento n. 261/2004],
senza che tali disposizioni siano state invocate, o se, infine, tali due
nozioni di risarcimento supplementare siano tra loro compatibili».

  **Sulle questioni pregiudiziali**

  _Sulla prima questione_

25      Ai fini della compensazione pecuniaria ai passeggeri sulla base del
combinato disposto degli artt. 5 e 7 del regolamento n. 261/2004, il giudice
del rinvio, chiamato a stabilire se il volo in questione possa essere
qualificato come «cancellato» ai sensi dell'art. 2, lett. l), del medesimo
regolamento, chiede, in sostanza, se la nozione di «cancellazione del volo» si
riferisca esclusivamente all'ipotesi in cui l'aereo in questione non sia
affatto partito, oppure se essa comprenda anche il caso in cui detto aereo,
pur essendo partito, sia stato costretto a rientrare all'aeroporto di partenza
a causa di un guasto tecnico.

26      Occorre anzitutto ricordare che l'art. 2, lett. l), del citato
regolamento definisce la «cancellazione del volo» come «la mancata
effettuazione di un volo originariamente previsto e sul quale sia stato
prenotato almeno un posto». Per poter determinare il senso della nozione di
«cancellazione del volo», occorre dunque precisare prima quello della nozione
di «volo», ai sensi di tale articolo.

27      A tale proposito la Corte ha gia avuto modo di dichiarare che un volo
consiste, sostanzialmente, in un'operazione di trasporto aereo, e costituisce,
quindi, in un certo modo, un'«unita» di tale trasporto, realizzata da un
vettore aereo che fissa il suo itinerario (sentenza 10 luglio 2008, causa
C‑173/07, Emirates Airlines, Racc. pag. I‑5237, punto 40). Essa ha inoltre
precisato che l'itinerario costituisce un elemento fondamentale del volo, in
quanto quest'ultimo e effettuato in conformita ad un programma previamente
stabilito dal vettore (sentenza 19 novembre 2009, cause riunite C‑402/07 e
C‑432/07, Sturgeon e a., Racc. pag. I‑10923, punto 30).

28      Poiche con il termine «itinerario» si indica il percorso che l'aereo
effettua dall'aeroporto di partenza a quello di destinazione, secondo una
determinata tempistica, ne deriva che, affinche un volo possa essere
considerato come effettuato, non e sufficiente che l'aereo sia partito
conformemente all'itinerario previsto, ma e necessario anche che esso
raggiunga la sua destinazione come prevista dal medesimo itinerario. Orbene,
la circostanza che il decollo sia stato garantito, ma che l'aereo sia poi
rientrato all'aeroporto di partenza senza aver raggiunto la destinazione
prevista dall'itinerario, fa si che il volo, cosi come era inizialmente
previsto, non puo essere considerato effettuato.

29      Inoltre, dalla definizione di cui all'art. 2, lett. l), del
regolamento n. 261/2004 non discende affatto che la «cancellazione» di detto
volo richiederebbe, ai sensi del medesimo articolo, oltre alla mancata
effettuazione del volo inizialmente previsto, l'adozione di una decisione
esplicita di cancellazione.

30      A tal riguardo, la Corte ha precisato che, in linea di principio, si
poteva parlare di una cancellazione quando il volo inizialmente previsto e
ritardato si riversa in un altro volo, ossia quando la programmazione del volo
originario e abbandonata e i passeggeri di quest'ultimo si uniscono a quelli
di un volo a sua volta programmato, indipendentemente dal volo per il quale i
passeggeri in tal modo trasferiti avevano effettuato la loro prenotazione
(sentenza Sturgeon e a., cit., punto 36).

31      In una siffatta situazione, non e affatto necessario che tutti i
passeggeri che avevano prenotato un posto sul volo inizialmente previsto siano
trasferiti su un altro volo. A tal riguardo rileva esclusivamente la
situazione individuale di ciascun passeggero trasportato, vale a dire il fatto
che, per quanto riguarda il passeggero interessato, la programmazione iniziale
del volo sia stata abbandonata.

32      A tal riguardo si deve osservare che tanto l'art. 1, n. 1, lett. b),
quanto i 'considerando' decimo e diciassettesimo del regolamento n. 261/2004,
nelle differenti versioni linguistiche del regolamento, fanno riferimento alla
cancellazione del [«loro»] volo.

33      È infatti pacifico che tutti i ricorrenti nella causa principale siano
stati trasferiti su altri voli, programmati all'indomani del giorno previsto
per la partenza, che hanno consentito loro di raggiungere la destinazione
finale, vale a dire Vigo, in taluni casi tramite coincidenza. Il «loro» volo
inizialmente previsto deve pertanto essere qualificato come «cancellato».

34      Infine, va osservato che il motivo per il quale l'aereo e stato
costretto a rientrare all'aeroporto di partenza, e non ha raggiunto dunque la
sua destinazione, non incide sulla qualificazione della «cancellazione del
volo» ai sensi della succitata definizione di cui all'art. 2, lett. l), del
regolamento n. 261/2004. Infatti, detto motivo e rilevante soltanto al fine di
stabilire, nell'ambito del risarcimento del danno sofferto dai passeggeri a
causa della cancellazione del volo, se, eventualmente, tale cancellazione «e
dovuta a circostanze eccezionali che non si sarebbero comunque potute evitare
anche se fossero state adottate tutte le misure del caso», ai sensi dell'art.
5, n. 3, del regolamento n. 261/2004, ipotesi in cui non e dovuto alcun
risarcimento.

35      Alla luce delle considerazioni sin qui svolte, occorre risolvere la
prima questione dichiarando che la nozione di «cancellazione del volo», come
definita dall'art. 2, lett. l), del regolamento n. 261/2004, in una situazione
come quella in discussione nella causa principale, non si riferisce
esclusivamente all'ipotesi in cui l'aereo in questione non sia affatto
partito, bensi comprende anche il caso in cui tale aereo sia partito, ma, per
una qualsivoglia ragione, sia stato poi costretto a rientrare all'aeroporto di
partenza, e i passeggeri di detto aereo siano stati trasferiti su altri voli.

  _Sulla seconda questione_

36      Con la seconda questione, il giudice del rinvio chiede, in sostanza,
se, a titolo del risarcimento supplementare di cui all'art. 12 del regolamento
n. 261/2004, il giudice nazionale, conformemente alle norme nazionali, possa
condannare il vettore aereo a risarcire qualunque tipo di danno, incluso
quello di natura morale, risultante da un inadempimento del contratto di
trasporto aereo. Esso si interroga, in particolare, sulla questione se tale
risarcimento supplementare possa comprendere le spese che i passeggeri hanno
dovuto sostenere a causa dell'inadempimento da parte del vettore aereo
dell'obbligo di offrire sostegno e assistenza ad esso incombente in forza
degli artt. 8 e 9 del regolamento n. 261/2004.

37      Occorre anzitutto ricordare che l'art. 1 del regolamento n. 261/2004
sottolinea il carattere minimo dei diritti che esso istituisce a vantaggio dei
passeggeri aerei in caso di negato imbarco contro la loro volonta,
cancellazione o ritardo del volo. Inoltre, l'art. 12 di tale regolamento,
intitolato «risarcimenti supplementari», prevede che il citato regolamento
lascia impregiudicati i diritti dei passeggeri ad un risarcimento
supplementare. È altresi precisato che il risarcimento concesso ai sensi del
medesimo regolamento puo essere detratto da detto risarcimento.

38      Da tali disposizioni risulta che il risarcimento concesso ai
passeggeri aerei sulla base dell'art. 12 del regolamento n. 261/2004 e
destinato a completare l'applicazione delle misure previste dal citato
regolamento, di modo che i passeggeri siano risarciti del danno complessivo
subito a causa dell'inadempimento da parte del vettore aereo dei suoi obblighi
contrattuali. Tale disposizione consente quindi al giudice nazionale di
condannare il vettore aereo a risarcire il danno occasionato ai passeggeri
dall'inadempimento del contratto di trasporto aereo sulla base di un
fondamento giuridico diverso dal regolamento n. 261/2004, vale a dire,
segnatamente, alle condizioni previste dalla convenzione di Montreal o dal
diritto nazionale.

39      A tal riguardo, occorre ricordare che la Corte ha gia avuto modo di
dichiarare che le misure uniformi e immediate adottate ai sensi del
regolamento n. 261/2004 non ostano di per se a che i passeggeri interessati,
nel caso in cui lo stesso inadempimento del vettore aereo dei suoi obblighi
contrattuali causi loro anche danni che facciano sorgere un diritto a
indennizzo, possano intentare comunque le azioni di risarcimento dei detti
danni alle condizioni previste dalla convenzione di Montreal (v., in tal
senso, sentenza 10 gennaio 2006, causa C‑344/04, IATA e ELFAA, Racc. pag.
I‑403, punto 47).

40      In particolare, le disposizioni degli artt. 19, 22 e 29 della
convenzione di Montreal, applicabili, in virtu dell'art. 3, n. 1, del
regolamento n. 2027/97, alla responsabilita di un vettore aereo stabilito sul
territorio di uno Stato membro, precisano le condizioni in cui,
successivamente al ritardo o alla cancellazione di un volo, i passeggeri
interessati possono esperire le azioni dirette ad ottenere il risarcimento dei
danni su base individuale da parte dei vettori responsabili di un danno
derivante dall'inadempimento del contratto di trasporto aereo.

41      A tal riguardo, occorre ricordare che, nella sua sentenza 6 maggio
2010, causa C‑63/09, Walz (Racc. pag. I-4239, punto 29), la Corte ha
dichiarato che i termini «prejudice» e «dommage», contemplati al capitolo III
della convenzione di Montreal, nella sua versione francese, debbono essere
intesi nel senso che includono tanto i danni di natura materiale quanto quelli
di natura morale. Ne consegue che il danno suscettibile di risarcimento, ai
sensi dell'art. 12 del regolamento n. 261/2004, puo essere un danno di natura
non solo materiale, ma anche morale.

42      Per contro, a titolo di risarcimento supplementare, sulla base
dell'art. 12 del regolamento n. 261/2004, il giudice nazionale non puo
condannare un vettore aereo a rimborsare ai passeggeri, il cui volo ha subito
un ritardo oppure e stato cancellato, le spese che questi ultimi hanno dovuto
sostenere a causa dell'inadempimento da parte di tale vettore aereo degli
obblighi di sostegno (rimborso del biglietto o imbarco su un volo alternativo
per la destinazione finale, assunzione a proprio carico delle spese di
trasferimento dall'aeroporto di arrivo all'aeroporto inizialmente previsto) e
di assistenza (rimborso delle spese di ristorazione, sistemazione in albergo e
comunicazione) ad esso incombenti in virtu degli artt. 8 e 9 di detto
regolamento.

43      Infatti, le domande dei passeggeri aerei fondate sui diritti ad essi
conferiti dal citato regolamento, come quelli enunciati dagli artt. 8 e 9 di
quest'ultimo, non si possono considerare come rientranti in un risarcimento
«supplementare» nell'accezione accolta al punto 38 della presente sentenza.

44      Tuttavia, quando un vettore viene meno agli obblighi ad esso
incombenti in forza degli artt. 8 e 9 del regolamento n. 261/2004, i
passeggeri aerei possono legittimamente far valere un diritto al risarcimento
sulla base degli elementi di cui ai citati articoli.

45      Infine, poiche il giudice nazionale ha sollevato la questione se i
diritti dei passeggeri aerei sanciti dagli artt. 8 e 9 del regolamento n.
261/2004 siano subordinati alla circostanza che dette disposizioni siano
invocate da questi ultimi, occorre precisare che, come osservato dall'avvocato
generale al paragrafo 61 delle sue conclusioni, nel regolamento n. 261/2004
non sussiste alcun elemento che precluda l'attribuzione di un risarcimento in
seguito all'inadempimento degli obblighi di cui agli artt. 8 e 9 del citato
regolamento se tali disposizioni non sono state indicate dai passeggeri aerei.

46      Alla luce delle considerazioni sin qui svolte, occorre risolvere la
seconda questione dichiarando che la nozione di «risarcimento supplementare»,
di cui all'art. 12 del regolamento n. 261/2004, deve essere interpretata nel
senso che consente al giudice nazionale, alle condizioni previste dalla
convenzione di Montreal o dal diritto nazionale, di concedere il risarcimento
del danno, incluso quello di natura morale, occasionato dall'inadempimento del
contratto di trasporto aereo. Per contro, il giudice nazionale non puo
utilizzare la nozione di «risarcimento supplementare» quale fondamento
giuridico per condannare il vettore aereo a rimborsare ai passeggeri, il cui
volo ha subito un ritardo oppure e stato cancellato, le spese che gli stessi
hanno dovuto sostenere a causa dell'inadempimento da parte del citato vettore
degli obblighi di sostegno e assistenza di cui agli artt. 8 e 9 di tale
regolamento.

  **Sulle spese**

47      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

1)       **La nozione di «cancellazione del volo», come definita dall'art. 2,
lett. l), del regolamento (CE) del Parlamento europeo e del Consiglio 11
febbraio 2004, n. 261, che istituisce regole comuni in materia di
compensazione ed assistenza ai passeggeri in caso di negato imbarco, di
cancellazione del volo o di ritardo prolungato e che abroga il regolamento
(CEE) n. 295/91, deve essere interpretata nel senso che, in una situazione
come quella in discussione nella causa principale, essa non si riferisce
esclusivamente all'ipotesi in cui l'aereo in questione non sia affatto
partito, bensi comprende anche il caso in cui tale aereo sia partito, ma, per
una qualsivoglia ragione, sia stato poi costretto a rientrare all'aeroporto di
partenza, e i passeggeri di detto aereo siano stati trasferiti su altri
voli.**

2)       **La nozione di «risarcimento supplementare», di cui all'art. 12 del
regolamento n. 261/2004, deve essere interpretata nel senso che consente al
giudice nazionale, alle condizioni previste dalla convenzione per
l'unificazione di alcune norme relative al trasporto aereo o dal diritto
nazionale, di concedere il risarcimento del danno, incluso quello di natura
morale, occasionato dall'inadempimento del contratto di trasporto aereo. Per
contro, il giudice nazionale non puo utilizzare la nozione di «risarcimento
supplementare» quale fondamento giuridico per condannare il vettore aereo a
rimborsare ai passeggeri, il cui volo ha subito un ritardo oppure e stato
cancellato, le spese che gli stessi hanno dovuto sostenere a causa
dell'inadempimento da parte del citato vettore degli obblighi di sostegno e
assistenza di cui agli artt. 8 e 9 di tale regolamento.**

Firme

* * *

* Lingua processuale: lo spagnolo. 


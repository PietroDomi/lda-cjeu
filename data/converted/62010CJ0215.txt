

**Causa C ‑215/10**

**Pacific World Limited**

**e**

**FDD International Limited**

**contro**

**The Commissioners for Her Majesty 's Revenue and Customs**

[domanda di pronuncia pregiudiziale proposta dal

First-tier Tribunal (Tax Chamber)]

«Tariffa doganale comune -- Classificazione doganale -- Nomenclatura combinata
-- Assortimenti di unghie finte preformate in plastica -- Validita del
regolamento (CE) n. 1417/2007 -- Altri lavori di materie plastiche (voce 3926)
-- Preparazioni per manicure o pedicure (voce 3304) -- Utensili e assortimenti
di utensili per manicure o pedicure (voce 8214)»

Massime della sentenza

_Tariffa doganale comune -- Voci doganali -- Unghie finte e assortimenti di
unghie finte preformate in plastica_

_(Regolamento del Consiglio n.  2658/87, allegato I; regolamento della
Commissione n. 1417/2007, allegato)_

Il regolamento n. 1417/2007, relativo alla classificazione di talune merci
nella nomenclatura combinata, e valido nella misura in cui classifica le
unghie finte e, pertanto, gli assortimenti di unghie finte, descritti nel suo
allegato nella sottovoce 3926 90 97 della nomenclatura combinata, di cui
all'allegato I del regolamento n. 2658/87, relativo alla nomenclatura
tariffaria e statistica ed alla tariffa doganale comune, quale modificato dal
regolamento n. 1549/2006.

(v. punti 51-52 e dispositivo)

  
  
  
  
  
  

SENTENZA DELLA CORTE (Settima Sezione)

28 luglio 2011 (*)

«Tariffa doganale comune - Classificazione doganale - Nomenclatura combinata -
Assortimenti di unghie finte preformate in plastica - Validita del regolamento
(CE) n. 1417/2007 - Altri lavori di materie plastiche (voce 3926) -
Preparazioni per manicure o pedicure (voce 3304) - Utensili e assortimenti di
utensili per manicure o pedicure (voce 8214)»

Nel procedimento C‑215/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal First-tier Tribunal (Tax Chamber) (Regno
Unito), con decisione 20 aprile 2010, pervenuta in cancelleria il 4 maggio
2010, nella causa

**Pacific World Limited,**

**FDD International Limited**

contro

**The Commissioners for Her Majesty 's Revenue and Customs,**

LA CORTE (Settima Sezione),

composta dal sig. D. Švaby, presidente di sezione, dai sigg. E. Juhasz e G.
Arestis (relatore), giudici,

avvocato generale: sig. Y. Bot

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 7 aprile
2011,

considerate le osservazioni presentate:

-        per la Pacific World Limited e la FDD International Limited, dalla sig.ra V. Sloane, barrister; 

-        per il governo del Regno Unito, dal sig. L. Seeboruth, in qualita di agente, assistito dal sig. M. Angiolini, barrister;

-        per la Commissione europea, dalla sig.ra L. Bouyon e dal sig. R. Lyal, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte, da una parte, sulla
validita del regolamento (CE) della Commissione 28 novembre 2007, n. 1417,
relativo alla classificazione di talune merci nella nomenclatura combinata (GU
L 316, pag. 4), e, dall'altra, sull'interpretazione delle sottovoci doganali
3926 90 97, 3304 30 00 e 8214 20 00 della nomenclatura combinata di cui
all'allegato I del regolamento (CEE) del Consiglio 23 luglio 1987, n. 2658,
relativo alla nomenclatura tariffaria e statistica ed alla tariffa doganale
comune (GU L 256, pag. 1), quale modificato dal regolamento (CE) della
Commissione 17 ottobre 2006, n. 1549 (GU L 301, pag. 1; in prosieguo: la
«NC»).

2        Tale domanda e stata presentata nell'ambito di una controversia tra
la Pacific World Limited (in prosieguo: la «Pacific World») e la FDD
International Limited (in prosieguo: la «FDD»), da un lato, e i Commissioners
for Her Majesty's Revenue and Customs (in prosieguo: i «Commissioners»),
dall'altro, in merito alla classificazione doganale di assortimenti di unghie
finte.

  **Contesto normativo**

  _In generale_

3        La NC e basata sul sistema armonizzato di designazione e di
codificazione delle merci (in prosieguo: il «SA»), elaborato dal Consiglio di
cooperazione doganale, divenuto Organizzazione mondiale delle dogane,
istituito dalla convenzione internazionale conclusa a Bruxelles il 14 giugno
1983 e approvata, a nome della Comunita, con la decisione del Consiglio 7
aprile 1987, 87/369/CEE, relativa alla conclusione della convenzione
internazionale sul sistema armonizzato di designazione e di codificazione
delle merci e il relativo protocollo di emendamento (GU L 198, pag. 1; in
prosieguo: la «convenzione sul SA»).

  _La NC_

4        La parte prima della NC contiene un insieme di disposizioni
preliminari. In tale parte, al titolo I dedicato alle regole generali, la
sezione A, intitolata «Regole generali per l'interpretazione della
nomenclatura combinata» (in prosieguo: le «regole generali della NC»), dispone
quanto segue:

«La classificazione delle merci nella [NC] si effettua in conformita alle
seguenti regole:

1\.       I titoli delle sezioni, dei capitoli o dei sottocapitoli sono da
considerare come puramente indicativi, poiche la classificazione delle merci e
determinata legalmente dal testo delle voci, da quello delle note premesse
alle sezioni o ai capitoli e, occorrendo, dalle norme che seguono, purche
queste non contrastino col testo di dette voci e note.

2\.       a) (...)

b)       Qualsiasi menzione ad una materia, nel testo di una determinata voce,
si riferisce a questa materia sia allo stato puro, sia mescolata od anche
associata ad altre materie. Cosi pure qualsiasi menzione di lavori di una
determinata materia si riferisce ai lavori costituiti interamente o
parzialmente da questa materia. La classificazione di questi oggetti mescolati
o compositi e effettuata seguendo i principi enunciati nella regola 3.

3\.       Qualora per il dispositivo della regola 2 b) o per qualsiasi altra
ragione una merce sia ritenuta classificabile in due o piu voci, la
classificazione e effettuata in base ai seguenti principi:

a)       La voce piu specifica deve avere la priorita sulle voci di portata
piu generale. Tuttavia quando due o piu voci si riferiscono ciascuna a una
parte solamente delle materie che costituiscono un prodotto misto o un oggetto
composito o ad una parte solamente degli oggetti, nel caso di merci presentate
in assortimenti condizionati per la vendita al minuto, queste voci sono da
considerare, rispetto a questo prodotto od oggetto, come ugualmente specifiche
anche se una di esse, peraltro, ne da una descrizione piu precisa o completa.

b)       I prodotti misti, i lavori composti di materie differenti o
costituiti dall'assemblaggio di oggetti differenti e le merci presentate in
assortimenti condizionati per la vendita al minuto, la cui classificazione non
puo essere effettuata in applicazione della regola 3 a), sono classificati,
quando e possibile operare questa determinazione, secondo la materia o
l'oggetto che conferisce agli stessi il loro carattere essenziale.

c)       Nei casi in cui le regole 3 a) o 3 b) non permettono di effettuare la
classificazione, la merce e classificata nella voce che, in ordine di
numerazione, e posta per ultima tra quelle suscettibili di essere validamente
prese in considerazione.

(...)

6\.       La classificazione delle merci nelle sottovoci di una stessa voce e
determinata legalmente dal testo di queste sottovoci e dalle note di
sottovoci, nonche, mutatis mutandis, dalle regole di cui sopra, tenendo conto
del fatto che possono essere comparate soltanto le sottovoci dello stesso
valore. Ai fini di questa regola, le note di sezioni o di capitoli sono, salvo
disposizioni contrarie, parimenti applicabili».

5        La seconda parte della NC comprende una classificazione delle merci
in sezioni, capitoli, voci e sottovoci.

6        La sezione VI, intitolata «Prodotti delle industrie chimiche o delle
industrie connesse», contiene il capitolo 33, a sua volta intitolato «Oli
essenziali e resinoidi; prodotti per profumeria o per toeletta preparati e
preparazioni cosmetiche». Il capitolo 33 contiene la voce 3304, redatta nei
seguenti termini: «Prodotti di bellezza o per il trucco preparati e
preparazioni per la conservazione o la cura della pelle, diversi dai
medicamenti, comprese le preparazioni antisolari e le preparazioni per
abbronzare; preparazioni per manicure o pedicure». La sottovoce 3304 30 00 e
invece intitolata «Preparazioni per manicure o pedicure».

7        La sezione VI contiene inoltre il capitolo 35, intitolato «Sostanze
albuminoidi; prodotti a base di amidi o di fecole modificati; colle; enzimi».
Il capitolo 35 contiene segnatamente la sottovoce 3506 10 00, intitolata
«Prodotti di ogni specie da usare come colle o adesivi, condizionati per la
vendita al minuto come colle o adesivi, di peso netto non superiore ad 1 kg».

8        La sezione VII e intitolata «Materie plastiche e lavori di tali
materie; gomma e lavori di gomma». Tale sezione comprende il capitolo 39,
intitolato «Materie plastiche e lavori di tali materie». L'ultima voce del
capitolo 39 e la voce 3926, intitolata «Altri lavori di materie plastiche e
lavori di altre materie delle voci da 3901 a 3914», che include la sottovoce
3926 90, intitolata «Altri» che, a sua volta, contiene la sottovoce 3926 90
97, anch'essa intitolata «Altri».

9        La sezione XV, intitolata «Metalli comuni e loro lavori» comprende il
capitolo 82, intitolato «Utensili e utensileria; oggetti di coltelleria e
posateria da tavola, di metalli comuni; parti di questi oggetti di metalli
comuni». Il capitolo 82 contiene la voce 8214 intitolata «Altri oggetti di
coltelleria (per esempio: tosatrici, fenditoi, coltellacci, scuri da macellaio
o da cucina e tagliacarte); utensili ed assortimenti di utensili per manicure
o pedicure (comprese le lime da unghie)». Tale voce contiene, a sua volta, la
sottovoce 8214 20 00, intitolata «Utensili ed assortimenti di utensili per
manicure o pedicure (comprese le lime da unghie)».

  _Il regolamento n.  1417/2007_

10      L'allegato del regolamento n. 1417/2007 contiene la classificazione di
tre tipi di merci.

11      Il primo tipo di merci contemplato da tale regolamento e un
assortimento per la decorazione delle unghie, confezionato per la vendita al
minuto, contenente unghie finte di plastica preformata, di diverse misure, un
tubetto di colla, una lima da unghie, un bastoncino per manicure ed adesivi
decorativi per le unghie. Tale merce e classificata con il codice NC 3926 90
97, secondo i punti 1, 3, lett. b), e 6 delle regole generali della NC.

12      Nell'allegato del regolamento in parola viene quindi precisato che
l'assortimento di cui trattasi, composto da diversi articoli, deve essere
classificato nella voce 3926 90 97 in base a quello tra essi che gli
conferisce il suo carattere essenziale, ossia le unghie finte in materia
plastica. Tale allegato fa riferimento alla nota esplicativa del SA relativa
alla voce 33.04 di quest'ultimo, punto B, ed enuncia che un siffatto
«assortimento non e costituito da prodotti per manicure della sottovoce 3304
30 00, in quanto comporta l'aggiunta di unghie finte sulle unghie naturali e
non include preparazioni per manicure destinate unicamente a curare ed
abbellire le mani e le unghie naturali (...)».

13      La seconda classificazione effettuata dal citato regolamento riguarda
le unghie finte preformate in plastica della stessa misura, presentate in
confezioni e destinate ad essere applicate sull'unghia naturale, utilizzando
una soluzione adesiva acrilica. Ai sensi dell'allegato di cui trattasi, tali
unghie finte devono essere classificate, come altri lavori di materie
plastiche, nella sottovoce 3926 90 97, in base alla materia costitutiva,
nonche dei punti 1 e 6 delle regole generali della NC. Viene anche precisato
che, per gli stessi motivi di quelli esposti per il primo tipo di merci, dette
unghie finte non sono considerate come preparazioni per manicure della
sottovoce 3304 30 00\.

14      Il terzo tipo di prodotti contemplato dal suddetto allegato consiste
in una soluzione adesiva destinata a far aderire le unghie finte preformate in
plastica alle unghie naturali e confezionata in tubetti dosatori, per
facilitarne l'applicazione, di un peso netto massimo di 1 kg. Lo stesso
allegato menziona che tale prodotto e classificato con il codice NC 3506 10
00, secondo i punti 1 e 6 delle regole generali della NC, e precisa che non
viene considerato come una preparazione per manicure o pedicure della voce
3304.

  _Le note esplicative del SA_

15      L'Organizzazione mondiale delle dogane approva, alle condizioni
stabilite dall'art. 8 della convenzione sul SA, le note esplicative e i pareri
di classificazione adottati dal comitato del SA. Conformemente all'art. 7, n.
1, della convenzione sul SA, il compito di tale comitato consiste, in
particolare, nel proporre emendamenti alla detta convenzione e nel redigere
note esplicative, pareri di classificazione, nonche altri pareri per
l'interpretazione del SA.

16      La nota esplicativa VIII relativa al punto 3, lett. b), delle regole
generali per l'interpretazione del SA, dispone quanto segue:

«Il fattore che determina il carattere essenziale varia da merce a merce. Esso
puo, ad esempio, essere rappresentato dalla natura della materia costitutiva o
degli elementi che compongono l'oggetto in esame, dal loro volume, dalla loro
quantita, dal loro peso, dal loro valore, dall'importanza di una delle materie
costitutive, avuto riguardo alla utilizzazione delle merci».

17      La nota esplicativa del SA relativa alla voce 33.04 del medesimo, al
punto B, indica quanto segue:

«B. - Preparazioni per manicure e pedicure

Questo gruppo comprende le polveri e gli smalti per le unghie, i solventi per
gli smalti da unghie, le preparazioni atte a togliere le pellicine e le altre
preparazioni per manicure e pedicure.

Sono esclusi da questa voce:

a)       Le preparazioni medicamentose destinate a trattare certe malattie
della pelle, come per esempio le pomate per il trattamento dell'eczema (n.
30.03 o 30.04).

b)       I deodoranti per i piedi come pure le preparazioni per il trattamento
delle unghie degli animali (n. 33.07)».

18      Il punto 2 della nota esplicativa del SA relativa alla voce 82.14 di
quest'ultimo e redatto nei seguenti termini:

«Gli utensili da manicure, pedicure. Tra questi utensili si possono citare le
lime da unghie, (dritte o pieghevoli), sgorbie respingi-pipite, raschini da
unghie, tagliacalli, sgorbie per l'estrazione dei calli, le spatole appuntite
per tagliare e fresare le pelli sulle unghie, pinze da unghie e taglia-unghie.

Gli assortimenti di utensili da manicure e pedicure sono presentati in
scatole, scrigni, astucci, ecc. e possono contenere forbici e altri oggetti,
come i lustra-unghie e le pinze per depilare, che, presi isolatamente,
seguirebbero il regime loro proprio».

  **Causa principale e questioni pregiudiziali**

19      La Pacific World e la FDD hanno sede nel Regno Unito e importano
nell'Unione europea assortimenti (denominati anche «kit») di unghie finte.
Questi contengono, generalmente, una confezione di unghie finte di plastica di
diverse misure, destinate ad essere fissate sulle unghie naturali della mano o
del piede; una soluzione adesiva specialmente concepita per fissare le unghie
finte sulle unghie naturali ed altri accessori quali un bastoncino per
manicure e un utensile per l'applicazione.

20      La FDD e la Pacific World hanno ottenuto, rispettivamente nel 2005 e
nel 2006, informazioni tariffarie vincolanti, emesse dai Commissioners, che
classificavano le unghie finte e i prodotti per unghie finte nella sottovoce
3304 30 00 della NC, come «preparazioni per manicure e pedicure».

21      Tali informazioni tariffarie erano fondate su una decisione adottata
nel 2005 dal VAT and Duties Tribunal, divenuto il First-tier Tribunal (Tax
Chamber), che ha ritenuto che le unghie finte e la soluzione adesiva per
queste ultime rientrassero nella sottovoce 3304 30 00 della NC e non nella
sottovoce 3926 90 90 della NC come «altri lavori di materie plastiche».

22      Tuttavia, il 4 dicembre 2007, e stato pubblicato nella _Gazzetta
ufficiale dell 'Unione europea _il regolamento n. 1417/2007 che classifica le
unghie finte e gli assortimenti di unghie finte nella sottovoce 3926 90 97
della NC come «altri lavori di materie plastiche» e classifica la soluzione
adesiva per le unghie finte, qualora venduta separatamente, nella sottovoce
3506 10 00 come «prodotti di ogni specie da usare come colle o adesivi,
condizionati per la vendita al minuto come colle o adesivi, di peso netto non
superiore ad 1 kg».

23      Tenuto conto di tale regolamento, i Commissioners hanno notificato
alla Pacific World e alla FDD nuove decisioni secondo cui le informazioni
tariffarie vincolanti summenzionate non erano piu valide.

24      Le due societa interessate hanno impugnato tali nuove decisioni
dinanzi al VAT and Duties Tribunal, con la motivazione che la corretta
classificazione dei prodotti di cui trattasi nella causa principale sarebbe
quella di cui alle informazioni tariffarie vincolanti precedentemente emesse
dai Commissioners e che, di conseguenza, il regolamento n. 1417/2007 sarebbe
invalido per quanto riguarda la classificazione di tali merci.

25      In base alle considerazioni che precedono, il First-tier Tribunal (Tax
Chamber) ha deciso di sospendere il procedimento e di sottoporre alla Corte le
seguenti questioni pregiudiziali:

«1)       Se il regolamento [n. 1417/2007] sia valido laddove classifica nella
sottovoce 3926 90 97 della NC [precedentemente 3926 90 90] le unghie finte e,
quindi, gli assortimenti di unghie finte, descritti nell'[allegato] del detto
regolamento.

2)       In caso di risposta negativa alla prima questione, se la [NC] debba
essere interpretata nel senso che richiede che gli assortimenti di unghie
finte di cui trattasi siano classificati come ["preparazioni per manicure o
pedicure"] nella sottovoce doganale 33 04 30 00 o come ['utensili ed
assortimenti di utensili per manicure o pedicure (comprese le lime da
unghie)'] nella sottovoce doganale 82 14 20 00».

  **Sulle questioni pregiudiziali**

26      Con le sue questioni, che occorre esaminare congiuntamente, il giudice
del rinvio si interroga sulla validita del regolamento n. 1417/2007 nella
parte in cui classifica le unghie finte preformate in plastica e, quindi, gli
assortimenti di tali unghie finte nella sottovoce 3926 90 97 della NC, come
altri lavori di materie plastiche, nonche sull'eventuale classificazione di
tali assortimenti nelle sottovoci 3304 30 00 o 8214 20 00, che contemplano
rispettivamente le preparazioni per manicure o pedicure e gli utensili e
assortimenti di utensili per manicure o pedicure.

27      Dalla domanda di pronuncia pregiudiziale emerge che la controversia
principale riguarda unicamente la classificazione degli assortimenti di unghie
finte venduti al minuto e importati dalle ricorrenti nella causa principale.

28      Va ricordato che, secondo una giurisprudenza costante, nell'interesse
della certezza del diritto e per facilitare i controlli, il criterio decisivo
per la classificazione doganale delle merci va ricercato, in linea di
principio, nelle loro caratteristiche e proprieta oggettive, quali definite
nel testo della voce della NC e delle note di sezione o di capitolo (v., in
particolare, sentenze 18 luglio 2007, causa C‑142/06, Olicom, Racc. pag.
I‑6675, punto 16, nonche 11 dicembre 2008, cause riunite C‑362/07 e C‑363/07,
Kip Europe e a., Racc. pag. I‑9489, punto 26).

29      Va altresi rammentato che le note esplicative del SA costituiscono
mezzi importanti per garantire un'applicazione uniforme della tariffa doganale
comune e come tali forniscono elementi validi per l'interpretazione della
stessa (v. sentenze 19 maggio 1994, causa C‑11/93, Siemens Nixdorf, Racc. pag.
I‑1945, punto 12; 18 dicembre 1997, causa C‑382/95, Techex, Racc. pag. I‑7363,
punto 12; 27 aprile 2006, causa C‑15/05, Kawasaki Motors Europe, Racc. pag.
I‑3657, punto 36, e 29 aprile 2010, causa C‑123/09, Roeckl Sporthandschuhe,
Racc. pag. I-4065 punto 29).

  _Sulla merce caratteristica di assortimenti come quelli di cui trattasi
nella causa principale_

30      Nella specie, va constatato che gli assortimenti di unghie finte come
quelli in esame nella causa principale, composti da vari articoli,
segnatamente da capsule di unghie finte di diverse misure, da colla, da un
bastoncino per manicure e da un utensile per l'applicazione, non sono
esplicitamente previsti ne dal testo delle voci della NC ne da quello delle
note di sezione o di capitoli di quest'ultima.

31      Vanno pertanto applicate tutte le regole generali della NC pertinenti
al fine di effettuare la classificazione di detti assortimenti.

32      A tal riguardo, va rilevato che siffatti assortimenti di unghie finte
preformate in plastica rientrano nel punto 3 di suddette regole, poiche
«s[ono] ritenut[i] classificabil[i] in due o piu voci». Infatti, essi possono
corrispondere tanto al testo della voce 3304, avente ad oggetto «Prodotti di
bellezza o per il trucco preparati e preparazioni per la conservazione o la
cura della pelle, diversi dai medicamenti, comprese (...) preparazioni per
manicure o pedicure», quanto a quello della voce 3926, relativa ad «altri
lavori di materie plastiche (...)». Il punto 3, lett. b), delle regole
generali della NC si applica se la classificazione degli oggetti non puo
essere effettuata con riferimento al punto 3, lett. a), delle medesime. Cio
avviene nel caso di specie, in quanto nessuna voce, generale o particolare,
della NC riguarda un assortimento di unghie finte come quelli di cui trattasi
nella controversia principale.

33      Il punto 3, lett. b), delle regole generali della NC prevede che le
merci presentate in assortimenti confezionati per la vendita al minuto, la cui
classificazione non puo essere effettuata in applicazione del punto 3, lett.
a), di dette regole generali, siano classificate, quando e possibile operare
questa determinazione, secondo l'oggetto che conferisce alle stesse il loro
carattere essenziale (v. citate sentenze Kip Europe e a., punto 49, nonche
Roeckl Sporthandschuhe, punto 33).

34      A tal riguardo, la nota esplicativa VIII del SA relativa al punto 3,
lett. b), delle regole generali della NC prevede che il fattore che determina
il carattere essenziale delle merci, a seconda del tipo di merce, possa essere
rappresentato ad esempio dalla natura della materia costitutiva o degli
elementi che le compongono, dal loro volume, dalla loro quantita, dal loro
peso o dal loro valore, o ancora dall'importanza di una delle materie
costitutive, avuto riguardo alla utilizzazione delle merci. Al pari degli
interessati che hanno presentato osservazioni dinanzi alla Corte, va
constatato che le unghie finte predominano gli assortimenti, come quelli di
cui trattasi nella causa principale, quanto a volume e quantita e che gli
altri prodotti, ossia la colla per unghie, il bastoncino per manicure e
l'utensile per l'applicazione, sono prodotti accessori che contribuiscono
soltanto a realizzare la destinazione della merce. Sono pertanto le unghie
finte che conferiscono a detti assortimenti il loro carattere essenziale.

  _Sulla classificazione delle unghie finte preformate in plastica_

35      Per quanto riguarda la classificazione nella NC di unghie finte come
quelle in esame nella causa principale, il regolamento n. 1417/2007 rinvia
alla sottovoce 3926 90 97, corrispondente agli «altri lavori di materie
plastiche». Le ricorrenti nella causa principale criticano tale
classificazione e sostengono, in via principale, che le merci di cui trattasi
dovrebbero essere classificate nella voce 3304 come «preparazioni per manicure
o pedicure», poiche, da un lato, tenuto conto del loro processo di
fabbricazione, esse sono il frutto di una reazione di polimerizzazione nel
corso della quale sono mescolati piu componenti e, dall'altro, esse hanno come
unica funzione quella di abbellire le mani e i piedi.

36      Come emerge dalla giurisprudenza richiamata al punto 28 della presente
sentenza, la classificazione deve essere effettuata secondo le caratteristiche
e proprieta oggettive del prodotto. In tal senso, una capsula di unghie finte
e, oggettivamente, un frammento di materia plastica, ritagliato per adattarsi
su un'unghia naturale e modificarne la forma. Pertanto, la classificazione di
tali merci nella sottovoce 3926 90 97 come «altri lavori di materie
plastiche», in linea di principio, sembra giustificata.

37      Peraltro, nel regolamento n. 1417/2007, la Commissione, riferendosi
alla nota esplicativa del SA relativa alla voce 33.04 di quest'ultimo, punto
B, precisa che le unghie finte non vanno considerate come preparazioni per
manicure della sottovoce 3304 30 00 in quanto sono destinate ad essere
aggiunte alle unghie naturali e non costituiscono preparazioni per manicure
destinate unicamente a curare ed abbellire le mani e le unghie naturali. Il
governo del Regno Unito sostiene tale posizione.

38      In primo luogo, quanto al testo della voce 3304, esso contempla
preparazioni per la conservazione o la cura della pelle, comprese preparazioni
per manicure o pedicure. Il punto B della nota esplicativa del SA relativa
alla voce 33.04 di quest'ultima indica, quali esempi di «preparazioni per
manicure o pedicure», «le polveri e gli smalti per le unghie, i solventi per
gli smalti da unghie, le preparazioni atte a togliere le pellicine e le altre
preparazioni per manicure o pedicure».

39      Va pertanto constatato che le summenzionate «preparazioni per manicure
o pedicure» consistono in sostanze, che si possono presentare sotto varie
forme, quali polveri, liquidi, pomate e che sono utilizzate per la manicure o
la pedicure, ossia per le cure estetiche destinate ad abbellire le mani o i
piedi e, in particolare, le unghie.

40      In secondo luogo, va rilevato che, sebbene talvolta la tariffa
doganale comune faccia riferimento a procedimenti di fabbricazione o alla
destinazione delle merci, in genere e di preferenza, nell'interesse della
certezza del diritto e per facilitare i controlli, essa fa appello a criteri
di classificazione fondati sulle caratteristiche e sulle proprieta oggettive
dei prodotti, che possono essere verificate al momento dello sdoganamento (v.
sentenze 16 dicembre 1976, causa 38/76, Industriemetall Luma, Racc. pag. 2027,
punto 7, e 25 maggio 1989, causa 40/88, Weber, Racc. pag. 1395, punto 14).

41      Ne consegue che i procedimenti di fabbricazione di un prodotto sono
determinanti unicamente qualora una voce doganale lo prescriva esplicitamente
(v. sentenza Weber, cit., punto 15).

42      Nella specie, in mancanza di voce doganale e di note di sezione o di
capitoli relativi alle unghie finte, come quelle di cui trattasi nella causa
principale, ai termini delle quali il processo di fabbricazione costituirebbe
un criterio, un siffatto criterio non ha incidenza sulla classificazione di
queste ultime nella NC.

43      A tal riguardo, l'argomento della Pacific World e della FDD, secondo
cui un'unghia finta sarebbe una «semplice soluzione di sostituzione dello
smalto per unghie», non puo essere accolto. Infatti, a differenza di uno
smalto per unghie, una capsula di unghie finte e un oggetto solido in
plastica, incollato sull'unghia naturale e che consente di modificarne la
forma, segnatamente prolungando l'unghia naturale. Inoltre, l'applicazione di
unghie finte non costituisce in alcun modo un trattamento per le unghie, delle
mani o dei piedi.

44      Pertanto, un siffatto prodotto non corrisponde ad una preparazione per
manicure o pedicure della sottovoce 3304 30 00\.

45      Per quanto riguarda la classificazione nella sottovoce 8214 20 00,
proposta dalla Pacific World e dalla FDD in subordine, va sottolineato che
un'unghia finta, ossia l'oggetto che conferisce agli assortimenti di cui
trattasi il loro carattere essenziale, non puo essere considerata come un
utensile ai sensi della voce 8214.

46      Innanzitutto, va rilevato che il capitolo 82, che contiene tale voce,
fa parte della sezione XV intitolata «Metalli comuni e loro lavori». Orbene,
le unghie finte sono fabbricate in materia plastica.

47      Non puo essere condiviso l'argomento delle ricorrenti nella causa
principale secondo cui dalla versione inglese della NC emergerebbe che il
testo della sottovoce 8214 20 00 non contempla espressamente gli assortimenti
di «utensili» per manicure o pedicure.

48      Secondo una giurisprudenza consolidata, da una parte, la formulazione
utilizzata in una delle versioni linguistiche di una disposizione di diritto
dell'Unione non puo essere l'unico elemento a sostegno dell'interpretazione di
questa disposizione ne si puo attribuire ad essa, a tal riguardo, un carattere
prioritario rispetto alle altre versioni linguistiche. D'altra parte, le varie
versioni linguistiche di un testo di diritto dell'Unione devono essere
interpretate in modo uniforme e, pertanto, in caso di divergenze tra loro, la
disposizione di cui trattasi dev'essere interpretata in funzione dell'economia
generale e della finalita della normativa di cui essa fa parte (v. sentenza 5
maggio 2011, cause riunite C‑230/09 e C‑231/09, Kurt und Thomas Etling e a.,
non ancora pubblicata nella Raccolta, punto 60 e giurisprudenza ivi citata).

49      A tal riguardo, occorre riferirsi al punto 2 della nota esplicativa
del SA relativa alla voce 82.14 di quest'ultimo, che riguarda proprio gli
utensili che possono essere presentati in assortimenti per manicure o
pedicure, quali una lima per unghie, un taglia-unghie o un raschino per
unghie.

50      Alla luce di queste precisazioni, assortimenti di unghie finte come
quelle di cui trattasi nella causa principale, che, come indicato al punto 30
della presente sentenza, sono composti segnatamente da capsule di unghie
finte, di diverse misure, e da colla, non possono essere considerati come
assortimenti di «utensili» per manicure o pedicure ai sensi della sottovoce
8214 20 00\.

51      Si deve concludere che un'unghia finta non puo essere classificata ne
nella sottovoce 3304 30 00 come «preparazioni per manicure o pedicure», ne
nella sottovoce 8214 20 00 come «utensili ed assortimenti di utensili per
manicure o pedicure», ma rientra, viste le sue caratteristiche e proprieta
oggettive, nella sottovoce 3926 90 97, come «altri lavori di materie
plastiche». Pertanto, in applicazione del punto 3, lett. b), delle regole
generali della NC, gli assortimenti di unghie finte, come quelli di cui
trattasi nella causa principale, vanno classificati nella sottovoce 3926 90
97\.

52      Alla luce delle considerazioni che precedono, le questioni poste vanno
risolte nel senso che il regolamento n. 1417/2007 e valido nella misura in cui
classifica le unghie finte e, pertanto, gli assortimenti di unghie finte,
descritti nel suo allegato nella sottovoce 3926 90 97 della NC.

  **Sulle spese**

53      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Settima Sezione) dichiara:

**Il regolamento (CE) della Commissione 28 novembre 2007, n.  1417, relativo
alla classificazione di talune merci nella nomenclatura combinata, e valido
nella misura in cui classifica le unghie finte e, pertanto, gli assortimenti
di unghie finte, descritti nel suo allegato nella sottovoce 3926 90 97 della
nomenclatura combinata, di cui all'allegato I del regolamento (CEE) del
Consiglio 23 luglio 1987, n. 2658, relativo alla nomenclatura tariffaria e
statistica ed alla tariffa doganale comune, quale modificato dal regolamento
(CE) della Commissione 17 ottobre 2006, n. 1549.**

Firme

* * *

* Lingua processuale: l'inglese. 




SENTENZA DELLA CORTE (Terza Sezione)

8 dicembre 2011 ?(1)

«Impugnazione - Aiuti di Stato - Regime d'assoggettamento della France Telecom
alla tassa professionale - Nozione di "aiuto" - Legittimo affidamento -
Termine di prescrizione - Obbligo di motivazione - Principio della certezza
del diritto»

Nel procedimento C‑81/10 P,

avente ad oggetto l'impugnazione, ai sensi dell'art. 56 dello Statuto della
Corte di giustizia dell'Unione europea, proposta il 10 febbraio 2010,

**France T elecom SA**, con sede in Parigi (Francia), rappresentata dagli
avv.ti S. Hautbourg, L. Olza Moreno e L. Godfroid, avocats,

ricorrente,

procedimento in cui le altre parti sono:

**Commissione europea** , rappresentata dai sigg. E. Gippini Fournier e D.
Grespan, in qualita di agenti, con domicilio eletto in Lussemburgo,

convenuta in primo grado,

**Repubblica francese** , rappresentata dai sigg. G. de Bergues e J. Gstalter,
in qualita di agenti,

ricorrente in primo grado,

LA CORTE (Terza Sezione),

composta dal sig. K. Lenaerts, presidente di sezione, dal sig. J. Malenovský,
dalla sig.ra R. Silva de Lapuerta (relatore), dai sigg. E. Juhasz e D. Švaby,
giudici,

avvocato generale: sig. N. Jaaskinen

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza del 31 marzo
2011,

sentite le conclusioni dell'avvocato generale, presentate all'udienza dell'8
settembre 2011,

ha pronunciato la seguente

**Sentenza**

1        Con la sua impugnazione, la France Telecom SA (in prosieguo: la
«France Telecom») chiede l'annullamento della sentenza del Tribunale di primo
grado delle Comunita europee 30 novembre 2009, cause riunite T‑427/04 e
T‑17/05, Francia e France Telecom/Commissione (Racc. pag. II‑4315; in
prosieguo: la «sentenza impugnata»), con cui esso ha respinto i loro ricorsi
diretti all'annullamento della decisione della Commissione 2 agosto 2004,
2005/709/CE, relativa all'aiuto di Stato al quale la Francia ha dato
esecuzione in favore di France Telecom (GU 2005, L 269, pag. 30; in prosieguo:
la «decisione controversa»).

  **I fatti**

2        Nella sentenza impugnata, il Tribunale ha precisato il contesto
normativo ed i fatti della controversia sottopostagli nei seguenti termini:

«(…)

2. Assoggettamento della France Telecom alla tassa professionale

Regime generale della tassa professionale

16      La tassa professionale e un'imposta locale sulle attivita produttive
la cui disciplina e determinata per legge e codificata nel code general des
impots (codice generale delle imposte).

17      (…) la tassa professionale e dovuta ogni anno dalle persone fisiche e
giuridiche che, al 1° gennaio, esercitino a titolo professionale un'attivita
autonoma.

18      (…) la tassa professionale e determinata in funzione della capacita
contributiva dei soggetti passivi, valutata secondo criteri economici in
relazione all'importanza delle attivita da essi esercitate sul territorio
dell'ente territoriale beneficiario.

19      Conseguentemente la tassa professionale e un'imposta le cui basi
imponibili non sono costituite dall'utile ricavato tramite l'attivita
dell'impresa, bensi, al momento dei fatti all'origine della presente
controversia, da una frazione del valore dei fattori di produzione - capitale
e lavoro - impiegati dal contribuente in ciascun comune nel quale l'imposta
viene liquidata.

20      (…) ai fini delle imposte liquidate per gli anni 1994‑2002, nel caso
di persone giuridiche soggette all'imposta sulle societa, la base imponibile
della tassa professionale comprendeva, da una parte, il valore locativo delle
immobilizzazioni materiali di cui il contribuente disponeva ai fini della sua
attivita professionale durante il periodo di riferimento e, dall'altra, una
frazione dei salari corrisposti durante il periodo di riferimento.

21      (…) il periodo di riferimento (…) e il penultimo anno precedente a
quello dell'imposizione, qualora l'esercizio coincida con l'anno civile, o,
altrimenti, l'esercizio chiuso nel penultimo anno precedente a quello
dell'imposizione.

22      (…) la tassa professionale viene liquidata in ciascun comune in cui il
contribuente dispone di locali o di beni fondiari, tenendo conto del valore
locativo dei beni in esso situati o ad esso connessi e dei salari corrisposti
al personale.

(…)

Norme applicabili alla France Telecom

Principio dell'assoggettamento alle imposte di diritto comune

25      La legge [2 luglio 1990, n. 90‑568, relativa all'organizzazione del
servizio pubblico delle poste e telecomunicazioni (JORF 8 luglio 1990, pag.
8069; in prosieguo: la «legge n. 90‑568»)], da cui risultano la creazione
della France Telecom (...) e quella di La Poste, prevede (...) disposizioni
particolari in tema di fiscalita.

26      (…) fatte salve [talune] eccezioni (…), la France Telecom e [in linea
di principio] soggetta alle imposte e tasse (…) cui sarebbero assoggettate
imprese private che effettuino operazioni identiche.

Prelievo forfetario

27      (…) fino al 1° gennaio 1994, la France Telecom doveva essere
assoggettata soltanto alle imposte e tasse effettivamente sostenute dallo
Stato. Conseguentemente, la France Telecom non era soggetta, in particolare,
ne all'imposta sulle societa ne alle imposte locali, tra cui la tassa
professionale. In cambio, per gli anni 1991‑1993, la France Telecom doveva
versare un contributo determinato annualmente dalla legge finanziaria, entro
il limite di un importo la cui base, al netto dell'attualizzazione, era pari
al saldo conseguito dal bilancio allegato delle telecomunicazioni per il 1989
(…).

Regime speciale d'imposizione

(…)

30      L'imposta [dovuta a titolo della tassa professionale], che ai fini del
calcolo delle basi imponibili seguiva le norme generali previste dal code
general des impots (…), era liquidata applicando un'aliquota media ponderata
nazionale risultante dalle aliquote deliberate l'anno precedente dall'insieme
degli enti locali (…).

31      Alla France Telecom veniva, inoltre, applicata un'aliquota dell'1,9%
anziche dell'8% a titolo di spese di gestione, vale a dire un importo
addizionale prelevato dallo Stato a compensazione degli oneri sostenuti degli
uffici tributari per le attivita di formazione dei ruoli e di riscossione
della tassa professionale per conto degli enti locali.

32      Il gettito dell'imposta doveva essere versato allo Stato, o, per la
parte eccedente i tributi assolti per il 1994, adeguati ogni anno alla
variazione dell'indice dei prezzi al consumo, al Fondo nazionale di
perequazione della tassa professionale (…).

(…)

3. Procedimento amministrativo

35      In data 13 marzo 2001, l'Associazione degli enti locali per il
ripristino della tassa professionale della France Telecom e di La Poste in
base al diritto comune si e rivolta alla Commissione presentando una denuncia,
secondo la quale il regime speciale d'imposizione costituiva un aiuto di Stato
incompatibile con il mercato comune. La denunciante menzionava, in
particolare, la perdita di entrate risultante, per taluni comuni,
dall'applicazione di un'aliquota media ponderata nazionale.

36      In seguito a detta denuncia, il 28 giugno 2001, la Commissione ha
deciso di avviare il procedimento preliminare di esame del regime speciale
d'imposizione e ha inviato alla Repubblica francese una richiesta di
informazioni a tal riguardo.

37      Con lettera del 26 settembre 2001, la Repubblica francese ha risposto
a tale richiesta di informazioni, affermando che il regime speciale
d'imposizione non costituiva un aiuto di Stato, poiche non procurava alcun
vantaggio alla France Telecom ne comportava alcuna perdita di risorse per lo
Stato.

38      Il 30 gennaio 2003, la Commissione ha adottato la decisione di avvio
del procedimento d'indagine formale di cui all'art. 88, n. 2, CE in relazione,
segnatamente, all'esenzione dalla tassa professionale di cui la France Telecom
aveva beneficiato dal 1991 al 1993 e al regime speciale d'imposizione (in
prosieguo: la "decisione di avvio"). La decisione di avvio e stata notificata
alla Repubblica francese con lettera del 31 gennaio 2003. Su richiesta delle
autorita francesi, la Commissione ha proceduto, il 7 marzo 2003, alla notifica
di una versione corretta di tale decisione. Nella decisione di avvio, la
Commissione stimava il vantaggio procurato alla France Telecom in circa 1
miliardo di franchi francesi (FRF) per anno dal 1994 (punti 73 e 74). La
decisione di avvio e stata pubblicata il 12 marzo 2003 (GU C 57, pag. 5).

(…)

4. Decisione impugnata

53      Il 19 e il 20 luglio 2004, in occasione della sua 1667ª riunione, il
collegio dei membri della Commissione ha approvato un progetto di decisione
che dichiarava che la France Telecom aveva beneficiato di un aiuto di Stato a
causa del regime speciale d'imposizione, durante il periodo 1994‑2002 (in
prosieguo: l'"aiuto controverso"), ed ha delegato il membro incaricato della
concorrenza ad adottare, con il consenso del presidente, la versione
definitiva della decisione in francese, lingua facente fede, previa "revisione
giuridico‑linguistica".

54      Il 2 agosto 2004 la Commissione ha adottato la [decisione
controversa]. Quest'ultima e stata notificata alla Repubblica francese il 3
agosto 2004. (…)

(…)

61      Nella decisione [controversa], la Commissione ha considerato anzitutto
che si poteva ritenere che il prelievo forfetario, previsto (...) per il
periodo che va dal 1991 al 1993, sostituisse la tassa professionale di regola
dovuta per quegli stessi anni. Pertanto, l'esenzione dalla tassa professionale
durante tale periodo non costituiva un aiuto di Stato (punti 22‑33 e 53 [della
decisione controversa]).

62      La Commissione ha dichiarato, per contro, che il regime speciale
d'imposizione applicabile dal 1994 al 2002 istituiva un aiuto di Stato
rappresentato dalla differenza tra l'imposizione che la France Telecom avrebbe
dovuto sopportare in forza del diritto comune e l'importo dei versamenti a
titolo di tassa professionale effettivamente posti a suo carico (in prosieguo:
la "differenza d'imposizione"). Tale aiuto nuovo, cui era stata
illegittimamente data esecuzione in violazione dell'art. 88, n. 3, CE, era,
inoltre, incompatibile con il mercato comune. Di conseguenza, esso doveva
essere recuperato (punti 34‑53 della decisione [controversa]).

63      Per qualificare il regime speciale d'imposizione come aiuto di Stato,
ai sensi dell'art. 87, n. 1, CE, la Commissione ha svolto il seguente
ragionamento.

64      In primo luogo, la Commissione ha spiegato per quali motivi a suo
giudizio si doveva respingere l'argomento delle autorita francesi secondo il
quale il vantaggio constatato durante il periodo 1994‑2002 era piu che
compensato dall'importo del prelievo forfetario al quale la France Telecom era
stata assoggettata durante il periodo 1991‑1993 (punti 35‑41 della decisione
[controversa]).

65      Per prima cosa, la Commissione ha affermato che la legge 90‑568 aveva
istituito due regimi d'imposizione successivi e distinti: da una parte, un
regime di esenzione, applicabile dal 1991 al 1993, con sostituzione alle
imposte di diritto comune, tra cui la tassa professionale, di un prelievo
forfetario; dall'altra, un regime speciale e derogatorio, che sfociava in
un'imposizione insufficiente in materia di tassa professionale, applicabile,
originariamente, a decorrere dal 1994 e che e stato poi abolito con
l'imposizione liquidata per il 2003 (punti 36 e 38 della decisione
[controversa]).

(…)

67      Conseguentemente, la Commissione ha ritenuto di non poter ammettere la
compensazione tra la differenza d'imposizione di cui la France Telecom aveva
beneficiato dal 1994 al 2002 ed il prelievo forfetario pagato dal 1991 al
1993, il quale non era legato alla tassa professionale ne specificamente dalla
legge 90‑568 ne dalle sue modalita di calcolo (punto 38 della decisione
[controversa]).

68      Inoltre, la Commissione ha ritenuto che il prelievo forfetario di cui
trattasi fosse piu simile al versamento di una partecipazione ai risultati al
proprietario del capitale che ad un'imposizione. Cio considerato, solo a
titolo eccezionale, la Commissione poteva ammettere che tale prelievo
compensasse l'esenzione totale dalla tassa professionale di cui la France
Telecom aveva beneficiato dal 1991 al 1993. Un'applicazione regolare del
diritto avrebbe potuto, all'opposto, indurre a ritenere che tale esenzione
costituisse un aiuto di Stato, il cui importo avrebbe dovuto essere sommato a
quello della differenza d'imposizione di cui la France Telecom ha beneficiato
a decorrere dal 1994 in virtu del regime speciale d'imposizione (punti 38 e 39
della decisione [controversa]).

69      Infine, la Commissione ha ritenuto che il ragionamento secondo cui si
doveva operare una compensazione tra i versamenti fatti dalla France Telecom a
favore dello Stato dal 1991 al 1993 e l'imposizione inferiore di cui la France
Telecom aveva beneficiato a decorrere dal 1994 presupporrebbe che si
riqualificasse come credito d'imposta il surplus d'imposizione rispetto al
diritto comune posto a carico della France Telecom dal 1991 al 1993, il che
non risulta dalla legge 90‑568\. Tale giustificazione teorica a posteriori non
corrisponderebbe nemmeno all'applicazione normale del diritto fiscale
francese, ma sarebbe unicamente volta ad evitare il recupero dell'aiuto di
Stato concesso alla France Telecom (punto 40 della decisione [controversa]).

70      In secondo luogo, la Commissione ha sostenuto che la differenza
d'imposizione costituiva un vantaggio per la France Telecom, concesso mediante
risorse che avrebbero dovuto integrare il bilancio dello Stato, e, pertanto,
rappresentava un aiuto di Stato (punto 42 della decisione [controversa]).

71      In terzo luogo, ai punti 43 e 44 della decisione [controversa], la
Commissione ha affermato di non poter prendere in considerazione, in fase di
adozione di una decisione che constata l'esistenza di un aiuto di Stato,
l'argomento della Repubblica francese secondo cui per determinare il vantaggio
netto di cui ha beneficiato la France Telecom sarebbe necessario tenere conto
della riduzione delle basi dell'imposta sulle societa che sarebbe derivata dal
pagamento di somme maggiori a titolo di tassa professionale (...).

72      In quarto luogo, la Commissione, respingendo gli argomenti addotti
dalla Repubblica francese secondo cui l'aiuto controverso non poteva essere
recuperato in ragione dell'applicazione delle norme di prescrizione previste
dall'art. 15 del regolamento [(CE) del Consiglio 22 marzo 1999, n. 659,
recante modalita di applicazione dell'art. [88 CE] (GU L 83, pag. 1)], ha
considerato che l'aiuto controverso costituiva un aiuto nuovo e non un aiuto
esistente (punto 45 [della decisione controversa]).

73      Anzitutto, la Commissione ha indicato che la scadenza del termine di
prescrizione previsto dall'art. 15 del regolamento n. 659/1999 non aveva
l'effetto di trasformare un aiuto nuovo in un aiuto esistente, ma solamente di
escludere che la Commissione ordinasse il recupero di aiuti concessi piu di
dieci anni prima del giorno in cui la prescrizione era maturata (punti 46‑48
della decisione [controversa]).

74      La Commissione ha poi affermato che la legge 90‑568 aveva instaurato
un regime di aiuti e che l'eventuale prescrizione poteva riguardare unicamente
gli aiuti concessi nell'ambito di tale regime e non il regime stesso. Ai fini
della prescrizione il dies a quo sarebbe quindi il giorno in cui ciascun aiuto
e stato effettivamente concesso alla France Telecom, vale a dire, ciascun
anno, il giorno in cui la tassa professionale era dovuta (punto 49 della
decisione [controversa]).

75      Infine, la Commissione ha aggiunto che il termine di prescrizione era
stato interrotto dalla richiesta di informazioni inviata alla Repubblica
francese il 28 giugno 2001 (punto 50 della decisione [controversa]).

76      Conseguentemente, la Commissione ha concluso che, giacche il primo
aiuto individuato era stato concesso per il 1994, ovvero meno di dieci anni
prima del 28 giugno 2001, l'aiuto controverso doveva essere recuperato nella
sua totalita (punto 51 della decisione [controversa]).

77      In quinto luogo, la Commissione ha rilevato che le autorita francesi
non avevano addotto alcun argomento preciso a sostegno della compatibilita
dell'aiuto controverso con il mercato comune e che essa non ravvisava alcun
fondamento giuridico sulla base del quale esso potesse essere dichiarato
compatibile con il mercato comune (punto 52 [della decisione controversa]).

78      Pertanto, al punto 53 della decisione [controversa], la Commissione ha
concluso, da un lato, che il regime della tassa professionale applicabile alla
France Telecom nel periodo 1991‑1993 non costituiva un aiuto di Stato e,
dall'altro, che la differenza d'imposizione di cui aveva beneficiato la France
Telecom, nel periodo 1994‑2002, in conseguenza del regime speciale
d'imposizione, costituiva un aiuto di Stato incompatibile con il mercato
comune e cui era stata data esecuzione illegalmente, il quale doveva,
pertanto, essere recuperato.

79      Tuttavia, l'importo esatto da recuperare non sarebbe stato
determinabile a causa di informazioni divergenti fornite dalle autorita
francesi nel corso del procedimento amministrativo. La Commissione riteneva
che l'aiuto da recuperare ammontasse ad una somma - al netto degli interessi -
compresa tra EUR 798 milioni e EUR 1,14 miliardi (punti 54‑59 [della decisione
controversa]).

80      Al punto 54 della decisione [controversa], la Commissione ha
richiamato una relazione trasmessa al Parlamento francese dalla direzione
generale delle imposte nel novembre 2001, secondo cui "la normalizzazione
immediata delle condizioni di imposizione di France Telecom per quanto
riguarda la tassa professionale avrebbe comportato per l'impresa, ad aliquota
immutata, una maggiorazione dell'imposizione fiscale pari a circa 198 milioni
di EUR".

81      Peraltro, la Commissione si e avvalsa della stima del 15 maggio 2003,
i cui risultati sono rappresentati sotto forma di tabella al punto 54 della
decisione [controversa]. Secondo le cifre comunicate dalla Repubblica
francese, l'imposizione teorica complessiva della France Telecom secondo il
diritto comune, per gli anni 1994‑2002, sarebbe stata di EUR 8,362 miliardi.
L'imposizione effettiva complessiva teorica a carico dell'impresa per questi
stessi anni in forza del regime speciale d'imposizione sarebbe stata di EUR
7,222 miliardi. La differenza d'imposizione di cui avrebbe beneficiato la
France Telecom nel periodo 1994‑2002 sarebbe stata quindi pari a EUR 1,14
miliardi.

82      La Commissione ha, inoltre, rilevato che, con lettera del 29 gennaio
2004, le autorita francesi le avevano comunicato l'importo dell'imposizione
posta a carico della France Telecom, secondo il diritto comune, per il 2003
(EUR 773 milioni) e confermato la correttezza della stima del 15 maggio 2003
(punto 55 della decisione [controversa]). Sarebbe stato solo durante le
riunioni che si sono tenute il 16 e il 23 giugno 2003 che le autorita francesi
avrebbero contestato l'affidabilita di dette cifre (punti 56 e 57 della
decisione [controversa]).

83      Il 5 luglio 2004, le autorita francesi avrebbero presentato una nuova
stima. Quest'ultima giungerebbe a risultati differenti, riprodotti sotto forma
di tabella al punto 58 della decisione [controversa]. L'imposizione teorica
complessiva della France Telecom secondo il diritto comune, per gli anni
1994‑2002, sarebbe stata portata a EUR 8,02 miliardi. La differenza
d'imposizione di cui avrebbe beneficiato la France Telecom nel periodo
1994‑2002 sarebbe stat[a] quindi di EUR 798 milioni.

84      Alla luce delle informazioni contraddittorie comunicate dalla
Repubblica francese nel corso del procedimento amministrativo, la Commissione
ha concluso di non esser in grado di determinare l'importo da recuperare, ma
che quest'ultimo era compreso tra EUR 798 milioni e EUR 1,14 miliardi, oltre
agli interessi. Secondo la Commissione, l'importo esatto da recuperare doveva
essere determinato dalle autorita francesi, conformemente al loro dovere di
cooperazione leale, in fase di esecuzione della decisione [controversa] (punti
59 e 60 della decisione [controversa]).

85      Alla luce di tutto quanto precede, il dispositivo della decisione
[controversa] ha il seguente tenore:

"Articolo 1

L'aiuto di Stato, concesso illegalmente dalla [Repubblica francese], in
contrasto con l'articolo 88, paragrafo 3, (...) CE, in favore di France
Telecom mediante il regime della tassa professionale applicabile a tale
impresa nel periodo 1° gennaio 1994 - 31 dicembre 2002 (...) e incompatibile
con il mercato comune.

Articolo 2

1.      La [Repubblica francese] prende tutte le misure necessarie per recuperare da France Telecom l'aiuto di cui all'articolo 1.

2.      Il recupero viene eseguito senza indugio e secondo le procedure del diritto interno a condizione che queste consentano l'esecuzione immediata ed effettiva della decisione. 

3.      L'aiuto da recuperare comprende gli interessi, che decorrono dalla data in cui l'aiuto e divenuto disponibile per il beneficiario fino alla data del recupero. 

(...)

Articolo 3

La [Repubblica francese] informa la Commissione, entro due mesi dalla data di
notificazione della presente decisione, delle misure che prevede di prendere e
che ha gia preso per conformarvisi. A tal fine la [Repubblica francese] deve
utilizzare il questionario allegato alla presente decisione.

Articolo 4

La Repubblica francese e destinataria della presente decisione".

86      Il 25 ottobre 2006, la Commissione ha proposto un ricorso per
inadempimento diretto a far dichiarare alla Corte che, avendo omesso di dare
esecuzione, entro il termine impartito, alla decisione [controversa], la
Repubblica francese era venuta meno agli obblighi ad essa incombenti in forza
degli artt. 2 e 3 di detta decisione, dell'art. 249, quarto comma, CE nonche
dell'art. 10 CE.

87      Con sentenza 18 ottobre 2007, causa C‑441/06, Commissione/Francia
(Racc. pag. I‑8887), la Corte ha accolto il ricorso della Commissione».

  **Procedimento dinanzi al Tribunale e sentenza impugnata**

3        Con i loro ricorsi di annullamento proposti dinanzi al Tribunale
avverso la decisione controversa, rispettivamente il 13 ottobre 2004 ed il 10
gennaio 2005, la Repubblica francese e la France Telecom deducevano, in
sostanza, che la Commissione aveva erroneamente dichiarato, da un lato, che la
France Telecom aveva beneficiato di un aiuto illegale e, dall'altro, che
quest'ultimo doveva essere oggetto di rimborso.

4        Con la sentenza impugnata, il Tribunale ha respinto integralmente i
motivi formulati dalla Repubblica francese e dalla France Telecom.

  **Conclusioni delle parti**

5        La France Telecom chiede che la Corte voglia:

-        annullare la sentenza impugnata;

-        statuire definitivamente sul merito, conformemente all'art. 61 dello Statuto della Corte di giustizia dell'Unione europea, ed accogliere le sue conclusioni presentate in primo grado; 

-        in subordine, rinviare la causa al Tribunale, e

-        condannare la Commissione alle spese.

6        La Repubblica francese chiede che la Corte voglia:

-        annullare la sentenza impugnata;

-        statuire definitivamente sul merito, conformemente all'art. 61 dello Statuto della Corte;

-        accogliere le domande delle ricorrenti in primo grado;

-        in subordine, rinviare la causa al Tribunale, e

-        condannare la Commissione alle spese.

7        La Commissione chiede il rigetto dell'impugnazione e la condanna
della France Telecom alle spese.

  **Sull 'impugnazione**

8        A sostegno della sua impugnazione, la France Telecom deduce cinque
motivi, vertenti, in primo luogo, sull'errore di diritto commesso dal
Tribunale nel qualificare il regime speciale d'imposizione come aiuto di
Stato, quando invece l'esistenza di un vantaggio in favore della France
Telecom dipendeva da fattori esterni a detto regime, in secondo luogo, sul
travisamento da parte del Tribunale della nozione di aiuto di Stato, in quanto
la Commissione avrebbe omesso di tenere conto del regime fiscale globale
applicabile alla France Telecom nel corso degli anni 1991‑2002, in terzo
luogo, sulla violazione del principio della tutela del legittimo affidamento,
in quarto luogo, sul difetto di motivazione della sentenza impugnata con
riferimento al principio di prescrizione e, in quinto luogo, su un errore di
diritto nonche su un'insufficienza di motivazione della suddetta sentenza
quanto al principio della certezza del diritto.

  _Sul primo motivo, vertente sull 'errore di diritto commesso dal Tribunale
nel qualificare il regime speciale d'imposizione come aiuto di Stato, quando
invece l'esistenza di un vantaggio in favore della France Telecom dipendeva da
fattori esterni a detto regime_

 Argomenti delle parti

9        La France Telecom afferma che l'esistenza di un eventuale vantaggio
finanziario a suo favore rispetto alla situazione di diritto comune dipende da
una serie di variabili, quali le differenti aliquote della tassa professionale
nei comuni francesi nei quali sono detenuti attivi imponibili, nonche
l'ubicazione geografica di questi ultimi. Di conseguenza, il regime
derogatorio applicabile alla France Telecom a partire dall'anno 1994 non
sarebbe stato di per se vantaggioso, di modo che tale elemento avrebbe dovuto
indurre il Tribunale ad escludere la qualifica di aiuto di Stato attribuita al
regime fiscale di cui trattasi.

10      La France Telecom sostiene che il Tribunale ha travisato la nozione di
aiuto di Stato, dichiarando, al punto 323 della sentenza impugnata, che
l'esistenza di un eventuale vantaggio non dipendeva da caratteristiche
intrinseche del regime fiscale in questione, ma da fattori esterni al
medesimo, i cui effetti sono rilevabili solamente a posteriori. Le
ripercussioni favorevoli o sfavorevoli derivanti da tali fattori non possono
conferire carattere di aiuto ad una misura che, alla data della sua adozione,
non possedeva siffatto carattere.

11      La Repubblica francese sostiene che un regime d'imposizione
derogatorio non e di per se idoneo a costituire un aiuto di Stato. Un simile
regime, infatti, non procurerebbe necessariamente un vantaggio selettivo alle
imprese interessate.

12      La Commissione ritiene che il motivo sia irricevibile, non essendo
stato dedotto in primo grado.

13      Essa deduce altresi che il motivo e infondato. Infatti, il livello
preciso di imposizione risultante dal regime derogatorio non sarebbe stato
determinabile in anticipo per ogni anno. Tuttavia, detto regime sarebbe stato
idoneo a determinare un'imposizione minore rispetto a quella derivante
dall'applicazione del diritto comune in materia di tassa professionale.

14      La Commissione aggiunge che e frequente che l'esame di un aiuto di
Stato renda necessario prendere in considerazione eventi posteriori alla
misura esaminata, al fine di determinare se detto aiuto si sia concretizzato e
di quantificarlo ai fini del recupero del vantaggio conseguito.

 Giudizio della Corte

15      Quanto all'irricevibilita del primo motivo dedotto dalla Commissione,
occorre osservare che tale motivo, che rientra nell'argomentazione relativa
all'esistenza di un aiuto di Stato, e stato presentato in primo grado,
precisamente nell'ambito del primo e del secondo motivo sollevati dinanzi al
Tribunale.

16      Quanto alla fondatezza di tale motivo, da costante giurisprudenza
emerge che il concetto di aiuto di Stato e piu ampio di quello di sovvenzione.
Esso vale a designare non soltanto prestazioni positive, ma anche interventi i
quali, in varie forme, alleviano gli oneri che normalmente gravano sul
bilancio di un'impresa e che, di conseguenza, senza essere sovvenzioni in
senso stretto, hanno la stessa natura e producono identici effetti (v.
sentenza 8 settembre 2011, cause riunite da C‑78/08 a C‑80/08, Paint Graphos e
a., non ancora pubblicata nella Raccolta, punto 45 e giurisprudenza ivi
citata).

17      Occorre altresi ricordare che la nozione di vantaggio inerente alla
qualificazione di una misura come aiuto di Stato riveste carattere oggettivo,
indipendente dalle motivazioni degli ideatori della misura di cui trattasi. La
natura degli obiettivi perseguiti tramite le misure statali e la loro
giustificazione sono quindi prive di ogni rilievo ai fini della loro
qualificazione come aiuto. Secondo una giurisprudenza costante, infatti,
l'art. 87, n. 1, CE non distingue gli interventi statali a seconda della loro
causa o del loro scopo, ma li definisce in funzione dei loro effetti (v.
sentenza della Corte 13 febbraio 2003, causa C‑409/00, Spagna/Commissione,
Racc. pag. I‑1487, punto 46 e giurisprudenza ivi citata).

18      Per quanto riguarda il caso di specie, e necessario rilevare che il
regime fiscale al quale la France Telecom era soggetta nel corso del secondo
periodo considerato, vale a dire durante gli anni 1994‑2002, rappresentava
un'eccezione rispetto al regime di diritto comune. In particolare, tale
societa ha beneficiato di un trattamento fiscale specifico a livello
nazionale, caratterizzato dal fatto che la tassa professionale era calcolata
sulla base di un'aliquota media ponderata rispetto alle varie aliquote
applicabili nei diversi enti locali, mentre le aliquote alle quali erano
soggette le altre imprese erano quelle deliberate annualmente da detti enti.
Inoltre, la France Telecom era sottoposta ad un'aliquota unica della tassa
professionale nel luogo della sua sede principale, mentre le altre imprese
erano tassate alle differenti aliquote deliberate dagli enti locali sul cui
territorio esse possedevano delle sedi. Alla France Telecom veniva, inoltre,
applicata un'aliquota dell'1,9% anziche dell'8% applicabile alle altre imprese
a titolo di spese di gestione.

19      Per quanto riguarda l'argomentazione dedotta nell'ambito della
presente impugnazione, secondo la quale l'esame del regime fiscale di cui
trattasi da parte del Tribunale avrebbe dovuto tenere conto di un certo numero
di elementi variabili e di fattori esterni, occorre rilevare che sebbene, alla
luce delle caratteristiche di detto regime, la Commissione non fosse in grado
di determinare anticipatamente e per ogni esercizio fiscale il livello preciso
di imposizione correlato al medesimo, e tuttavia pacifico che il regime in
parola poteva condurre, ed ha effettivamente condotto - come emerge dal punto
59 della decisione controversa e dal punto 225 della sentenza impugnata - ad
un'imposizione minore a carico della France Telecom a titolo della tassa
professionale rispetto a quella risultante dall'applicazione del regime di
diritto comune della suddetta tassa.

20      Si deve inoltre sottolineare che, indipendentemente dalle aliquote
della tassa professionale stabilite dagli enti locali, la France Telecom
beneficiava, comunque, di un'aliquota ridotta a titolo di spese di gestione.

21      In tale contesto, il Tribunale ha correttamente dichiarato, al punto
323 della sentenza impugnata, che l'accertamento dell'esistenza di un aiuto
dipendeva da un certo numero di «circostanze esterne» al regime speciale
d'imposizione, quali la cadenza annuale della tassa professionale ed il
livello delle aliquote d'imposizione deliberate annualmente dagli enti locali
sul cui territorio la France Telecom possedeva delle sedi.

22      Contrariamente a quanto affermato dalla France Telecom e dalla
Repubblica francese, simili circostanze non impediscono affatto che il regime
speciale d'imposizione possa, gia al momento della sua adozione, essere
qualificato come aiuto di Stato ai sensi dell'art. 87, n. 1, CE. Infatti,
occorre distinguere tra, da un lato, l'adozione del regime di aiuto, nel caso
in esame il regime speciale d'imposizione, e, dall'altro, la concessione di
aiuti annuali alla France Telecom sulla base di detto regime, il cui importo
esatto dipendeva da determinati fattori esterni.

23      Come rilevato dall'avvocato generale al paragrafo 59 delle sue
conclusioni, nel caso di specie ricorre una configurazione mista nella quale
l'esistenza di un vantaggio e dovuta, da una parte, ad un elemento fisso
correlato al regime fiscale applicato alla France Telecom, speciale rispetto
al regime di diritto comune, e, dall'altra, ad un elemento variabile
dipendente da circostanze di fatto, vale a dire l'ubicazione di fabbricati o
di terreni in enti locali diversi nonche l'aliquota d'imposizione applicabile
in tali enti.

24      Il suddetto regime speciale d'imposizione, a causa delle
caratteristiche che lo contraddistinguono descritte al punto 18 della presente
sentenza, poteva condurre ad un'imposizione della France Telecom inferiore a
quella a cui quest'ultima sarebbe stata assoggettata qualora le si fosse
applicata la tassa professionale secondo il regime di diritto comune.

25      Il fatto che la citata societa abbia effettivamente beneficiato di
un'imposizione minore a titolo della tassa professionale a partire dall'anno
1994 e direttamente correlato alle caratteristiche proprie del regime fiscale
derogatorio che le e stato applicato, anche se l'importo esatto degli aiuti
annuali da essa percepiti sulla base di detto regime dipendeva da determinati
fattori esterni al medesimo.

26      Peraltro, dalla struttura della sentenza impugnata emerge che il punto
323 della stessa, che menziona le circostanze esterne del regime speciale
d'imposizione, si riferisce solamente agli aiuti annuali concessi alla France
Telecom sulla base del regime medesimo. Tale punto rientra, infatti,
nell'analisi del motivo vertente sulla prescrizione del potere della
Commissione in materia di recupero degli aiuti illegali. Orbene, la
valutazione operata dal Tribunale nell'ambito di un simile motivo non puo che
riferirsi ad aiuti effettivamente percepiti e, pertanto, puo riguardare
esclusivamente gli aiuti di cui la France Telecom ha beneficiato sulla base
del regime speciale d'imposizione.

27      Da tali considerazioni deriva che il Tribunale non ha commesso un
errore di diritto nel dichiarare che il regime speciale d'imposizione
concedeva un vantaggio alla France Telecom, ai sensi dell'art. 87, n. 1, CE,
anche se l'importo esatto degli aiuti corrisposti sulla base di tale regime
doveva essere stabilito attraverso determinati fattori esterni a detto regime.

28      Pertanto, il primo motivo e infondato.

  _Sul secondo motivo, vertente sul travisamento da parte del Tribunale della
nozione di aiuto di Stato, in quanto la Commissione avrebbe omesso di tenere
conto del regime fiscale globale applicabile alla France T elecom nel corso
degli anni 1991‑2002_

29      Il secondo motivo dedotto dalla France Telecom a sostegno della sua
impugnazione comprende tre parti. Occorre esaminare, in primo luogo, la
seconda parte, che fa riferimento ad un'asserita erronea interpretazione della
decisione controversa. In secondo luogo, si esamineranno congiuntamente la
prima e la terza parte di tale motivo, essendo queste strettamente collegate.

 Sulla seconda parte, attinente ad un errore di diritto relativo all'erronea
interpretazione della decisione controversa e ad una sostituzione della
motivazione compiuta dal Tribunale

-       Argomenti delle parti

30      La France Telecom sostiene che il Tribunale ha interpretato
erroneamente la decisione controversa, in quanto ha ritenuto che la
Commissione avesse considerato che l'aiuto controverso non era costituito
dalle disposizioni fiscali speciali applicabili alla suddetta societa, ma
dalla differenza d'imposizione rilevata annualmente tra gli importi posti a
carico di quest'ultima e la tassa professionale dovuta in applicazione del
regime di diritto comune, cosi sostituendo la propria motivazione a quella
della suddetta decisione. La France Telecom sostiene altresi che una simile
interpretazione e contraria al dispositivo della decisione controversa,
secondo il quale l'aiuto controverso e costituito dal regime della tassa
professionale applicabile a tale societa nel periodo 1° gennaio 1994‑31
dicembre 2002. La Commissione si sarebbe basata, quindi, non sulla cadenza
annuale della differenza d'imposizione constatata a partire dall'anno 1994, ma
su altre ragioni di natura diversa.

31      La Commissione ribatte che l'interpretazione della decisione
controversa compiuta dal Tribunale nella sentenza impugnata e conforme al
tenore letterale della decisione stessa. Essa precisa che non era necessario
ribadire, nel dispositivo di detta decisione, che la differenza d'imposizione
determinava un vantaggio. Infatti, l'aiuto di cui ha beneficiato la France
Telecom, rappresentato dalla sotto‑imposizione di quest'ultima a titolo della
tassa professionale tra gli anni 1994 e 2002, e stato concesso dal regime
della tassa professionale applicabile a detta societa in tale periodo.

-       Giudizio della Corte

32      Occorre rilevare che il Tribunale, al punto 201 della sentenza
impugnata, ha esaminato il passaggio della decisione controversa secondo cui
l'aiuto derivava dalla differenza d'imposizione data dalla differenza tra
l'importo dei versamenti a titolo di tassa professionale che la France Telecom
avrebbe dovuto effettuare se fosse stata soggetta all'imposta di diritto
comune e quanto e stato effettivamente posto a suo carico in forza del regime
fiscale di cui trattasi. Il Tribunale ha verificato la sussistenza di tale
differenza d'imposizione ai punti 219‑225 di detta sentenza, senza che le sue
affermazioni in tal senso siano state contraddette dalla France Telecom.

33      Quanto alla pretesa sostituzione della motivazione asseritamente
operata dal Tribunale, e sufficiente rilevare che quest'ultimo, nel sostituire
la propria motivazione a quella della Commissione, non e andato al di la del
livello di sindacato giurisdizionale richiesto, dato che la differenza
d'imposizione in parola e la cadenza annuale della tassa professionale, cosi
come prevista dalle disposizioni del code general des impots, costituiscono
parte integrante dell'iter logico della Commissione sviluppato nella decisione
controversa.

34      Si deve, infatti, osservare che il punto 42 della decisione
controversa enuncia che «la differenza tra la tassa professionale
effettivamente pagata [dalla France Telecom] e quella che avrebbe dovuto
essere pagata in virtu del diritto comune dal 1° gennaio 1994 al 1° gennaio
2003 costituisce un aiuto di Stato, dal momento che rappresenta un vantaggio
per [la France Telecom] concesso mediante risorse che altrimenti avrebbero
integrato il bilancio dello Stato». Il punto 49 della medesima decisione
precisa che la tassa professionale era dovuta con cadenza annuale. Peraltro,
la cadenza annuale della tassa professionale e altresi messa in evidenza al
punto 25 della decisione di avvio del procedimento, richiamato dal punto 15
della suddetta decisione.

35      Di conseguenza, l'interpretazione alla quale e giunto il Tribunale,
secondo cui l'aiuto controverso era costituito dalla differenza d'imposizione
data dall'applicazione di disposizioni che istituivano un regime derogatorio,
e conforme al dispositivo della decisione controversa, che qualifica il regime
applicabile alla France Telecom tra gli anni 1994 e 2002 come aiuto
incompatibile con il mercato comune. Infatti, proprio grazie a tale regime
derogatorio, la suddetta societa non aveva versato gli importi della tassa
professionale che essa, di norma, avrebbe dovuto corrispondere ai sensi del
regime fiscale di diritto comune.

36      La seconda parte del secondo motivo dev'essere pertanto respinta.

 Sulla prima e sulla terza parte, vertenti sul travisamento da parte del
Tribunale della nozione di aiuto di Stato, dal momento che quest'ultimo non
avrebbe proceduto ad un'analisi globale del regime fiscale applicabile alla
France Telecom

-       Argomenti delle parti

37      La France Telecom afferma che il Tribunale ha violato l'obbligo di
procedere ad un esame globale di tutte le disposizioni previste dal regime
derogatorio al regime comune. Per determinare l'esistenza di un vantaggio, il
Tribunale avrebbe confrontato gli oneri imposti dal regime derogatorio con il
livello di imposizione che le sarebbe stato applicato se detta societa fosse
stata assoggettata al regime fiscale di diritto comune. Esso avrebbe,
tuttavia, limitato tale confronto al periodo compreso tra il 1994 ed il 2002,
senza prendere in considerazione l'onere fiscale che la France Telecom ha
dovuto sopportare nel corso degli anni 1991‑1993\.

38      La France Telecom rileva che ne la cadenza annuale dell'imposta ne le
differenze esistenti tra i due periodi d'imposta considerati possono
giustificare un'analisi parziale, limitata al regime fiscale applicabile a
partire dall'anno 1994. Il Tribunale avrebbe quindi, erroneamente, rifiutato
di tenere conto del surplus d'imposizione che il prelievo forfetario ha
rappresentato per tale societa nel corso degli anni 1991‑1993 rispetto al
livello d'imposizione che essa avrebbe dovuto sopportare in caso di
assoggettamento al diritto comune della tassa professionale durante questi
stessi anni. Anche ipotizzando che la cadenza annuale della tassa
professionale possa essere presa in considerazione nell'analisi, il Tribunale
avrebbe dovuto riconoscere che, per i primi esercizi rientranti nel regime
fiscale derogatorio globale, vale a dire gli anni 1991‑1993, tale societa
aveva subito un surplus d'imposizione.

39      La France Telecom ritiene inoltre che il Tribunale abbia commesso un
errore di diritto basandosi, al punto 207 della sentenza impugnata, sulla
sentenza della Corte 15 dicembre 2005, causa C‑66/02, Italia/Commissione
(Racc. pag. I‑10901). Il Tribunale avrebbe erroneamente ravvisato, sulla base
di tale sentenza, un alleviamento degli oneri a favore della France Telecom
per gli anni 1994‑2002, che non poteva essere compensato dall'esistenza di un
onere specifico imposto alla medesima societa a titolo degli anni 1991‑1993\.

40      Parimenti, la Repubblica francese deduce che il Tribunale ha travisato
la nozione di vantaggio, avendo adottato un approccio restrittivo del nesso
che deve esistere tra un'esenzione ed un onere istituiti dal regime fiscale di
cui trattasi. Il Tribunale avrebbe dovuto analizzare complessivamente il
regime derogatorio previsto dalla legge n. 90‑568, in particolare gli
eventuali vantaggi attribuiti alla France Telecom da tale regime derogatorio e
gli oneri esorbitanti dal diritto comune gravanti su quest'ultima.

41      La Commissione sostiene che non e possibile «compensare» un aiuto
invocando oneri di natura differente e privi di rapporto con detto aiuto. Tale
impossibilita riguarderebbe non solo la questione delle risorse statali, ma
anche quella del vantaggio concesso. Infatti, una perdita di risorse per lo
Stato non potrebbe sottrarsi alla qualifica di aiuto in forza di una
«compensazione» con altre somme corrisposte allo Stato sulla base di altri
obblighi. A causa dell'assenza di un nesso sufficiente tra il regime di
imposizione applicabile tra gli anni 1991 e 1993, da un lato, e quello in
vigore a partire dall'anno 1994, dall'altro, la teoria della compensazione,
sottesa all'argomentazione della France Telecom, sarebbe infondata.

-       Giudizio della Corte

42      Alla luce dell'argomentazione dedotta dalle parti, si deve esaminare
se il Tribunale abbia commesso un errore di diritto nel dichiarare, al punto
218 della sentenza impugnata, che giustamente la Commissione aveva rifiutato
di operare nella decisione controversa una compensazione tra gli importi del
prelievo forfetario versato dalla France Telecom dal 1991 al 1993 e le
differenze d'imposizione risultanti dal regime speciale d'imposizione per gli
anni 1994‑2002, al fine di valutare se tale societa abbia beneficiato di aiuti
di Stato ai sensi dell'art. 87, n. 1, CE.

43      A tale riguardo, il Tribunale, pur ammettendo che la Commissione,
nell'esaminare una misura idonea a costituire un aiuto di Stato, e legittimata
a tenere conto di oneri specifici gravanti su un vantaggio, ha tuttavia
dichiarato, al punto 207 della sentenza impugnata, che una misura non puo
sottrarsi alla qualificazione come aiuto qualora il beneficiario della stessa
sia soggetto ad uno specifico onere distinto e senza alcuna relazione con
l'aiuto in questione. Tale affermazione del Tribunale si basa su
un'interpretazione corretta dell'art. 87, n. 1, CE (v. sentenza 2 luglio 1974,
causa 173/73, Italia/Commissione, Racc. pag. 709, punto 34), nonostante il
fatto che esso abbia fatto riferimento, per errore, alla citata sentenza della
Corte 15 dicembre 2005, Italia/Commissione.

44      Il Tribunale non ha dunque commesso errori di diritto nel considerare,
al punto 208 della sentenza impugnata, che la fondatezza dell'argomento della
Repubblica francese e della France Telecom - secondo cui l'imposizione
eccessiva versata da quest'ultima dal 1991 al 1993, a causa del prelievo
forfetario al quale era soggetta, compensava la differenza d'imposizione di
cui tale societa ha beneficiato dal 1994 al 2002 - dipende dall'analisi delle
caratteristiche obiettive del prelievo forfetario applicabile tra gli anni
1991 e 1993 e dalla circostanza che quest'ultimo possa essere considerato, o
meno, come un onere inerente al vantaggio che risultava per la France Telecom
dal suo assoggettamento al regime speciale d'imposizione a partire dall'anno
1994\.

45      A tale riguardo, occorre rilevare che il prelievo applicabile alla
France Telecom tra gli anni 1991 e 1993 era definito da parametri distinti da
quelli applicati a partire dall'anno 1994 nell'ambito del regime speciale
d'imposizione. I due regimi fiscali si basavano, infatti, su modelli giuridici
e su parametri operativi diversi.

46      Come emerge, infatti, dal punto 17 della decisione controversa e dal
punto 209 della sentenza impugnata, la France Telecom, ai sensi del regime
fiscale che le era applicabile tra gli anni 1991 e 1993, non era assoggettata
a nessuna imposta o prelievo oltre al prelievo forfetario. L'importo di
quest'ultimo era definito non gia secondo i parametri di determinazione
dell'importo della tassa professionale, bensi con riferimento all'utile
versato allo Stato dall'ente nel 1989 e nel 1990. Peraltro, il prelievo
forfetario aveva carattere temporaneo.

47      Per contro, ai sensi del regime speciale d'imposizione applicabile a
partire dall'anno 1994 per una durata indeterminata, la France Telecom era, in
linea di principio, soggetta a tutte le imposte di diritto comune.
Quest'ultima era tuttavia assoggettata alla tassa professionale secondo
modalita derogatorie rispetto al diritto comune, modalita costituenti il
regime speciale d'imposizione.

48      In tale contesto, il Tribunale ha potuto correttamente rilevare, al
punto 213 della sentenza impugnata, che il prelievo forfetario non deve essere
considerato un onere inerente all'attuazione del regime speciale
d'imposizione, ma piuttosto una modalita d'imposizione particolare della
France Telecom istituita per gli anni precedenti al 1994. In ogni caso, come
rilevato dal Tribunale al punto 215 della sentenza impugnata, la sola
circostanza che il prelievo forfetario e il regime speciale d'imposizione
siano stati istituiti entrambi con la legge n. 90‑568 non consente di
concludere che l'assoggettamento della France Telecom a detto prelievo
forfetario, dal 1991 al 1993, era correlato all'instaurazione del regime
speciale d'imposizione per gli anni successivi al 1994.

49      Di conseguenza, il Tribunale non ha commesso errori di diritto nel
concludere, al punto 218 della sentenza impugnata, che giustamente la
Commissione aveva rifiutato di operare una compensazione tra, da una parte,
gli importi del prelievo forfetario versati dalla France Telecom dal 1991 al
1993 e, dall'altra, le differenze d'imposizione risultanti dal regime speciale
d'imposizione istituito in favore di detta societa per gli anni 1994‑2002\.

50      Infine, anche assumendo come corretta la tesi secondo cui il regime
fiscale applicabile alla France Telecom sarebbe consistito in due periodi
inscindibili, che avrebbero determinato il primo un'imposizione eccessiva ed
il secondo una sotto‑imposizione, e pacifico che la legge n. 90‑568 prevedeva,
a partire dall'anno 1994, un regime speciale d'imposizione concepito per avere
durata indeterminata. Orbene, tale legge non conteneva alcun meccanismo che
consentisse di operare un calcolo compensativo tra gli importi dovuti a titolo
del prelievo forfetario per il periodo 1991‑1993 e quelli dovuti, a partire
dall'anno 1994, a titolo del regime speciale d'imposizione. Essa non
permetteva quindi di determinare il momento a partire dal quale l'imposizione
eccessiva derivante dal primo regime avrebbe dovuto essere compensata
nell'ambito dell'applicazione del secondo regime. Come rilevato dall'avvocato
generale al paragrafo 100 delle sue conclusioni, la suddetta imposizione
eccessiva avrebbe dovuto esaurire i suoi effetti ad un determinato momento, il
che implicava necessariamente la concessione di un vantaggio alla France
Telecom nell'ambito del regime speciale d'imposizione.

51      La prima e la terza parte del secondo motivo non possono quindi essere
accolte. Tale motivo va, pertanto, integralmente respinto.

  _Sul terzo motivo, vertente su una violazione del principio della tutela del
legittimo affidamento_

52      Il terzo motivo dedotto dalla France Telecom a sostegno della sua
impugnazione e suddiviso in due parti.

 Sulla prima parte del terzo motivo, vertente su un errore di diritto relativo
alle circostanze che consentono di invocare il principio della tutela del
legittimo affidamento

-       Argomenti delle parti

53      La France Telecom afferma che, per quanto riguarda l'invocabilita del
principio della tutela del legittimo affidamento, il Tribunale ha erroneamente
limitato la possibilita di prendere in considerazione talune circostanze
eccezionali ai soli casi in cui un aiuto sia stato notificato. Orbene, il
fatto che, nel caso di specie, l'esistenza di un vantaggio potesse essere
individuata solamente a posteriori, in base all'evolversi di circostanze
esterne al regime speciale d'imposizione, costituirebbe una siffatta
circostanza eccezionale.

54      La France Telecom sottolinea che il Tribunale non ha determinato ne
l'atto giuridico che avrebbe dovuto costituire oggetto di notifica, ne la data
in cui questa sarebbe dovuta intervenire. Infatti, se il vantaggio
corrispondeva ad una differenza di imposizione rilevata ogni anno in chiusura
di esercizio, sarebbe stato impossibile identificare un obbligo di previa
notifica del regime fiscale di cui trattasi.

55      La France Telecom aggiunge che il Tribunale non ha tenuto conto del
fatto che l'intenzione del legislatore rientrava fra gli elementi da esaminare
per determinare se tale societa poteva nutrire un legittimo affidamento sulla
conformita della misura fiscale di cui trattasi alla luce delle norme
applicabili in materia di aiuti di Stato.

56      La Commissione ricorda che le imprese beneficiarie di un aiuto
possono, in linea di principio, nutrire un legittimo affidamento sulla
legittimita di un aiuto solamente se questo e concesso nel rispetto del
procedimento previsto dal Trattato CE.

57      Essa deduce che il regime speciale d'imposizione applicabile alla
France Telecom nel corso degli anni 1994‑2002 era un regime derogatorio,
selettivo, imputabile allo Stato ed applicato ad un'impresa attiva in mercati
aperti alla concorrenza ed agli scambi tra Stati membri. Di conseguenza, le
autorita nazionali avrebbero dovuto notificare il regime speciale della tassa
professionale applicabile a detta societa prima della data in cui tale tassa e
divenuta esigibile.

-       Giudizio della Corte

58      Occorre rammentare, in via preliminare, che l'obbligo di notifica
costituisce uno degli elementi fondamentali del sistema di controllo istituito
dal Trattato nel settore degli aiuti di Stato. Nell'ambito di tale sistema,
gli Stati membri hanno l'obbligo, da un lato, di notificare alla Commissione
ogni misura volta ad istituire o modificare un aiuto ai sensi dell'art. 87, n.
1, CE, e, dall'altro, di non attuare una tale misura, conformemente all'art.
88, n. 2, CE, fintantoche la suddetta istituzione non abbia adottato una
decisione definitiva su detta misura.

59      Di conseguenza, tenuto conto del carattere imperativo del controllo
sugli aiuti di Stato svolto dalla Commissione, le imprese beneficiarie di un
aiuto possono, in linea di principio, fare legittimo affidamento sulla
regolarita dell'aiuto solamente qualora quest'ultimo sia stato concesso nel
rispetto della procedura prevista dall'art. 88 CE e un operatore economico
diligente deve di norma essere in grado di accertarsi che tale procedura sia
stata rispettata. In particolare, quando un aiuto e stato versato senza previa
notifica alla Commissione, ed e pertanto illegale in forza dell'art. 88, n. 3,
CE, il beneficiario dell'aiuto non puo riporre, a quel punto, nessun legittimo
affidamento sulla regolarita della concessione dello stesso (sentenza della
Corte 11 novembre 2004, cause riunite C‑183/02 P e C‑187/02 P, Demesa e
Territorio Historico de Álava/Commissione, Racc. pag. I‑10609, punti 44 e 45 e
giurisprudenza ivi citata).

60      Inoltre, la Corte ha statuito che, quando un aiuto non e stato
notificato alla Commissione, l'inerzia di questa nei confronti di tale misura
e irrilevante (v. sentenza Demesa e Territorio Histόrico de Álava/Commissione,
cit., punto 52).

61      Nella controversia in esame, e pacifico che il regime fiscale di cui
trattasi, istituito dalla legge n. 90‑568, non e stato notificato alla
Commissione.

62      Dal momento che la France Telecom afferma che non sussisteva un
obbligo di notifica, poiche l'esistenza di un vantaggio non era dimostrata, si
deve sottolineare che ne la pretesa complessita del regime fiscale in esame ne
la natura periodica della misura di aiuto sono idonee a sottrarre lo Stato
membro al suo obbligo di notifica, o a generare un qualsiasi legittimo
affidamento a favore della societa beneficiaria dell'aiuto.

63      Quanto all'eventuale pertinenza di circostanze eccezionali idonee a
ingenerare, nonostante le considerazioni esposte al punto precedente, un
legittimo affidamento sulla regolarita di un aiuto, e sufficiente rilevare che
il Tribunale, nel valutare siffatte circostanze in occasione dell'esame
approfondito dei vari argomenti presentatigli a tale riguardo, al quale ha
proceduto ai punti 263‑269 della sentenza impugnata, non ha commesso alcun
errore di diritto.

64      Di conseguenza, il Tribunale ha correttamente concluso, al punto 270
della sentenza impugnata, che la Repubblica francese e la France Telecom non
avevano dimostrato l'esistenza di circostanze eccezionali che consentissero
loro di invocare il principio della tutela del legittimo affidamento.

65      È necessario concludere che la prima parte del terzo motivo e
infondata.

 Sulla seconda parte del terzo motivo, vertente su un errore di diritto quanto
alle conseguenze giuridiche derivanti da un'altra decisione della Commissione
in materia di aiuti di Stato

-       Argomenti delle parti

66      La France Telecom ritiene che il Tribunale abbia interpretato
erroneamente le conseguenze giuridiche derivanti dalla decisione della
Commissione 8 febbraio 1995, relativa a La Poste (GU C 262, pag. 11; in
prosieguo: la «decisione relativa a La Poste»).

67      La France Telecom sostiene che la suddetta decisione costituiva un
atto positivo idoneo a produrre effetti giuridici e a generare un legittimo
affidamento sulla conformita del regime fiscale di cui trattasi con le norme
in materia di aiuti di Stato.

68      La Commissione sottolinea che, dal momento che il regime speciale
d'imposizione costituiva una modalita di assoggettamento alla tassa
professionale derogatoria rispetto al diritto comune, esso era idoneo a
concedere un vantaggio finanziario alla France Telecom. Alla luce delle
caratteristiche di detto regime, la notifica sarebbe dovuta intervenire, al
piu tardi, prima della data in cui e divenuto esigibile il versamento della
tassa professionale posta a carico di tale societa a titolo dell'anno 1994\.

69      La Commissione afferma che un altro procedimento di esame in materia
di aiuti non puo generare un legittimo affidamento a favore della France
Telecom quanto al regime d'imposizione specifico di cui quest'ultima era
beneficiaria.

-       Giudizio della Corte

70      Come e stato rilevato ai punti 59 e 60 della presente sentenza, il
beneficiario di un aiuto non puo, in linea di principio, invocare
considerazioni attinenti al principio della tutela del legittimo affidamento
qualora l'aiuto in parola non sia stato notificato alla Commissione.

71      Quanto all'argomentazione vertente sulla decisione relativa a La
Poste, si deve osservare che tale decisione non contiene alcuna analisi
riguardante il regime derogatorio della tassa professionale applicabile alla
France Telecom. In tali circostanze, il Tribunale non poteva che dichiarare,
al punto 266 della sentenza impugnata, che la Commissione non aveva affatto
preso posizione su tale regime speciale d'imposizione e, pertanto, non si era
pronunciata sulla possibilita, o meno, di qualificarlo come aiuto.

72      Per quanto riguarda l'argomento secondo cui la France Telecom avrebbe
potuto interpretare il contesto nel quale la decisione relativa a La Poste era
stata adottata come una presa di posizione della Commissione sul regime
fiscale di cui trattasi, si deve rilevare che il Tribunale, senza commettere
errori di diritto, ha respinto tale argomento ai punti 265‑269 della sentenza
impugnata.

73      Di conseguenza, il Tribunale ha correttamente dichiarato che la
decisione relativa a La Poste non conteneva alcun elemento pertinente tale da
generare un eventuale legittimo affidamento della France Telecom quanto alla
legittimita del regime fiscale di cui trattasi alla luce delle norme in
materia di aiuti di Stato. La seconda parte del terzo motivo e quindi
infondata.

74      Alla luce delle suesposte considerazioni, il terzo motivo deve essere
integralmente respinto.

  _Sul quarto motivo, vertente sul difetto di motivazione della sentenza
impugnata nella parte riguardante la risposta agli argomenti relativi al
principio di prescrizione_

 Argomenti delle parti

75      La France Telecom ricorda che le autorita francesi hanno spiegato,
nell'ambito del procedimento amministrativo, che l'eventuale sotto‑imposizione
durante gli anni 1994‑2002 non poteva, in ogni caso, essere recuperata, dato
che il regime fiscale di cui trattasi era stato istituito piu di dieci anni or
sono. Orbene, l'art. 15 del regolamento n. 659/1999 prevederebbe che i poteri
della Commissione in materia di recupero di un aiuto sono soggetti ad un
termine di prescrizione di dieci anni.

76      La France Telecom ritiene che il Tribunale non si sia pronunciato sul
principio di prescrizione cosi dedotto dinanzi ad esso. Esso avrebbe invece
sostituito, a tale riguardo, la propria motivazione a quella della decisione
controversa. Inoltre, la sentenza impugnata non individuerebbe l'atto
giuridico vincolante costituente il dies a quo della prescrizione. L'atto da
cui decorrerebbe la prescrizione sarebbe la legge n. 90‑568\.

77      La Repubblica francese osserva che il Tribunale ha commesso un errore
di diritto nel dichiarare che il termine di prescrizione dell'aiuto in esame
non poteva iniziare a decorrere prima dell'anno 1994. Anche ammettendo che il
regime d'imposizione derogatorio costituisse un aiuto di Stato, il solo atto
giuridico vincolante e identificabile al fine di determinare il dies a quo del
termine di prescrizione relativo alla misura di cui trattasi sarebbe la legge
n. 90‑568, entrata in vigore il 2 luglio 1990. La Commissione avrebbe deciso
di avviare il procedimento di esame preliminare del regime speciale
d'imposizione della France Telecom inviando alle autorita francesi una domanda
di informazioni il 28 giugno 2001. Orbene, a tale data, il termine di
prescrizione relativo all'obbligo di recupero sarebbe stato scaduto.

78      La Commissione sottolinea che il Tribunale era solamente tenuto a
stabilire se l'aiuto concesso alla France Telecom dal regime speciale della
tassa professionale in vigore dall'anno 1994 fosse prescritto o meno. Di
conseguenza, la censura secondo cui il Tribunale avrebbe sostituito la propria
motivazione a quella della decisione controversa non puo essere accolta.

79      La Commissione precisa che le norme di prescrizione in materia di
aiuti di Stato riguardano il recupero di questi ultimi. Orbene, sarebbe
possibile recuperare un aiuto solamente nei casi in cui il suo importo e
determinabile. Per quanto riguarda il regime fiscale in esame, il vantaggio
sarebbe stato dimostrabile solo su base annuale e a posteriori.

 Giudizio della Corte

80      Quanto al principio di prescrizione, occorre ricordare che, a norma
dell'art. 15, n. 1, del regolamento n. 659/1999, i poteri della Commissione
per quanto riguarda il recupero degli aiuti sono soggetti ad un termine di
prescrizione di dieci anni. Dal n. 2 del medesimo articolo emerge che il
termine di prescrizione inizia a decorrere solamente il giorno in cui l'aiuto
illegale viene concesso al beneficiario. Di conseguenza, l'elemento decisivo
ai fini della determinazione del termine di prescrizione di cui al citato art.
15 e quello della concessione effettiva dell'aiuto.

81      Dal suddetto art. 15, n. 2, emerge che tale disposizione, per fissare
il dies a quo del termine di prescrizione, fa riferimento alla concessione
dell'aiuto al beneficiario e non alla data di adozione di un regime di aiuti.

82      A tale riguardo, occorre sottolineare che la determinazione della data
di concessione di un aiuto puo variare in funzione della natura dell'aiuto di
cui trattasi. Cosi, nell'ipotesi di un regime pluriennale consistente in
versamenti o nella concessione periodica di vantaggi, la data di adozione di
un atto costituente la base giuridica dell'aiuto e quella in cui le imprese
percepiranno effettivamente il beneficio dell'aiuto medesimo possono essere
separate da un lasso di tempo considerevole. In tal caso, ai fini del calcolo
del termine di prescrizione, l'aiuto deve considerarsi concesso al
beneficiario solamente alla data in cui esso e stato effettivamente erogato a
quest'ultimo.

83      Va ricordato, a tale riguardo, che la Commissione, al punto 49 della
decisione controversa, ha precisato che il termine di prescrizione iniziava a
decorrere ogni anno alla data in cui era dovuto il versamento della tassa
professionale da parte della France Telecom.

84      Infatti, come risulta dal punto 320 della sentenza impugnata, il
termine di prescrizione ricomincia a decorrere ad ogni concessione effettiva,
eventualmente annuale, del vantaggio, di modo che il computo del termine di
prescrizione puo dipendere dalla maniera in cui il vantaggio e identificato.

85      Nel caso di specie, dal momento che l'accertamento dell'esistenza
dell'aiuto doveva essere compiuto sulla base delle diverse aliquote
applicabili in ciascun comune sul cui territorio erano situate le sedi della
France Telecom, il Tribunale, al punto 323 della sentenza impugnata, ha
effettuato un'analisi della cadenza annuale della tassa professionale e delle
conseguenze che ne derivavano.

86      Di conseguenza, il Tribunale ha correttamente dichiarato, al punto 324
della sentenza impugnata, che, a causa della cadenza annuale della tassa
professionale, l'aiuto controverso non poteva considerarsi concesso prima del
1994, dato che e allora che sono stati adottati gli atti giuridicamente
vincolanti i quali hanno consentito, per la prima volta, di constatare
l'esistenza di una differenza d'imposizione.

87      Inoltre, l'approccio utilizzato dal Tribunale e confermato dalla
formulazione dell'art. 15, n. 1, del regolamento n. 659/1999, da cui emerge
che sono i poteri della Commissione in materia di recupero dell'aiuto ad
essere soggetti ad un termine di prescrizione.

88      Quanto, infine, all'argomento secondo cui il Tribunale avrebbe violato
l'obbligo di motivazione relativo al principio di prescrizione, risulta da una
costante giurisprudenza che quest'ultimo non e tenuto a fornire una
spiegazione che ripercorra esaustivamente e singolarmente tutti i ragionamenti
svolti dalle parti della controversia. La motivazione puo quindi essere
implicita, a condizione che consenta agli interessati di conoscere le ragioni
per le quali sono state adottate le misure di cui trattasi ed al giudice
competente di disporre degli elementi sufficienti per esercitare il suo
sindacato (v., segnatamente, sentenza 21 settembre 2006, causa C‑105/04 P,
Nederlandse Federatieve Vereniging voor de Groothandel op Elektrotechnisch
Gebied/Commissione, Racc. pag. I‑8725, punto 72, e 8 febbraio 2007, causa
C‑3/06 P, Groupe Danone/Commissione, Racc. pag. I‑1331, punto 46).

89      A tale riguardo, si deve osservare che il Tribunale, ai punti 323 e
324 della sentenza impugnata, ha esplicitato la propria valutazione delle
caratteristiche del regime della tassa professionale per concludere, al punto
325 di detta sentenza, che il termine di prescrizione previsto dall'art. 15
del regolamento n. 659/1999 non era scaduto il 28 giugno 2001, giorno in cui
una richiesta d'informazioni e stata inviata alla Repubblica francese.

90      Cio premesso, occorre dichiarare che il Tribunale si e adeguatamente
pronunciato sugli argomenti relativi al principio di prescrizione dedotti
dalla France Telecom e non ha violato i requisiti di motivazione derivanti
dalla giurisprudenza richiamata al punto 88 della presente sentenza.

91      Alla luce delle suesposte considerazioni, il quarto motivo non puo
essere accolto.

  _Sul quinto motivo, vertente su un errore di diritto e su un difetto di
motivazione della sentenza impugnata nella parte riguardante gli argomenti
relativi ad una violazione del principio della certezza del diritto_

92      Il quinto motivo dedotto dalla France Telecom a sostegno della sua
impugnazione e suddiviso in due parti.

 Argomenti delle parti

-       Sulla prima parte del quinto motivo, vertente sull'assenza di motivazione e sull'errore di diritto a causa dell'impossibilita di stabilire l'importo da recuperare dell'aiuto 

93      La France Telecom ritiene che il Tribunale non si sia pronunciato
sull'argomento secondo cui, quando la Commissione esamina un vantaggio il cui
importo effettivo e impossibile da stabilire, essa non puo ordinare il
recupero di un simile vantaggio.

94      Essa ne deduce che il Tribunale ha violato il principio della certezza
del diritto, dato che l'eventuale importo da recuperare continua ad essere
ipotetico e la quantificazione dell'aiuto recuperabile non puo fondarsi su
stime approssimative.

-       Sulla seconda parte del quinto motivo, vertente sul difetto di motivazione e sull'errore di diritto nella valutazione dei metodi di approssimazione dell'importo dell'aiuto 

95      La France Telecom afferma che il Tribunale ha commesso un errore di
diritto nel dichiarare, ai punti 297 e 305 della sentenza impugnata, che la
Commissione poteva legittimamente stabilire una forbice relativa all'importo
dell'aiuto da recuperare sulla base di approssimazioni fornite dalle autorita
francesi e che, pertanto, non poteva ravvisarsi una violazione del principio
della certezza del diritto.

96      La France Telecom osserva che le stime in questione non sarebbero
state trasmesse dalle autorita francesi allo scopo di determinare la
consistenza effettiva di una differenza di imposizione nel periodo compreso
tra il 1994 ed il 2002. Tali calcoli sarebbero stati presentati al fine di
dimostrare che l'eventuale sotto‑imposizione della societa nel corso di detto
periodo era compensata dal suo eccesso d'imposizione durante i primi anni del
regime fiscale derogatorio, vale a dire gli anni 1991‑1993\.

97      Nella sua replica alle due parti del quinto motivo, la Commissione fa
valere che, nelle sue valutazioni relative al principio della certezza del
diritto, il Tribunale si e limitato a trarre le conseguenze derivanti da vari
elementi indicati nella sentenza della Corte 18 ottobre 2007, causa C‑441/06,
Commissione/Francia (Racc. pag. I‑8887).

98      La Commissione ritiene dunque che il Tribunale abbia adeguatamente
motivato la conclusione secondo cui la France Telecom non puo fondatamente
sostenere che, per il solo fatto che l'importo dell'aiuto di cui trattasi
doveva essere precisato ai fini della sua restituzione, sarebbe stato violato
il principio della certezza del diritto.

 Giudizio della Corte

99      Tenuto conto della loro connessione, occorre esaminare congiuntamente
le due parti del quinto motivo.

100    A tale riguardo, si deve ricordare che il principio della certezza del
diritto, che fa parte dei principi generali del diritto dell'Unione, esige che
le norme di diritto siano chiare, precise e prevedibili nei loro effetti,
affinche gli interessati possano orientarsi nelle situazioni e nei rapporti
giuridici rientranti nella sfera del diritto dell'Unione (v., in tal senso,
sentenze 15 febbraio 1996, causa C‑63/93, Duff e a., Racc. pag. I‑569, punto
20; 7 giugno 2007, causa C‑76/06 P, Britannia Alloys & Chemicals/Commissione,
Racc. I‑4405, punto 79, nonche 18 novembre 2008, causa C‑158/07, Forster,
Racc. pag. I‑8507, punto 67).

101    Quanto all'argomentazione presentata a sostegno del quinto motivo, si
deve osservare che il Tribunale, al punto 301 della sentenza impugnata, ha
ricordato che, sulla base delle stime effettuate dalla Commissione, l'importo
dell'aiuto doveva essere compreso tra EUR 798 milioni ed EUR 1,14 miliardi.
Poiche tali cifre costituivano la forbice all'interno della quale doveva
essere determinato l'importo definitivo, il Tribunale ha dichiarato, facendo
segnatamente riferimento ai punti 31‑40 della citata sentenza
Commissione/Francia, che la decisione controversa conteneva le indicazioni
adeguate a consentire la determinazione, senza eccessive difficolta, di detto
importo.

102    Inoltre, va ricordato che la Corte, al punto 29 della citata sentenza
Commissione/Francia, ha dichiarato che nessuna norma di diritto dell'Unione
impone che la Commissione, all'atto di ordinare la restituzione di un aiuto
dichiarato incompatibile con il mercato comune, determini l'importo esatto
dell'aiuto da restituire. È sufficiente che la decisione della Commissione
contenga elementi che permettano al destinatario stesso di determinare, senza
difficolta eccessive, tale importo (v., altresi, sentenze 12 ottobre 2000,
causa C‑480/98, Spagna/Commissione, Racc. pag. I‑8717, punto 25, e 12 maggio
2005, causa C‑415/03, Commissione/Grecia, Racc. pag. I‑3875, punto 39).

103    Cosi, il Tribunale, ai punti 302 e 303 della sentenza impugnata, ha
precisato che la suddetta forbice era stata determinata sulla base delle stime
fornite dalle autorita francesi nel corso del procedimento amministrativo e
che, non essendo tale Stato membro stato in grado di procedere ad un calcolo
esatto del vantaggio di cui la France Telecom aveva beneficiato a titolo del
regime fiscale di cui trattasi, la Commissione era legittimata a fondarsi sui
dati cosi comunicati.

104    In tali circostanze, il Tribunale ha correttamente concluso, al punto
305 della sentenza impugnata, che la decisione controversa non violava il
principio della certezza del diritto.

105    Da tali considerazioni deriva che ne la Repubblica francese ne la
France Telecom possono invocare il suddetto principio al fine di ostacolare la
restituzione di un aiuto illegale (v. sentenza 15 dicembre 2005, causa
C‑148/04, Unicredito Italiano, Racc. pag. I‑11137, punto 104).

106    Pertanto, il Tribunale ha legittimamente dichiarato che la decisione
controversa non e viziata da illegittimita per essersi limitata a menzionare
una forbice indicativa con riferimento all'importo dell'aiuto da recuperare.

107    Peraltro, dai punti 301‑305 della sentenza impugnata emerge che
quest'ultima non e viziata da un difetto di motivazione neppure per quanto
riguarda la valutazione del motivo vertente su una violazione del principio
della certezza del diritto, quale sollevato dalla France Telecom e dalla
Repubblica francese.

108    Il quinto motivo dedotto dalla France Telecom a sostegno della sua
impugnazione non puo essere accolto e, pertanto, quest'ultima va integralmente
respinta.

  **Sulle spese**

109    Ai sensi dell'art. 69, n. 2, del regolamento di procedura, applicabile
al procedimento di impugnazione in forza dell'art. 118 del medesimo
regolamento, la parte soccombente e condannata alle spese se ne e stata fatta
domanda. Poiche la Commissione ne ha fatto domanda, la France Telecom, rimasta
soccombente, deve essere condannata alle spese. La Repubblica francese
sopportera le proprie spese.

Per questi motivi, la Corte (Terza Sezione) dichiara e statuisce:

1)       **L 'impugnazione e respinta.**

2)       **La France T elecom SA e condannata alle spese.**

3)       **La Repubblica francese sopporta le proprie spese.**

Firme

* * *

1? Lingua processuale: il francese




SENTENZA DELLA CORTE (Terza Sezione)

17 febbraio 2011 (*)

«Ravvicinamento delle legislazioni - Telecomunicazioni - Reti e servizi -
Direttiva 2002/22/CE - Designazione di imprese per la fornitura del servizio
universale - Imposizione di obblighi specifici all'impresa designata - Elenchi
abbonati e servizi di consultazione»

Nel procedimento C‑16/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Court of Appeal (England & Wales) (Civil
Division) (Regno Unito), con decisione 15 dicembre 2009, pervenuta in
cancelleria l'11 gennaio 2010, nella causa

**The Number (UK) Ltd,**

**Conduit Enterprises Ltd**

contro

**Office of Communications** ,

**British Telecommunications plc** ,

LA CORTE (Terza Sezione),

composta dal sig. K. Lenaerts (relatore), presidente di sezione, dai sigg. D.
Švaby, E. Juhasz, G. Arestis e T. von Danwitz, giudici,

avvocato generale: sig. J. Mazak

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza dell'8
dicembre 2010,

considerate le osservazioni presentate:

-        per The Number (UK) Limited e la Conduit Enterprises Limited, dalla sig.ra D. Rose, QC, e dal sig. B. Kennelly, barrister;

-        per la British Telecommunications plc, dai sigg. R. Thomson, QC, J. O' Flaherty, barrister, e S. Murray, solicitor;

-        per il governo del Regno Unito, dalla sig.ra F. Penlington, in qualita di agente, assistita dal sig. C. Vajda, QC;

-        per il governo italiano, dalla sig.ra G. Palmieri, in qualita di agente, assistita dal sig. P. Gentili, avvocato dello Stato;

-        per la Commissione europea, dai sigg. G. Braun e A. Nijenhuis, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della direttiva del Parlamento europeo e del Consiglio 7 marzo 2002,
2002/20/CE, relativa alle autorizzazioni per le reti e i servizi di
comunicazione elettronica (direttiva «autorizzazioni») (GU L 108, pag. 21),
della direttiva del Parlamento europeo e del Consiglio 7 marzo 2002,
2002/21/CE, che istituisce un quadro normativo comune per le reti ed i servizi
di comunicazione elettronica (direttiva «quadro») (GU L 108, pag. 33; in
prosieguo: la «direttiva quadro»), e della direttiva del Parlamento europeo e
del Consiglio 7 marzo 2002, 2002/22/CE, relativa al servizio universale e ai
diritti degli utenti in materia di reti e di servizi di comunicazione
elettronica (direttiva «servizio universale») (GU L 108, pag. 51), nelle loro
versioni vigenti al momento dell'adozione della decisione di rinvio.

2        Tale domanda e stata presentata nell'ambito di alcune controversie
che oppongono The Number (UK) Ltd (in prosieguo: «The Number») e la Conduit
Enterprises Ltd (in prosieguo: la «Conduit Enterprises»), due fornitrici di
servizi di consultazione e di elenchi abbonati nel Regno Unito, alla British
Telecommunications Plc (in prosieguo: la «BT») in merito agli importi
fatturati dalla BT per la fornitura d'informazioni provenienti da una banca
dati contenente le coordinate degli abbonati al servizio di telecomunicazione
che la BT deve gestire in qualita di fornitrice del servizio universale.

  **Contesto normativo**

  _Diritto dell 'Unione_

3        Il settimo 'considerando' della direttiva «servizio universale» cosi
recita:

«Gli Stati membri dovrebbero continuare a provvedere affinche nel loro
territorio i servizi elencati nel Capo II siano messi a disposizione di tutti
gli utenti finali ad un determinato livello qualitativo, a prescindere
dall'ubicazione geografica dei medesimi e, tenuto conto delle specifiche
circostanze nazionali, ad un prezzo abbordabile (...)».

4        Ai sensi dell'undicesimo 'considerando' della direttiva «servizio
universale»:

«I servizi di repertoriazione e di consultazione di elenchi sono strumenti
essenziali per fruire dei servizi telefonici accessibili al pubblico e
rientrano negli obblighi di servizio universale. Gli utenti e i consumatori
desiderano disporre di elenchi completi e di servizi di consultazione che
comprendano tutti gli abbonati repertoriati e i rispettivi numeri (compresi i
numeri di telefono fisso e mobile), e desiderano che tali informazioni siano
presentate in modo imparziale (...)».

5        Ai sensi dell'art. 3, n. 2, della direttiva «servizio universale»:

«Gli Stati membri determinano il metodo piu efficace e adeguato per garantire
l'attuazione del servizio universale, nel rispetto dei principi di
obiettivita, trasparenza, non discriminazione e proporzionalita. Gli Stati
membri mirano a limitare le distorsioni del mercato, in particolare la
fornitura di servizi a prezzi o ad altre condizioni che divergano dalle
normali condizioni commerciali, tutelando nel contempo l'interesse pubblico».

6        L'art. 4, n. 1, della direttiva «servizio universale» prevede quanto
segue:

«Gli Stati membri provvedono affinche qualsiasi richiesta ragionevole di
connessione in postazione fissa alla rete telefonica pubblica e di accesso ai
servizi telefonici accessibili al pubblico in postazione fissa sia soddisfatta
quanto meno da un'impresa».

7        L'art. 5 della direttiva «servizio universale», recante il titolo
«Elenco abbonati e servizi di consultazione», cosi dispone:

«1.       Gli Stati membri provvedono affinche:

a)      almeno un elenco completo sia accessibile agli utenti finali, in una
forma - cartacea, elettronica o in entrambe le forme - approvata dall'autorita
competente, e sia aggiornato a scadenze regolari ed almeno una volta l'anno;

b)      almeno un servizio completo di consultazione degli elenchi sia
accessibile a tutti gli utenti finali, compresi gli utenti dei telefoni
pubblici a pagamento.

2.      Gli elenchi di cui al paragrafo 1 comprendono, fatte salve le disposizioni dell'articolo 11 della direttiva 97/66/CE, tutti gli abbonati ai servizi telefonici accessibili al pubblico. 

3.      Gli Stati membri provvedono affinche le imprese che forniscono servizi di cui al paragrafo 1 applichino il principio di non discriminazione nel trattamento delle informazioni loro comunicate da altre imprese». 

8        L'art. 8, n. 1, della direttiva «servizio universale» e cosi
formulato:

«Gli Stati membri possono designare una o piu imprese perche garantiscano la
fornitura del servizio universale quale definito agli articoli 4, 5, 6 e 7 e,
se del caso, all'articolo 9, paragrafo 2, della presente direttiva in modo
tale da poter coprire l'intero territorio nazionale. Gli Stati membri possono
designare piu imprese o gruppi di imprese per fornire i diversi elementi del
servizio universale e/o per coprire differenti parti del territorio
nazionale».

9        L'art. 9 della direttiva «servizio universale», dal titolo
«Accessibilita delle tariffe», dispone quanto segue:

«1.      Le autorita nazionali di regolamentazione sorvegliano l'evoluzione e
il livello delle tariffe al dettaglio dei servizi che, in base agli articoli
4, 5, 6 e 7, sono soggetti agli obblighi di servizio universale e forniti
dalle imprese designate, con particolare riguardo ai prezzi al consumo e al
reddito dei consumatori dello Stato membro in questione.

2\. Gli Stati membri, tenendo conto delle circostanze nazionali, possono
prescrivere che le imprese designate propongano ai consumatori opzioni o
formule tariffarie diverse da quelle proposte in normali condizioni
commerciali, in particolare per garantire che i consumatori a basso reddito o
con esigenze sociali particolari non siano esclusi dall'accesso e dall'uso dei
servizi telefonici accessibili al pubblico.

(...)

4.      Gli Stati membri possono prescrivere alle imprese soggette agli obblighi di cui agli articoli 4, 5, 6 e 7 di applicare, tenendo conto delle circostanze nazionali, tariffe comuni, comprese le perequazioni tariffarie, in tutto il territorio, ovvero di rispettare limiti tariffari. 

(...)».

10      Ai sensi dell'art. 11 della direttiva «servizio universale»,
intitolato «Qualita del servizio fornito dalle imprese designate»:

«1.      Le autorita nazionali di regolamentazione provvedono affinche tutte
le imprese designate soggette agli obblighi previsti dagli articoli 4, 5, 6 e
7 e dall'articolo 9, paragrafo 2 pubblichino informazioni adeguate ed
aggiornate sulla loro efficienza nella fornitura del servizio universale,
basandosi sui parametri di qualita del servizio, sulle definizioni e sui
metodi di misura stabiliti nell'allegato III. Le informazioni pubblicate sono
comunicate anche all'autorita nazionale di regolamentazione.

(...)

4.      Le autorita nazionali di regolamentazione devono poter fissare obiettivi qualitativi per le imprese assoggettate ad obblighi di servizio universale almeno relativamente all'articolo 4. Nel fissare tali obiettivi, le autorita nazionali di regolamentazione tengono conto del parere dei soggetti interessati, applicando in particolare le modalita stabilite all'articolo 33. 

5.      Gli Stati membri provvedono affinche le autorita nazionali di regolamentazione siano in grado di controllare l'adempimento da parte delle imprese designate di tali obiettivi qualitativi. 

(...)».

11      L'art. 25, n. 2, della direttiva «servizio universale» prevede quanto
segue:

«Gli Stati membri provvedono affinche tutte le imprese che assegnano numeri
agli abbonati soddisfino qualsiasi richiesta ragionevole di rendere
disponibili le informazioni necessarie, ai fini della fornitura di elenchi e
di servizi di consultazione accessibili al pubblico, in una forma concordata e
a condizioni eque, oggettive, orientate ai costi e non discriminatorie».

12      L'art. 8 della direttiva «quadro», intitolato «Obiettivi generali e
principi dell'attivita di regolamentazione», dispone quanto segue:

«1.      Gli Stati membri provvedono affinche, nello svolgere le funzioni di
regolamentazione indicate nella presente direttiva e nelle direttive
particolari, le autorita nazionali di regolamentazione adottino tutte le
ragionevoli misure intese a conseguire gli obiettivi di cui ai paragrafi 2, 3
e 4. Le misure sono proporzionate a tali obiettivi.

Gli Stati membri provvedono affinche le autorita nazionali di
regolamentazione, nell'esercizio delle funzioni indicate nella presente
direttiva e nelle direttive particolari, e in particolare quelle intese a
garantire una concorrenza effettiva, tengano nel massimo conto l'opportunita
di una regolamentazione tecnologicamente neutrale.

Le autorita nazionali di regolamentazione possono contribuire nell'ambito
delle loro competenze a garantire l'attuazione delle politiche volte a
promuovere la diversita culturale e linguistica e il pluralismo dei mezzi di
comunicazione.

2.      Le autorita nazionali di regolamentazione promuovono la concorrenza nella fornitura delle reti di comunicazione elettronica, dei servizi di comunicazione elettronica e delle risorse e servizi correlati, tra l'altro: 

a)      assicurando che gli utenti (...) ne traggano il massimo beneficio sul
piano della scelta, del prezzo e della qualita;

(...)

3.      Le autorita nazionali di regolamentazione contribuiscono allo sviluppo del mercato interno (...).

4.      Le autorita nazionali di regolamentazione promuovono gli interessi dei cittadini dell'Unione europea, tra l'altro:

a)      garantendo a tutti i cittadini un accesso al servizio universale quale
specificato nella [direttiva "servizio universale"];

(...)».

13      L'art. 3, n. 2, della direttiva «autorizzazioni» e cosi formulato:

«La fornitura di reti di comunicazione elettronica o di servizi di
comunicazione elettronica puo, fatti salvi gli obblighi specifici di cui
all'articolo 6, paragrafo 2 o i diritti di uso di cui all'articolo 5, essere
assoggettata soltanto ad un'autorizzazione generale. All'impresa interessata
puo essere imposto l'obbligo di notifica, ma non l'obbligo di ottenere una
decisione esplicita o qualunque altro atto amministrativo da parte
dell'autorita nazionale di regolamentazione prima di esercitare i diritti che
derivano dall'autorizzazione. Dopo la notifica, se necessario, l'impresa puo
iniziare la propria attivita, se del caso, nel rispetto delle disposizioni sui
diritti d'uso stabilite negli articoli 5, 6 e 7».

14      L'art. 6, n. 2, della direttiva «autorizzazioni» cosi recita:

«Gli obblighi specifici prescritti ai fornitori di servizi e di reti di
comunicazione elettronica ai sensi dell'articolo 5, paragrafi 1 e 2 e degli
articoli 6 e 8 della direttiva 2002/19/CE (direttiva «accesso»), degli
articoli 16, 17, 18 e 19 della direttiva 2002/22/CE (direttiva «servizio
universale») o a quelli designati per la fornitura del servizio universale ai
sensi di tale direttiva sono separati, sotto il profilo giuridico, dai diritti
e dagli obblighi previsti dall'autorizzazione generale. Per garantire la
trasparenza nei confronti delle imprese, nell'autorizzazione generale e fatta
menzione dei criteri e delle procedure in base ai quali tali obblighi
specifici sono prescritti alle singole imprese».

  _Diritto nazionale_

15      La condizione n. 7 prevista per la fornitura del servizio universale
(Universal Service Condition 7; in prosieguo: l'«USC 7»), imposta alla BT
nell'ambito della sua designazione quale fornitrice di servizio universale in
base alle disposizioni del regolamento del 2003 relativo alle comunicazioni
elettroniche [Electronic Communications (Universal Service) Regulations 2003]
e cosi formulato:

«7.1      BT provvede a gestire una banca dati contenente le informazioni
degli elenchi telefonici per tutti gli abbonati cui e stato assegnato un
numero di telefono da qualsivoglia fornitore di [reti o di servizi di]
comunicazione (in prosieguo: la "banca dati"). BT provvede all'aggiornamento
periodico della banca dati.

7.2      In conformita con i punti 7.3 e 7.4 infra, e su richiesta, BT mette a
disposizione:

a)      di ogni fornitore di [reti e di servizi di] comunicazione, soggetto al
punto 8.2 della Condizione generale n. 8, gli elenchi predisposti da BT,
corrispondenti alle prescrizioni della presente Condizione generale, onde
consentire a tale fornitore di [reti e di servizi di] comunicazione di
conformarsi al suddetto punto 8.2;

b)      a ogni soggetto che intenda fornire servizi di elenco abbonati e/o di
consultazione accessibili al pubblico i contenuti della banca dati a lettura
automatizzata.

7.3      BT provvede a fornire gli elementi specificati al summenzionato punto
7.2, lett. a) e b) su ragionevole richiesta dell'interessato. Fermo restando
quanto sopra disposto in via generale, BT puo rifiutare di fornire tali
elementi qualora:

a)      il soggetto richiedente tali elementi non si impegni ad un trattamento
dei dati o delle informazioni ivi contenute in osservanza del codice di
condotta pertinente e/o

b)      BT abbia fondati motivi di ritenere che il soggetto richiedente tali
elementi non si conformera alla normativa pertinente in materia di protezione
dei dati.

7.4      BT fornisce gli elementi di cui al summenzionato punto 7.2, lett. a)
e b) a condizioni eque, oggettive, orientate ai costi e non
ingiustificatamente discriminatorie nonche in una forma concordata tra BT e il
soggetto richiedente tali informazioni. Ove non si raggiunga un siffatto
accordo, il Direttore puo determinare la forma in cui viene fornita
l'informazione, conformemente alla sua funzione di composizione delle
controversie».

  **Causa principale e questioni pregiudiziali**

16      Nel Regno Unito la fornitrice di servizio universale nel settore delle
telecomunicazioni e la BT, salvo per quanto concerne la regione circostante la
citta di Hull.

17      The Office of communications (l'Ufficio delle comunicazioni; in
prosieguo: l'«OFCOM») e l'autorita nazionale di regolamentazione del Regno
Unito in materia di telecomunicazioni. L'OFCOM e succeduto, nel corso del
2003, all'Oftel, l'ufficio delle telecomunicazioni.

18      L'USC 7, redatta dall'Oftel, obbliga la BT a mettere a disposizione
degli altri fornitori di servizi di consultazione e di elenchi abbonati, che
non sono stati designati come fornitori del servizio universale, a condizioni
eque, oggettive, orientate ai costi e non discriminatorie e in una forma
concordata, la propria banca dati completa relativa agli abbonati telefonici,
denominata «OSIS», che essa redige raccogliendo dati presso tutti gli
operatori di un servizio di telefonia fissa.

19      Quindi, anziche imporre un obbligo di servizio universale incentrato
sull'utilizzatore, l'USC 7 impone alla BT un obbligo a livello di commercio
all'ingrosso, il che si e tradotto in pratica nella presenza sul mercato del
Regno Unito di vari fornitori concorrenti di servizi di consultazione e di
elenchi abbonati che operano a partire dalla banca dati OSIS.

20      Con sentenza 25 novembre 2004, causa C‑109/03, KPN Telecom (Racc. pag.
I‑11273), la Corte ha stabilito, segnatamente, che gli importi fatturati dagli
operatori di servizi di telefonia fissa per la messa a disposizione di
«informazioni utili» relative agli abbonati non dovevano includere i costi
interni inerenti alla raccolta, all'aggiornamento e alla fornitura dei dati
relativi agli abbonati dell'operatore. The Number e la Conduit Enterprises
hanno contestato gli importi loro fatturati dalla BT per l'utilizzo della sua
banca dati OSIS, invocando tale sentenza a sostegno del loro ricorso.

21      L'OFCOM, che e stato investito delle controversie di cui trattasi nel
2005, ha pronunciato le proprie decisioni il 10 marzo 2008, dichiarando
segnatamente che l'USC 7 era incompatibile con il diritto dell'Unione in
quanto non trasponeva correttamente le prescrizioni dell'art. 5 della
direttiva «servizio universale». Cosi, ad avviso dell'OFCOM, la BT non era
tenuta a fornire l'accesso alla banca dati OSIS a condizioni regolamentate,
salvo il caso dei dati relativi ai propri abbonati. Essa e infatti tenuta a
fornire questi ultimi dati in base ad un ulteriore obbligo, distinto dall'USC
7 e che non e oggetto della causa principale, che si applica a tutte le
imprese di comunicazioni elettroniche e traspone l'art. 25 della direttiva
«servizio universale».

22      Con sentenza 24 novembre 2008 il Competition Appeal Tribunal ha
accolto il ricorso proposto avverso la decisione dell'OFCOM. Esso ha ritenuto
in tale sede che l'USC 7 attuasse correttamente le disposizioni rilevanti
della direttiva «servizio universale».

23      La BT, sostenuta dall'OFCOM, ha interposto appello avverso tale
sentenza del Competition Appeal Tribunal dinanzi al giudice del rinvio.
Quest'ultimo, pur giungendo alla conclusione provvisoria secondo cui l'USC 7
era contrario alla direttiva «servizio universale», ha ritenuto necessario,
prima di assumere una decisione, adire la Corte in via pregiudiziale,
ritenendo che un «esame dei principi implicati, le differenze esistenti nei
testi facenti fede e gli argomenti dedotti» dimostrassero «che la questione
non puo essere considerata al di sopra di ogni legittimo dubbio».

24      Atteso quanto precede, la Court of Appeal (England & Wales) (Civil
Division) ha deciso di sospendere il procedimento e di sottoporre alla Corte
le seguenti questioni pregiudiziali:

«1)      Se il potere conferito agli Stati membri in forza dell'art. 8, n. 1,
della [direttiva "servizio universale"], in combinato disposto con l'art. 8
della [direttiva quadro], con gli artt. 3, n. 2 e 6, n. 2, della [direttiva
"autorizzazioni"] e con l'art. 3, n. 2, della [direttiva "servizio
universale"] nonche con altre norme sostanziali di diritto comunitario, di
designare una o piu imprese per garantire la fornitura del servizio
universale, o di diversi elementi del servizio universale, quale definito agli
artt. 4‑7 e 9, n. 2, della [direttiva "servizio universale"], debba essere
interpretato nel senso che:

a)      autorizza lo Stato membro, allorquando decide di designare un'impresa
ai sensi di tale disposizione, ad imporre a tale impresa unicamente obblighi
specifici che prescrivono alla medesima di fornire essa stessa agli utenti
finali il servizio universale, o diversi elementi dello stesso, per il quale e
stata designata, o

b)      autorizza lo Stato membro, allorquando decide di designare un'impresa
ai sensi di tale disposizione, ad assoggettare l'impresa designata ad obblighi
specifici, che lo Stato membro ritiene essere i piu efficaci, appropriati e
proporzionati al fine di garantire la fornitura agli utenti finali del
servizio universale o di un elemento di esso, a prescindere dal fatto che tali
obblighi impongano o meno all'impresa designata di fornire essa stessa il
servizio universale o un elemento del medesimo agli utenti finali.

2)      Se, alla luce dell'art. 3, n. 2, della [direttiva "servizio
universale"], le disposizioni sopra citate consentano agli Stati membri, nel
caso in cui un'impresa sia designata a norma dell'art. 8, n. 1, della
[direttiva "servizio universale"] al fine di ottemperare all'obbligo di cui
all'art. 5, n. 1, lett. b), della stessa direttiva (servizio completo di
consultazione degli elenchi telefonici), senza che sia richiesto che siffatto
servizio venga fornito direttamente agli utenti finali, di imporre obblighi
specifici a carico dell'impresa designata, ossia:

a)      di gestire e aggiornare una banca dati completa di informazioni
relative agli abbonati;

b)      di mettere a disposizione di qualsiasi soggetto, che desideri fornire
servizi di consultazione accessibili al pubblico o servizi di elenco abbonati,
i contenuti di una banca dati completa, a lettura automatizzata, di
informazioni relative agli abbonati, aggiornata a scadenze regolari
(indipendentemente dal fatto che tale soggetto intenda o meno fornire agli
utenti finali un servizio completo di consultazione elenchi), e

c)      fornire a siffatto soggetto la banca dati a condizioni eque,
oggettive, orientate ai costi e non discriminatorie».

  **Sulle questioni pregiudiziali**

  _Sulla prima questione_

25      Con la sua prima questione, il giudice del rinvio chiede se l'art. 8,
n. 1, della direttiva «servizio universale» consenta agli Stati membri, nel
designare una o piu imprese conformemente a tale disposizione affinche
garantiscano la fornitura del servizio universale, o di diversi elementi del
servizio universale, come definito agli artt. 4‑7 e 9, n. 2, di questa stessa
direttiva, di imporre alle stesse unicamente obblighi specifici riguardanti la
modalita con cui tali imprese forniscono il servizio universale agli utenti
finali con riferimento al quale esse sono state designate o se, invece, detti
Stati abbiano il diritto di imporre alle imprese designate gli obblighi che
considerano piu idonei allo scopo di garantire la fornitura del servizio
medesimo, a prescindere dal fatto che tali imprese forniscano o meno esse
stesse tale servizio.

26       In limine, occorre rilevare che tale questione si pone nell'ambito di
una controversia principale riguardante, segnatamente, la compatibilita con il
diritto dell'Unione di un obbligo, derivante dal regime nazionale di servizio
universale applicabile, tra l'altro, ai servizi di consultazione e di elenco
abbonati ed imposto ad un unico operatore, vale a dire la BT, a livello di
mercato all'ingrosso. In forza di tale obbligo detto operatore e tenuto a
mantenere e a mettere a disposizione di altri fornitori di siffatti servizi di
consultazione e di elenchi abbonati, a condizioni eque, oggettive, orientate
ai costi e non discriminatorie, e in una forma concordata, la propria banca
dati OSIS, che esso redige raccogliendo dati presso tutti gli operatori di un
servizio di telefonia fissa.

27      È in tale contesto che il giudice del rinvio chiede di chiarire se le
disposizioni della direttiva «autorizzazioni», della direttiva quadro e della
direttiva «servizio universale», in particolare l'art. 8, n. 1, di
quest'ultima, consentano agli Stati membri di imporre un simile obbligo ad un
operatore specifico, a livello di mercato all'ingrosso, nell'ambito di una
designazione di tale operatore sulla base della citata disposizione, allo
scopo di realizzare indirettamente, mediante la creazione di un contesto
concorrenziale a cio favorevole, l'obiettivo di servizio universale enunciato
dall'undicesimo 'considerando' della direttiva «servizio universale» e sancito
dall'art. 5 della stessa, che consiste nel mettere a disposizione di tutti gli
utenti finali taluni servizi di consultazione e di elenchi completi.

28      Per individuare il senso e la portata dell'art. 8, n. 1, della
direttiva «servizio universale», e anzitutto necessario collocare tale
disposizione nell'ambito del contesto normativo in cui si inserisce (v., per
analogia sentenza della Corte 3 ottobre 2006, causa C‑475/03, Banca popolare
di Cremona, Racc. pag. I‑9373, punto 18 e giurisprudenza ivi citata). Si dovra
poi interpretarla tenendo conto del suo tenore letterale, nonche dell'economia
generale della direttiva citata e degli obiettivi perseguiti dal legislatore.

29      Occorre rilevare a tal proposito che, conformemente all'art. 3, n. 2,
della direttiva «autorizzazioni», la fornitura di reti di comunicazione
elettronica o di servizi di comunicazione elettronica puo essere assoggettata
soltanto ad un'autorizzazione generale, fatti salvi gli obblighi specifici di
cui all'art. 6, n. 2, della direttiva stessa o i diritti di uso delle
frequenze radio e dei numeri, di cui al suo art. 5\. La causa principale non
verte su questi ultimi diritti.

30      Pertanto, gli Stati membri sono legittimati a prescrivere obblighi
specifici a una o piu imprese determinate unicamente nei limiti in cui tali
obblighi sono riconducibili ai casi considerati dall'art. 6, n. 2, della
direttiva «autorizzazioni». Quest'ultima disposizione si riferisce,
segnatamente, agli obblighi imposti alle imprese designate per la fornitura di
un servizio universale ai sensi della direttiva «servizio universale». Tra
tali obblighi vi e la fornitura dei servizi di consultazione e di elenchi
completi di cui all'art. 5 della medesima. È l'art. 8, n. 1, di questa stessa
direttiva a prevedere la designazione degli operatori incaricati di fornire il
servizio universale o diversi elementi dello stesso.

31      Rappresentando un'eccezione al divieto di prescrivere obblighi
specifici agli operatori in maniera individuale, gli obblighi che possono
essere imposti ai sensi delle disposizioni della direttiva «servizio
universale» alle imprese designate conformemente all'art. 8, n. 1, della
stessa per la fornitura di un servizio universale devono essere oggetto di
interpretazione restrittiva.

32      Quanto al tenore letterale dell'art. 8, n. 1, della direttiva
«servizio universale», benche esso preveda, alla sua prima frase, la
designazione di un'impresa affinche «garantisca (...) la fornitura» del
servizio universale, tale disposizione precisa altresi, nell'ambito della sua
seconda frase, che «gli Stati membri possono designare piu imprese o gruppi di
imprese per fornire i diversi elementi del servizio universale». Dal tenore
letterale di tale disposizione, considerata nel suo complesso, risulta quindi
che uno Stato membro puo imporre ad un'impresa designata solo gli obblighi
specificamente previsti dalle disposizioni della direttiva «servizio
universale» in merito alla fornitura agli utenti finali, ad opera di questa
stessa impresa, di uno degli elementi specifici del servizio universale
definito agli artt. 4‑7 e 9, n. 2, della direttiva in parola.

33      Va rilevato inoltre che la fornitura, ad opera dell'impresa medesima,
del servizio universale agli utenti non esclude la possibilita che
quest'ultima subappalti tale fornitura a un terzo, purche mantenga la
responsabilita, nei confronti delle autorita competenti dello Stato membro,
quanto alla modalita di erogazione del servizio.

34      Peraltro, tale interpretazione risulta avvalorata da considerazioni
legate all'economia generale della direttiva «servizio universale» e agli
obiettivi della stessa. Infatti, le disposizioni degli artt. 9 e 11 di questa
stessa direttiva, riguardanti, rispettivamente, le tariffe applicate e il
controllo da parte delle autorita nazionali di regolamentazione del livello
qualitativo delle imprese designate nella fornitura del servizio universale,
implicano la necessita che siano queste stesse imprese a fornire tale
servizio.

35      Per quanto riguarda, in primo luogo, l'art. 9 della direttiva
«servizio universale», dal settimo 'considerando' della stessa emerge che uno
dei principali obiettivi della direttiva medesima e quello di garantire la
fornitura agli utenti finali di un insieme minimo di servizi di comunicazioni
elettroniche a un prezzo abbordabile. A tal fine, l'art. 9 della direttiva
«servizio universale», segnatamente i suoi nn. 1, 2 e 4, prevede un meccanismo
di controllo e di regolazione, ad opera delle autorita nazionali competenti,
della struttura e del livello delle tariffe applicate dall'impresa designata
per fornire elementi del servizio universale.

36      Il citato art. 9 non prevede invece alcun meccanismo di regolazione
dei prezzi praticati da imprese diverse dall'impresa designata. Cosi, anche se
tali altre imprese potessero accedere, a tariffe stabilite dal soggetto di
regolamentazione nazionale, ad una banca dati completa relativa a tutti gli
abbonati telefonici, quale la banca dati OSIS della BT, grazie ad un obbligo
nazionale specifico quale l'USC 7, esse non sarebbero obbligate a fornire, a
un prezzo abbordabile, l'elemento del servizio universale di cui all'art. 5
della direttiva citata, che consiste nel rendere accessibili a tutti gli
utenti finali servizi di consultazione e di elenchi completi. Cio posto, un
obbligo quale quello stabilito dalla normativa nazionale di cui trattasi nella
causa principale non garantisce, di per se stesso, che l'elemento del servizio
universale in questione sia messo a disposizione di tutti gli utenti finali ad
un prezzo abbordabile.

37      In secondo luogo, ai sensi dell'art. 11 della direttiva «servizio
universale», le autorita nazionali di regolamentazione sono tenute a
controllare la prestazione del servizio universale da parte delle imprese
designate e di imporre loro, se necessario, l'osservanza di taluni parametri
specifici quanto alla qualita del servizio stesso. Tale disposizione muove
quindi dalla premessa secondo cui le imprese designate dispongono di dati
operativi riguardanti la fornitura del servizio universale e sono in grado di
influire direttamente sulla modalita di fornitura dello stesso, il che
presuppone che siano esse stesse a fornire tale servizio.

38      È certo vero che spetta agli Stati membri, in conformita all'art. 3,
n. 2, della direttiva «servizio universale», determinare «il metodo piu
efficace e adeguato per garantire l'attuazione del servizio universale».
Tuttavia, il margine discrezionale che tale disposizione attribuisce agli
Stati membri non puo far si che questi ultimi possano imporre, a talune
imprese, obblighi specifici diversi da quelli riconducibili alle ipotesi
considerate all'art. 6, n. 2, della direttiva «autorizzazioni». Pertanto,
l'art. 3, n. 2, della direttiva «servizio universale» non puo essere
interpretato in modo tale da ampliare la portata della designazione consentita
in base all'art. 8, n. 1, della stessa, al punto da consentire ad uno Stato
membro di imporre ad un'impresa, cosi designata, obblighi diversi da quelli
previsti dalle disposizioni della direttiva stessa.

39      Infine, quanto all'eventuale rilevanza dell'art. 25, n. 2, della
direttiva «servizio universale» in tale contesto, e sufficiente osservare che
tale disposizione si limita ad obbligare gli Stati membri a vigilare affinche
«tutte le imprese che assegnano numeri agli abbonati» soddisfino qualsiasi
richiesta ragionevole di rendere disponibili i dati relativi ai propri
abbonati ai fini della fornitura di servizi di consultazione e di elenchi
abbonati. Pertanto, tale disposizione, che riguarda un obbligo generalmente
applicabile a tutti gli operatori, non ha alcuna incidenza sulla portata degli
obblighi specifici che uno Stato membro ha il diritto di imporre ad una o piu
imprese specifiche che egli designa ai fini della fornitura del servizio
universale, conformemente all'art. 8, n. 1, della direttiva «servizio
universale».

40      Alla luce di quanto precede, la prima questione deve essere risolta
affermando che l'art. 8, n. 1, della direttiva «servizio universale» autorizza
gli Stati membri, quando decidono di designare una o piu imprese conformemente
a tale disposizione perche garantiscano la fornitura del servizio universale,
o didiversi elementi del servizio universale, come definito agli artt. 4‑7 e
9, n. 2, di questa stessa direttiva, ad imporre alle stesse unicamente gli
obblighi specifici previsti dalle disposizioni della direttiva stessa, che
sono collegati alla fornitura di tale servizio, o di tali elementi dello
stesso, agli utenti finali ad opera delle stesse imprese designate.

  _Sulla seconda questione_

41      In considerazione della soluzione data alla prima questione, non
occorre risolvere la seconda. Infatti, quest'ultima parte dal presupposto
secondo cui uno Stato membro avrebbe legittimamente imposto un obbligo
specifico ad un'impresa designata ai sensi dell'art. 8, n. 1, della direttiva
«servizio universale», senza che quest'ultima sia tenuta a fornire tale
servizio direttamente agli utenti finali, e mira a sapere, in sostanza, se
tale obbligo possa implicare alcuni requisiti riguardanti la tenuta di una
banca dati e la sua messa a disposizione di altri operatori a livello di
mercato all'ingrosso. Orbene, dalla soluzione fornita alla prima questione
risulta che un siffatto obbligo non puo essere imposto in base a tale
disposizione.

  **Sulle spese**

42      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**L 'art. 8, n. 1, della direttiva del Parlamento europeo e del Consiglio 7
marzo 2002, 2002/22/CE, relativa al servizio universale e ai diritti degli
utenti in materia di reti e di servizi di comunicazione elettronica (direttiva
«servizio universale») autorizza gli Stati membri, quando decidono di
designare una o piu imprese conformemente a tale disposizione perche
garantiscano la fornitura del servizio universale, o di diversi elementi del
servizio universale, come definito agli artt. 4‑7 e 9, n. 2, di questa stessa
direttiva, ad imporre alle stesse unicamente gli obblighi specifici, previsti
dalle disposizioni della direttiva stessa, che sono collegati alla fornitura
di tale servizio, o di tali elementi dello stesso, agli utenti finali ad opera
delle stesse imprese designate.**

Firme

* * *

* Lingua processuale: l'inglese. 




**Causa C ‑386/10 P**

**Chalkor AE Epexergasias Metallon**

**contro**

**Commissione europea**

«Impugnazione -- Concorrenza -- Intese -- Mercato dei tubi idrotermosanitari
in rame -- Ammende -- Dimensioni del mercato, durata dell'infrazione e
cooperazione che possono essere prese in considerazione -- Ricorso
giurisdizionale effettivo»

Massime della sentenza

1.         _Concorrenza -- Ammende -- Importo -- Determinazione -- Valutazione economica complessa -- Margine di discrezionalita della Commissione -- Controllo di legittimita -- Sindacato giurisdizionale -- Portata_

_(Art.  263 TFUE; regolamento del Consiglio n. 17, art. 15, n. 2;
comunicazione della Commissione 98/C 9/03)_

2.         _Concorrenza -- Ammende -- Importo -- Determinazione -- Criteri -- Gravita e durata dell'infrazione -- Potere discrezionale della Commissione -- Limiti_

_(Regolamenti del Consiglio n.  17, art. 15, n. 2, e n. 1/2003, art. 23, n. 3;
comunicazione della Commissione 98/C 9/03)_

3.         _Concorrenza -- Ammende -- Importo -- Determinazione -- Applicazione degli orientamenti per il calcolo delle ammende -- Motivazione della decisione -- Portata_

_(Regolamento del Consiglio n.  17, art. 15, n. 2; comunicazione della
Commissione 98/C 9/03)_

4.         _Concorrenza -- Ammende -- Importo -- Determinazione -- Potere discrezionale della Commissione -- Sindacato giurisdizionale -- Competenza del giudice dell'Unione estesa al merito -- Portata_

_(Art.  261 TFUE; regolamenti del Consiglio n. 17, art. 17, e n. 1/2003, art.
31)_

5.         _Diritto dell 'Unione -- Principi -- Diritto ad una tutela giurisdizionale effettiva -- Sindacato giurisdizionale sulle decisioni adottate dalla Commissione in materia di concorrenza -- Sindacato di legittimita e di merito, tanto in diritto quanto in fatto -- Violazione -- Insussistenza_

_(Art.  263 TFUE; Carta dei diritti fondamentali dell'Unione europea, art. 47;
regolamento del Consiglio n. 1/2003, art. 31)_

1.        Sebbene negli ambiti che richiedono valutazioni economiche complesse, quali la determinazione dell'importo delle ammende inflitte per infrazione alle regole di concorrenza, la Commissione disponga di un potere discrezionale in materia economica, cio non implica che il giudice dell'Unione debba astenersi dal controllare l'interpretazione, da parte della Commissione, di dati di natura economica. Infatti, nell'ambito del controllo di legittimita, il giudice dell'Unione e tenuto in particolare a verificare non solo l'esattezza materiale degli elementi di prova addotti, la loro attendibilita e la loro coerenza, ma altresi ad accertare se tali elementi costituiscano l'insieme dei dati rilevanti che devono essere presi in considerazione per valutare una situazione complessa e se siano di natura tale da corroborare le conclusioni che ne sono state tratte. 

Il giudice dell'Unione ha il compito di effettuare il controllo di legittimita
ad esso incombente sulla base degli elementi prodotti dalla parte ricorrente a
sostegno dei motivi dedotti. In occasione di tale controllo, il giudice non
puo basarsi sul potere discrezionale di cui dispone la Commissione, ne per
quanto riguarda la scelta degli elementi presi in considerazione in sede di
applicazione dei criteri indicati negli orientamenti per il calcolo delle
ammende inflitte in applicazione dell'articolo 15, paragrafo 2, del
regolamento n. 17 e dell'articolo 65, paragrafo 5, del trattato CECA ne per
quanto riguarda la valutazione di tali elementi, al fine di rinunciare a un
controllo approfondito tanto in fatto quanto in diritto.

(v. punti 54, 62)

2.        Per determinare l'importo delle ammende inflitte per infrazione alle regole di concorrenza, si deve tener conto della durata delle infrazioni e di tutti gli elementi idonei a rientrare nella valutazione della loro gravita, quali il comportamento di ciascuna delle imprese, il ruolo svolto da ciascuna di esse nell'instaurazione delle pratiche concordate, il profitto che esse hanno potuto trarre da tali pratiche, le loro dimensioni e il valore delle merci interessate nonche il rischio che infrazioni di tale tipo rappresentano per la Comunita europea. Devono essere presi in considerazione elementi obiettivi come il contenuto e la durata dei comportamenti anticoncorrenziali, il loro numero e la loro intensita, l'estensione del mercato interessato e il deterioramento subito dall'ordine pubblico economico. L'analisi deve considerare altresi l'importanza relativa e la quota di mercato delle imprese responsabili, nonche un'eventuale recidiva. 

Pertanto, la grande quantita di elementi da considerare offre necessariamente
alla Commissione diverse possibilita di valutazione, ponderazione e stima di
tali elementi al fine di sanzionare adeguatamente l'infrazione. Tale
istituzione rimane tuttavia soggetta a determinati obblighi. La durata di
un'infrazione e menzionata in quanto tale dal legislatore dell'Unione come
elemento da considerare per fissare l'importo delle ammende e, in assenza di
criteri definiti dal legislatore, gli orientamenti per il calcolo delle
ammende inflitte in applicazione dell'articolo 15, paragrafo 2, del
regolamento n. 17 e dell'articolo 65, paragrafo 5, del trattato CECA
consentono di precisare l'influenza di tale elemento sul calcolo dell'ammenda.

(v. punti 56-57, 71, 76-77)

3.        Per considerazioni attinenti alla trasparenza, la Commissione ha adottato gli orientamenti per il calcolo delle ammende inflitte in applicazione dell'articolo 15, paragrafo 2, del regolamento n. 17 e dell'articolo 65, paragrafo 5, del trattato CECA, in cui indica a quale titolo prendera in considerazione l'una o l'altra circostanza dell'infrazione e le conseguenze che potranno esserne tratte riguardo all'importo dell'ammenda. Tali orientamenti, che enunciano una regola di condotta indicativa della prassi da seguire da cui l'amministrazione non puo discostarsi, in un'ipotesi specifica, senza fornire giustificazioni compatibili con il principio della parita di trattamento, si limitano a descrivere il metodo di valutazione dell'infrazione adottato dalla Commissione e i criteri che quest'ultima si obbliga a seguire nel determinare l'importo dell'ammenda. Spetta pertanto alla Commissione, quando motiva la propria decisione, spiegare in particolare la ponderazione e la valutazione che essa ha effettuato degli elementi considerati. 

(v. punti 59-61)

4.        Per quanto riguarda la determinazione dell'importo delle ammende inflitte per infrazione alle regole di concorrenza, la competenza estesa al merito, che era riconosciuta al giudice dell'Unione dall'art. 17 del regolamento n. 17, attualmente e riconosciuta dall'art. 31 del regolamento n. 1/2003, conformemente all'art. 261 TFUE. Tale competenza autorizza il giudice, al di la del mero controllo di legittimita della sanzione, a sostituire la sua valutazione a quella della Commissione e, di conseguenza, a sopprimere, ridurre o aumentare l'ammenda o la penalita inflitta. 

Tuttavia l'esercizio della competenza estesa al merito non equivale ad un
controllo d'ufficio e il procedimento dinanzi ai giudici dell'Unione e di tipo
contraddittorio. Ad eccezione dei motivi di ordine pubblico, che devono essere
sollevati d'ufficio dal giudice, come il difetto di motivazione della
decisione impugnata, spetta alla parte ricorrente sollevare motivi contro tale
decisione e addurre elementi probatori per corroborare tali motivi. Tale
condizione procedurale non contraddice la regola secondo cui, per infrazioni
alle regole di concorrenza, spetta alla Commissione fornire la prova delle
infrazioni che essa riscontra e produrre gli elementi di prova idonei a
dimostrare adeguatamente l'esistenza dei fatti che integrano l'infrazione. Cio
che si richiede a un ricorrente nell'ambito di un ricorso giurisdizionale,
infatti, e di identificare gli elementi contestati della decisione impugnata,
di formulare censure a tale riguardo e di addurre prove, che possono essere
costituite da seri indizi, volte a dimostrare che le proprie censure sono
fondate.

(v. punti 63-65)

5.        Il controllo previsto dai Trattati sulle decisioni adottate dalla Commissione in materia di concorrenza implica che il giudice dell'Unione eserciti un controllo tanto in diritto quanto in fatto e che esso disponga del potere di valutare le prove, di annullare la decisione impugnata e di modificare l'importo delle ammende. Non risulta quindi che il controllo di legittimita di cui all'art. 263 TFUE, completato dalla competenza estesa al merito per quanto riguarda l'importo dell'ammenda, prevista all'art. 31 del regolamento n. 1/2003, sia contrario ai dettami del principio della tutela giurisdizionale effettiva che figura all'art. 47 della Carta dei diritti fondamentali dell'Unione europea. 

(v. punto 67)

  
  
  
  
  
  

SENTENZA DELLA CORTE (Seconda Sezione)

8 dicembre 2011 (*)

«Impugnazione - Concorrenza - Intese - Mercato dei tubi idrotermosanitari in
rame - Ammende - Dimensioni del mercato, durata dell'infrazione e cooperazione
che possono essere prese in considerazione - Ricorso giurisdizionale
effettivo»

Nel procedimento C‑386/10 P,

avente ad oggetto l'impugnazione, ai sensi dell'art. 56 dello Statuto della
Corte di giustizia dell'Unione europea, proposta il 29 luglio 2010,

**Chalkor AE Epexergasias Metallon** , con sede in Atene (Grecia),
rappresentata dal sig. I. Forrester, QC,

ricorrente,

procedimento in cui l'altra parte e:

**Commissione europea** , rappresentata dai sigg. E. Gippini Fournier e S.
Noe, in qualita di agenti, assistiti dal sig. B. Doherty, barrister, con
domicilio eletto in Lussemburgo,

convenuta in primo grado,

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. U.
Lohmus, A. Rosas (relatore), A. Ó Caoimh e A. Arabadjiev, giudici,

avvocato generale: sig.ra E. Sharpston,

cancelliere: sig.ra L. Hewlett, amministratore principale,

vista la fase scritta del procedimento e in seguito all'udienza del 12 maggio
2011,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con la sua impugnazione, la Chalkor AE Epexergasias Metallon (in
prosieguo: la «Chalkor») chiede l'annullamento della sentenza del Tribunale
dell'Unione europea 19 maggio 2010, causa T‑21/05, Chalkor/Commissione, Racc.
pag. II‑1895; in prosieguo: la «sentenza impugnata»), con la quale
quest'ultimo ha in parte respinto la sua domanda di annullamento o riduzione
dell'ammenda inflittale ai sensi dell'art. 2, lett. d), della decisione della
Commissione 3 settembre 2004, C (2004) 2826, relativa ad un procedimento a
norma dell'art. [81 CE] e dell'art. 53 dell'accordo SEE (Caso COMP/E‑1/38.069
- Tubi idrotermosanitari in rame) (in prosieguo: la «decisione controversa»).

  **Contesto normativo**

2        L'art. 15, n. 2, del regolamento del Consiglio 6 febbraio 1962, n.
17, primo regolamento d'applicazione degli articoli [81 CE] e [82 CE] (GU
1962, 13, pag. 204) disponeva quanto segue:

«La Commissione puo, mediante decisione, infliggere alle imprese ed alle
associazioni di imprese ammende che variano da un minimo di mille unita di
conto ad un massimo di un milione, con facolta di aumentare quest'ultimo
importo fino al 10 per cento del volume d'affari realizzato durante
l'esercizio sociale precedente da ciascuna delle imprese che hanno partecipato
all'infrazione, quando intenzionalmente o per negligenza:

a)      commettano una infrazione alle disposizioni dell'articolo [81],
paragrafo 1 [CE] o dell'articolo [82 CE],

b)      non osservino un onere imposto in virtu dell'articolo 8, paragrafo 1.

Per determinare l'ammontare dell'ammenda, occorre tener conto oltre che della
gravita dell'infrazione, anche della sua durata».

3        Il regolamento n. 17 e stato abrogato e sostituito dal regolamento
(CE) del Consiglio 16 dicembre 2002, n. 1/2003, concernente l'applicazione
delle regole di concorrenza di cui agli articoli 81 e 82 del trattato (GU
2003, L 1, pag. 1), applicabile dal 1° maggio 2004.

4        L'art. 23, nn. 2 e 3, del regolamento n. 1/2003 prevede quanto segue:

«2.      La Commissione puo, mediante decisione, infliggere ammende alle
imprese ed alle associazioni di imprese quando, intenzionalmente o per
negligenza:

a)      commettono un'infrazione alle disposizioni dell'articolo 81 o
dell'articolo 82 del trattato, (...)

(...)

Per ciascuna impresa o associazione di imprese partecipanti all'infrazione,
l'ammenda non deve superare il 10% del fatturato totale realizzato durante
l'esercizio sociale precedente.

(...)

3.      Per determinare l'ammontare dell'ammenda occorre tener conto, oltre che della gravita dell'infrazione, anche della sua durata».

5        L'art. 31 di tale regolamento dispone quanto segue:

«La Corte di giustizia ha competenza giurisdizionale anche di merito per
decidere sui ricorsi presentati avverso le decisioni con le quali la
Commissione irroga un'ammenda o una penalita di mora. Essa puo estinguere,
ridurre o aumentare l'ammenda o la penalita di mora irrogata».

6        Il preambolo della comunicazione della Commissione «Orientamenti per
il calcolo delle ammende inflitte in applicazione dell'articolo 15, paragrafo
2, del regolamento n. 17 e dell'articolo 65, paragrafo 5, del trattato CECA»
(GU 1998, C 9, pag. 3; in prosieguo: gli «orientamenti»), applicabile
all'epoca dell'adozione della decisione controversa, recita:

«I principi indicati negli orientamenti (...) dovrebbero consentire di
assicurare la trasparenza ed il carattere obiettivo delle decisioni della
Commissione, di fronte sia alle imprese che alla Corte di giustizia, ponendo
l'accento, nel contempo, sul margine discrezionale lasciato dal legislatore
alla Commissione nella fissazione delle ammende, entro il limite del 10% del
volume d'affari globale delle imprese. La Commissione intende tuttavia
inquadrare tale margine in una linea politica coerente e non discriminatoria,
che sia funzionale agli obiettivi perseguiti con la repressione delle
infrazioni alle regole della concorrenza.

La nuova metodologia applicabile per la determinazione dell'ammontare
dell'ammenda si basera [d'ora in poi] sullo schema seguente, che consiste
nella fissazione di un importo di base, al quale si applicano maggiorazioni in
caso di circostanze aggravanti e riduzioni in caso di circostanze attenuanti».

7        Ai sensi del punto 1 degli orientamenti, «[tale] importo di base e
determinato in funzione della gravita e della durata dell'infrazione, che sono
i soli criteri indicati all'articolo 15, paragrafo 2, del regolamento n. 17».

8        Per quanto riguarda il criterio della gravita, il punto 1, A, degli
orientamenti dispone che, per valutare la gravita dell'infrazione, occorre
prenderne in considerazione la natura, l'impatto concreto sul mercato, quando
sia misurabile, e l'estensione del mercato geografico rilevante. Le infrazioni
sono classificate in tre categorie: infrazioni poco gravi, infrazioni gravi e
infrazioni molto gravi.

9        Secondo gli orientamenti, costituiscono infrazioni molto gravi in
particolare le restrizioni orizzontali del tipo «cartelli di prezzi» e
ripartizione dei mercati. L'importo di base dell'ammenda applicabile e «oltre
i 20 milioni di [euro]». Gli orientamenti evidenziano la necessita di
differenziare tale importo di base onde tenere conto della natura
dell'infrazione commessa, dell'effettiva capacita economica dell'autore
dell'infrazione di arrecare un danno consistente agli altri operatori, in
particolare ai consumatori, dell'effetto dissuasivo dell'ammenda nonche delle
conoscenze e delle infrastrutture giuridico-economiche delle imprese che
consentono loro di essere maggiormente consapevoli del carattere di infrazione
del loro comportamento. Si precisa altresi che in caso di infrazioni che
coinvolgono piu imprese, potra essere opportuno tenere conto del peso
specifico, e dunque dell'impatto reale sulla concorrenza, del comportamento
configurante infrazione di ciascuna impresa, in particolare qualora esista una
disparita considerevole nella dimensione delle imprese che commettono il
medesimo tipo di infrazione.

10      Per quanto riguarda la durata delle infrazioni, gli orientamenti
distinguono tra infrazioni di breve durata, in generale per periodi inferiori
a un anno, infrazioni di media durata, in generale per periodi da uno a cinque
anni, e infrazioni di lunga durata, in generale per periodi superiori a cinque
anni. Per quest'ultimo tipo di infrazioni e prevista una maggiorazione
dell'ammenda che per ciascun anno puo essere pari al 10% dell'ammenda
applicabile in funzione della gravita dell'infrazione. Gli orientamenti
prevedono altresi una maggiorazione delle ammende piu consistente per le
infrazioni di lunga durata, nell'intento di sanzionare realmente le
restrizioni che hanno arrecato un pregiudizio durevole ai consumatori e di
aumentare l'interesse dell'impresa a denunciare l'infrazione o a cooperare con
la Commissione.

11      A norma del punto 2 degli orientamenti, l'importo di base dell'ammenda
puo essere maggiorato in presenza di circostanze aggravanti quali, in
particolare, la recidiva della medesima impresa o delle medesime imprese per
un'infrazione del medesimo tipo. Secondo il punto 3 di detti orientamenti,
tale importo di base puo essere ridotto in caso di circostanze attenuanti
particolari, quali il ruolo esclusivamente passivo o emulativo di un'impresa
nella realizzazione dell'infrazione, la mancata applicazione di fatto degli
accordi o la collaborazione effettiva dell'impresa alla procedura, al di la
del campo di applicazione della comunicazione della Commissione sulla non
imposizione o sulla riduzione delle ammende nei casi di intesa tra imprese (GU
1996, C 207, pag. 4; in prosieguo: la «comunicazione sulla cooperazione»).

12      Dal 1° settembre 2006 gli orientamenti sono stati sostituiti dagli
orientamenti per il calcolo delle ammende inflitte in applicazione
dell'articolo 23, paragrafo 2, lettera a), del regolamento n. 1/2003 (GU 2006,
C 210, pag. 2).

13      La comunicazione sulla cooperazione definisce le condizioni alle quali
le imprese che cooperano con la Commissione nel corso delle sue indagini
relative ad un'intesa potranno evitare l'imposizione di ammende che altrimenti
sarebbero loro inflitte, o beneficiare di riduzioni del loro ammontare.
Secondo il titolo B di tale comunicazione, in particolare l'impresa che
denunci l'intesa alla Commissione prima che quest'ultima abbia proceduto ad un
accertamento e senza che essa gia disponga di informazioni sufficienti per
dimostrare l'esistenza dell'intesa denunciata o che sia la prima a fornire
elementi determinanti ai fini della prova dell'esistenza dell'intesa beneficia
di una riduzione pari almeno al 75% dell'ammontare dell'ammenda o della totale
non imposizione della medesima. Secondo il titolo D di detta comunicazione,
un'impresa puo beneficiare di una riduzione dal 10% al 50% dell'ammontare
dell'ammenda se, prima dell'invio della comunicazione degli addebiti, fornisce
alla Commissione informazioni, documenti o altri elementi probatori che
contribuiscano a confermare la sussistenza dell'infrazione.

14      La comunicazione sulla cooperazione e stata sostituita, a partire dal
14 febbraio 2002, dalla comunicazione della Commissione relativa all'immunita
dalle ammende e alla riduzione dell'importo delle ammende nei casi di cartelli
tra imprese (GU 2002, C 45, pag. 3). Nella causa in esame la Commissione ha
tuttavia applicato la comunicazione sulla cooperazione, dato che e questa la
comunicazione che le imprese hanno preso in considerazione quando hanno
collaborato con la Commissione.

  **Fatti**

15      La Chalkor e una societa di diritto greco, quotata alla Borsa di
Atene. Insieme ad altre imprese produttrici di semilavorati in rame e leghe di
rame, ha partecipato ad un'intesa volta a fissare i prezzi, a ripartirsi i
mercati e a scambiarsi informazioni riservate sul mercato dei tubi
idrotermosanitari in rame.

16      In seguito ad accertamenti e indagini, il 3 settembre 2004 la
Commissione ha adottato la decisione controversa, di cui un sunto e pubblicato
nella _Gazzetta ufficiale dell 'Unione europea_ del 13 luglio 2006 (GU L 192,
pag. 21).

17      Ai punti 458 e 459 della decisione impugnata, la Commissione ha
rilevato che l'infrazione di cui trattasi si era manifestata in tre forme
distinte, ma connesse. La prima parte del cartello consisteva negli accordi
conclusi tra i «produttori SANCO» di un certo tipo di tubi idrotermosanitari
in rame privi di rivestimento in plastica (in prosieguo: gli «accordi SANCO»).
La seconda parte dell'infrazione di cui trattasi comprendeva gli accordi
conclusi tra i «produttori WICU e Cuprotherm» di tubi idrotermosanitari in
rame con rivestimento in plastica (in prosieguo: gli «accordi WICU e
Cuprotherm»). Infine, la terza parte del cartello riguardava gli accordi
conclusi nell'ambito di un gruppo piu ampio di produttori di tubi
idrotermosanitari in rame privi di rivestimento in plastica (in prosieguo: gli
«accordi europei ampliati»).

18      Dal punto 216 della decisione controversa risulta che la Chalkor ha
partecipato al cartello degli accordi europei ampliati e che il numero di
partecipanti a tale gruppo era, inizialmente, di cinque (in prosieguo: il
«Gruppo dei cinque»). Dal suddetto punto risulta che, in seguito al
sopraggiungere della Chalkor e di altre tre imprese, il numero dei
partecipanti a tale gruppo e aumentato a nove (in prosieguo: il «Gruppo dei
nove»). Secondo la Commissione, i membri del Gruppo dei cinque e del Gruppo
dei nove hanno tentato di stabilizzare il mercato dei tubi idrotermosanitari
in rame privi di rivestimento in plastica fondandosi sulle quote di mercato di
un anno di riferimento per prevedere un obiettivo per le quote di mercato
future. Al punto 192 della decisione controversa, l'istituzione ha ritenuto
che tali partecipanti si fossero accordati in ordine a scambi di informazioni
sensibili, alla ripartizione delle quote di mercato, al controllo dei volumi
delle vendite, a un meccanismo di «posizione dominante» per mercato nonche in
ordine ad una coordinazione dei prezzi, comprensiva di tabelle,
all'applicazione di «coordinamento dei prezzi» e di riduzioni.

19      Per quanto riguarda la durata dell'infrazione commessa dalla Chalkor,
la Commissione ha rilevato, al punto 597 della decisione controversa, che
l'infrazione di cui trattasi aveva avuto inizio non piu tardi del 29 agosto
1998 ed era venuta meno nel mese di settembre 1999.

20      Con la decisione controversa, la Commissione ha inflitto una serie di
ammende, ai sensi dell'art. 23, n. 2, del regolamento n. 1/2003 nonche ai
sensi dell'art. 15, n. 2, del regolamento n. 17\. Ai fini della fissazione del
loro importo, la Commissione ha applicato la metodologia definita negli
orientamenti.

21      Tenendo conto della natura propria dell'infrazione, del suo impatto
concreto sul mercato, dell'estensione del mercato geografico di cui trattasi e
della dimensione del mercato stesso, la Commissione ha ritenuto che le imprese
interessate avessero commesso un'infrazione molto grave.

22      La Commissione ha individuato nella decisione controversa quattro
gruppi che riteneva rappresentativi dell'importanza relativa delle imprese
nell'infrazione di cui trattasi. La ricorrente faceva parte della quarta
categoria.

23      Dal punto 683 della decisione controversa risulta che le quote di
mercato sono state determinate in funzione del fatturato, realizzato da ogni
contravventore, proveniente dalle vendite di tubi idrotermosanitari sul
mercato complessivo dei tubi idrotermosanitari in rame privi di rivestimento
in plastica e dei tubi idrotermosanitari in rame con rivestimento in plastica.
Pertanto, come risulta dal punto 692 di tale decisione, le quote di mercato
delle imprese che non vendevano tubi WICU e Cuprotherm sono state calcolate
dividendo il loro fatturato relativo ai tubi idrotermosanitari in rame privi
di rivestimento in plastica per la misura complessiva del mercato dei tubi
idrotermosanitari in rame privi di rivestimento in plastica e con rivestimento
in plastica.

24      La Commissione ha fissato a EUR 9,8 milioni l'importo di partenza
dell'ammenda della Chalkor. Come per le altre imprese, la Commissione ha
maggiorato del 10% per anno compiuto di infrazione e del 5% per ogni periodo
supplementare pari o superiore a sei mesi, ma inferiore a un anno, l'importo
di partenza dell'ammenda. Alla Chalkor, dal momento che ha partecipato al
cartello per dodici mesi, doveva essere applicata una maggiorazione del 10%
dell'importo di partenza dell'ammenda di EUR 9,8 milioni ovvero un importo
complessivo di EUR 10,78 milioni.

25      In forza del titolo D della comunicazione sulla cooperazione, la
Commissione ha concesso alla Chalkor una riduzione del 15% dell'importo
dell'ammenda. L'importo definitivo dell'ammenda era pertanto pari a EUR 9,16
milioni.

  **Procedimento dinanzi al Tribunale e sentenza impugnata**

26      A sostegno del ricorso dinanzi al Tribunale, la ricorrente ha dedotto
sei motivi, attinenti, rispettivamente, alla mancata considerazione del
carattere forzato della sua partecipazione al cartello, a un'erronea
fissazione dell'importo di partenza dell'ammenda, a un aumento erroneo
dell'importo di partenza dell'ammenda in ragione della durata dell'infrazione,
all'omessa considerazione delle circostanze attenuanti, a un'applicazione
erronea della comunicazione sulla cooperazione e all'importo sproporzionato
dell'ammenda.

27      Prima di esaminare i motivi dedotti dalla ricorrente, il Tribunale ha
ricordato, ai punti 61‑64 della sentenza impugnata, i principi del sindacato
giurisdizionale delle decisioni adottate dalla Commissione in materia di
concorrenza.

28      Nell'ambito dell'esame del secondo motivo, il Tribunale ha ritenuto
che la Commissione non abbia esaminato la questione se un contravventore che
partecipi ad una sola parte di un'intesa commetta un'infrazione meno grave, ai
sensi dell'art. 23, n. 3, del regolamento n. 1/2003, rispetto ad un
contravventore che, nel contesto della medesima intesa, partecipi a tutte le
sue parti. Orbene, tale questione era importante nel caso di specie, dal
momento che la ricorrente ha partecipato solo agli accordi europei ampliati e
non e stata ritenuta responsabile per le altre due parti del cartello, vale a
dire gli accordi SANCO nonche gli accordi WICU e Cuprotherm. Di conseguenza,
il Tribunale ha ridotto del 10% l'ammenda.

29      Il Tribunale ha respinto gli altri motivi della ricorrente.

  **Conclusioni delle parti e procedimento dinanzi alla Corte**

30      La Chalkor chiede alla Corte:

-        di annullare del tutto o parzialmente la sentenza impugnata nella parte in cui respinge la domanda di annullamento dell'art. 1 della decisione controversa; 

-        di annullare o di ridurre sostanzialmente l'ammenda applicatale o di adottare ogni altra misura ritenuta necessaria, e

-        di condannare la Commissione alle spese, incluse quelle relative al procedimento dinanzi al Tribunale.

31      La Commissione chiede che la Corte voglia:

-        respingere l'impugnazione, e 

-        condannare la ricorrente alle spese.

32      La Corte, in riunione generale, ha deciso che la causa in esame fosse
trattata senza conclusioni e che la trattazione orale avvenisse lo stesso
giorno della causa KME Germany e a./Commissione (C‑389/10 P), vertente sulla
medesima intesa. Tuttavia, dato che la ricorrente ha sollevato un motivo
vertente su un errore di diritto, in quanto il Tribunale avrebbe effettuato un
controllo giurisdizionale limitato, motivo sollevato anche dalle ricorrenti
sia in tale causa sia nella causa KME Germany e a./Commissione (C‑272/09 P),
la cui trattazione orale e avvenuta anteriormente, e relativa ad un'intesa
parallela sul mercato dei tubi industriali in rame, le parti sono state
invitate a prendere in considerazione, in occasione dell'udienza
dibattimentale, le conclusioni di tale causa, presentate il 10 febbraio 2011
dall'avvocato generale Sharpston.

  **Sull 'impugnazione**

33      La Chalkor deduce quattro motivi, vertenti, rispettivamente, su un
controllo giurisdizionale erroneo, su una violazione del principio di parita
di trattamento, sul carattere illogico ed arbitrario della revisione
dell'ammenda a cui il Tribunale ha proceduto e sul difetto di motivazione che
consente di giustificare l'ammenda impostale.

  _Sul primo e sul secondo motivo, vertenti, rispettivamente, su un errore di
diritto, per il fatto che il Tribunale ha effettuato un controllo
giurisdizionale limitato, e su una violazione del principio di parit a di
trattamento_

 Argomenti delle parti

34      Con il primo motivo la ricorrente critica il metodo adottato dal
Tribunale per verificare se l'ammenda inflittale fosse adeguata, corretta e
proporzionale alla gravita e alla durata della condotta illecita attribuitale.
Con il secondo motivo, essa censura al Tribunale di non aver tenuto conto
delle differenze che distinguono il suo comportamento da quello del Gruppo dei
cinque e, di conseguenza, di non aver sufficientemente individualizzato la
sanzione. Occorre esaminare insieme questi due motivi attinenti al controllo
della sanzione da parte del Tribunale.

35      La ricorrente contesta innanzitutto il metodo di controllo descritto
dal Tribunale ai punti 61‑64 della sentenza impugnata. Tali punti recitano:

«61      Spetta pertanto al Tribunale verificare, nel contesto del controllo
di legittimita delle ammende inflitte dalla decisione [controversa], se la
Commissione ha esercitato il suo potere discrezionale secondo il metodo
esposto negli orientamenti e, nella misura in cui dovrebbe accertare che se ne
e discostata, verificare se tale divario sia giustificato e motivato
sufficientemente in diritto. Al riguardo, occorre rilevare che la Corte ha
confermato la validita, da una parte, del principio stesso degli orientamenti
e, dall'altra, del metodo generale ivi indicato (sentenza della Corte 28
giugno 2005, cause riunite C‑189/02 P, C‑202/02 P, da C‑205/02 P a C‑208/02 P
e C‑213/02 P, Dansk Rørindustri e a./Commissione, Racc. pag. I‑5425, punti
252‑255, 266, 267, 312 e 313).

62      L'autolimitazione del potere discrezionale della Commissione
risultante dall'adozione degli orientamenti, infatti, non e incompatibile con
il mantenimento di un margine di discrezionalita sostanziale per la
Commissione. Gli orientamenti contengono vari elementi di flessibilita che
consentono alla Commissione di esercitare il proprio potere discrezionale in
conformita alle disposizioni dei regolamenti n. 17 e n. 1/2003, come
interpretate dalla Corte (sentenza Dansk Rørindustri e a./Commissione, [cit.],
punto 267).

63      Pertanto, nei settori in cui la Commissione ha conservato un potere
discrezionale, per esempio in ordine alla percentuale di maggiorazione a causa
della durata, il controllo di legittimita operato su tali valutazioni si
limita a quello dell'assenza di errore manifesto nella valutazione (v., in tal
senso, sentenza del Tribunale 18 luglio 2005, causa T‑241/01, Scandinavian
Airlines System/Commissione, Racc. pag. II‑2917, punti 64 e 79).

64      Il margine di discrezionalita della Commissione ed i limiti che essa
vi ha apportato non pregiudicano, in linea di principio, l'esercizio, da parte
del giudice, della sua competenza anche di merito (sentenza del Tribunale 8
luglio 2004, cause riunite T‑67/00, T‑68/00, T‑71/00 e T‑78/00, JFE
Engineering e a./Commissione, Racc. pag. II‑2501, punto 538), che lo abilita a
sopprimere, ridurre o maggiorare l'importo dell'ammenda inflitta dalla
Commissione (v., in tal senso, sentenza della Corte 8 febbraio 2007, causa
C‑3/06 P, Groupe Danone/Commissione, Racc. pag. I‑1331, punti 60-62, e
sentenza del Tribunale 21 ottobre 2003, causa T‑368/00, General Motors
Nederland e Opel Nederland/Commissione, Racc. pag. II‑4491, punto 181)».

36      Basandosi su una perizia del sig. F. Jacobs allegata all'impugnazione,
la ricorrente sostiene che il Tribunale non ha fatto uso della propria
competenza estesa al merito, ma si e limitato a verificare che la Commissione
avesse applicato gli orientamenti. La ricorrente critica in particolare il
punto 177 della sentenza impugnata, con cui il Tribunale ha respinto i suoi
argomenti per il fatto che sono intesi a rimettere in questione indirettamente
il sistema di calcolo degli importi delle ammende instaurato dagli
orientamenti. Orbene, secondo la giurisprudenza, il Tribunale non sarebbe
vincolato dagli orientamenti, ma sarebbe esso stesso tenuto a verificare se
l'ammenda e proporzionata alla gravita del comportamento illecito.

37      L'obbligo di controllo approfondito sarebbe rafforzato dalla Carta dei
diritti fondamentali dell'Unione europea (in prosieguo: la «Carta») e
dall'art. 261 TFUE, in combinato disposto con gli artt. 47 e 49 della Carta.
Conformemente alle spiegazioni relative alla Carta, il suo art. 47 attua nel
diritto dell'Unione la tutela sancita dall'art. 6, n. 1, della Convenzione
europea per la salvaguardia dei diritti dell'uomo e delle liberta
fondamentali, firmata a Roma il 4 novembre 1950 (in prosieguo: la «CEDU»). La
ricorrente fa valere a tale riguardo che i procedimenti in materia di diritto
della concorrenza dinanzi alla Commissione sono procedimenti a carattere
penale ai sensi della CEDU. Di conseguenza, essendo la Commissione un organo
amministrativo e non un «tribunale indipendente e imparziale», il Tribunale,
qualora sia adito di un ricorso, sarebbe tenuto a procedere ad un controllo
giurisdizionale completo, sia in fatto che in diritto, delle decisioni della
Commissione, vale a dire che dovrebbe esaminare tutte le circostanze
pertinenti e statuire su tutti gli elementi di fatto basandosi sulla propria
valutazione indipendente.

38      La ricorrente ritiene che, nel caso di specie, il Tribunale non abbia
proceduto ad un controllo giurisdizionale adeguato e che, in particolare, non
abbia tenuto conto della breve durata dell'infrazione e del suo ritiro
volontario dal cartello prima che la Commissione avviasse le proprie indagini.
La ricorrente critica inoltre i punti 143‑145 della sentenza impugnata, nei
quali il Tribunale fa riferimento all'ampio margine discrezionale della
Commissione per quanto riguarda la determinazione della percentuale di
maggiorazione che intende applicare per la durata dell'infrazione. La
ricorrente ritiene che il Tribunale abbia a torto limitato il proprio
controllo giurisdizionale ad un semplice controllo di legittimita.

39      Nell'ambito del secondo motivo, la ricorrente sostiene che il
Tribunale non ha tenuto conto del fatto che essa andava qualificata come
vittima e non come iniziatore. In tal senso, l'avrebbe trattata alla stregua
delle altre imprese, tenendo conto unicamente del volume delle vendite e non
della colpevolezza della ricorrente. Allo stesso modo, avrebbe tenuto conto, a
torto, del volume delle vendite in Grecia, mentre tale territorio
manifestamente non era interessato dal comportamento illecito.

40      In udienza, la ricorrente ha ritenuto che l'argomento relativo al
carattere penale, ai sensi dell'art. 6 della CEDU, dei procedimenti in materia
di concorrenza non fosse pertinente per quanto riguarda il sindacato
giurisdizionale, dovendo questo rispettare gli stessi criteri sia nel caso in
cui i procedimenti siano considerati far parte del nucleo centrale del diritto
penale ai sensi della giurisprudenza della Corte europea dei diritti dell'uomo
sia nel caso in cui facciano parte del diritto amministrativo, come sostenuto
dalla Commissione. Per contro, la qualifica di «procedimenti penali» sarebbe
rilevante al fine di valutare i procedimenti dinanzi alla Commissione relativi
all'art. 6 della CEDU. A tale riguardo la ricorrente ha formulato diverse
critiche.

41      Sempre in udienza, la ricorrente ha criticato l'incoerenza del
Tribunale per quanto riguarda il suo controllo nelle cause di concorrenza. In
talune delle sue sentenze, come le sentenze 11 dicembre 2003, causa T‑59/99,
Ventouris/Commissione (Racc. pag. II‑5257), nonche 29 aprile 2004, cause
riunite T‑236/01, T‑239/01, da T‑244/01 a T‑246/01, T‑251/01 e T‑252/01, Tokai
Carbon e a./Commissione (Racc. pag. II‑1181), il Tribunale eserciterebbe un
controllo approfondito, mentre in altre cause, come nella presente, farebbe
riferimento all'ampio margine discrezionale della Commissione ed utilizzerebbe
il criterio del manifesto errore di valutazione.

42      Riferendosi all'errore individuato dal Tribunale per quanto riguarda
il fatto che la ricorrente non ha partecipato a tutti gli accordi, essa
sostiene che il Tribunale avrebbe dovuto essere ancor piu attento
nell'esercizio del suo controllo relativo all'adeguamento dell'ammenda alla
gravita dell'infrazione.

43      La Commissione precisa che la nozione di «piena giurisdizione» ai fini
della CEDU non e identica alla nozione di «competenza giurisdizionale anche di
merito» attribuita alle giurisdizioni dell'Unione dal Trattato FUE e dalla
legislazione dell'Unione. Ai fini della CEDU, e un organo «avente piena
giurisdizione» l'entita che ha il potere di «riformare in ogni modo, in fatto
come in diritto, la decisione impugnata». Tale sarebbe il caso del Tribunale.
La competenza estesa al merito in materia di ammende conferita dal Trattato e
dalla legislazione dell'Unione al Tribunale, che consente a quest'ultimo di
sostituire la propria valutazione dell'ammenda a quella della Commissione,
andrebbe oltre quanto necessario per conformarsi alla CEDU, dal momento che la
CEDU richiede solo che la giurisdizione possa verificare l'esistenza di errori
fattuali. Il motivo della ricorrente, secondo cui il Tribunale non potrebbe
limitarsi ad un controllo di legittimita, ma sarebbe tenuto a controllare la
proporzionalita dell'ammenda, non corrisponderebbe pertanto al criterio
applicato dalla Corte europea dei diritti dell'uomo.

44      La Commissione risponde infine alle diverse critiche specifiche della
sentenza impugnata.

 Giudizio della Corte

45      Le ricorrenti fanno valere l'art. 6 della CEDU nonche la Carta per
contestare, da un lato, i principi del sindacato giurisdizionale, e piu in
particolare il modo in cui il Tribunale ha dichiarato di dover tener conto
dell'ampio margine discrezionale della Commissione, nonche, dall'altro, il
modo in cui il Tribunale ha esercitato il proprio controllo nella presente
causa.

46      Quando statuisce nell'ambito di un'impugnazione, il ruolo della Corte
e quello di verificare se il Tribunale ha commesso errori di diritto nel modo
in cui ha statuito sul ricorso di cui era investito.

47      Di conseguenza, occorre verificare se il Tribunale, nella presente
causa, abbia esercitato il controllo al quale e tenuto, senza tener conto
della descrizione astratta e dichiaratoria del sindacato giurisdizionale che
figura ai punti 61‑64 della sentenza impugnata, dal momento che tale
descrizione non costituisce una risposta ai motivi dedotti dalla ricorrente
nel suo ricorso e risulta non fornire il necessario sostegno al dispositivo
della sentenza impugnata.

48      Non e inoltre pertinente l'argomento vertente sulla pretesa mancanza
di coerenza del Tribunale nel controllo che esso effettua nelle cause in
materia di concorrenza. Nella presente impugnazione e infatti la sentenza
impugnata ad essere sottoposta al controllo della Corte e non il complesso
della giurisprudenza del Tribunale.

49      Inoltre, la Corte non e tenuta a procedere d'ufficio ad un controllo
completo della sentenza impugnata, bensi a rispondere ai motivi dedotti dalla
ricorrente.

50      In udienza, la ricorrente ha considerato che l'argomento relativo al
carattere penale, ai sensi dell'art. 6 della CEDU, dei procedimenti in materia
di concorrenza non e pertinente per quanto riguarda il controllo
giurisdizionale, dovendo questo rispettare gli stessi criteri sia nel caso in
cui i procedimenti siano considerati far parte del nucleo centrale del diritto
penale ai sensi della giurisprudenza della Corte europea dei diritti dell'uomo
sia nel caso in cui facciano parte del diritto amministrativo.

51      Come inoltre rilevato dalla ricorrente nella sua impugnazione, l'art.
47 della Carta attua nel diritto dell'Unione la tutela sancita dall'art. 6, n.
1, della CEDU. Occorre pertanto riferirsi unicamente a questa prima
disposizione.

52      Il principio della tutela giurisdizionale effettiva costituisce un
principio generale del diritto dell'Unione, attualmente sancito dall'art. 47
della Carta (v. sentenza 22 dicembre 2010, causa C‑279/09, DEB, Racc. pag.
I‑13849, punti 30 e 31; ordinanza 1° marzo 2011, causa C‑457/09, Chartry,
Racc. pag. I‑819, punto 25, nonche sentenza 28 luglio 2011, causa C‑69/10,
Samba Diouf, non ancora pubblicata nella Raccolta, punto 49).

53      Il sindacato giurisdizionale sulle decisioni delle istituzioni e stato
disciplinato dai Trattati istitutivi. Oltre al controllo di legittimita,
attualmente definito all'art. 263 TFUE, e stato previsto un controllo esteso
al merito per quanto riguarda le sanzioni previste dai regolamenti.

54      Per quanto riguarda il controllo di legittimita, la Corte ha statuito
che, sebbene negli ambiti che richiedono valutazioni economiche complesse la
Commissione disponga di un potere discrezionale in materia economica, cio non
implica che il giudice dell'Unione debba astenersi dal controllare
l'interpretazione, da parte della Commissione, di dati di natura economica.
Infatti, il giudice dell'Unione e tenuto in particolare a verificare non solo
l'esattezza materiale degli elementi di prova addotti, la loro attendibilita e
la loro coerenza, ma altresi ad accertare se tali elementi costituiscano
l'insieme dei dati rilevanti che devono essere presi in considerazione per
valutare una situazione complessa e se siano di natura tale da corroborare le
conclusioni che ne sono state tratte (v. sentenze 15 febbraio 2005, causa
C‑12/03 P, Commissione/Tetra Laval, Racc. pag. I‑987, punto 39, nonche 22
novembre 2007, causa C‑525/04 P, Spagna/Lenzing, Racc. pag. I‑9947, punti 56 e
57).

55      Per quanto riguarda la sanzione delle infrazioni al diritto della
concorrenza, l'art. 15, n. 2, secondo comma, del regolamento n. 17 stabilisce
che, per determinare l'ammontare dell'ammenda, occorre tener conto oltre che
della gravita dell'infrazione, anche della sua durata. Il medesimo testo
figura all'art. 23, n. 3, del regolamento n. 1/2003.

56      La Corte ha dichiarato che, per determinare l'importo delle ammende,
si deve tenere conto della durata delle infrazioni e di tutti gli elementi
idonei a rientrare nella valutazione della loro gravita, quali il
comportamento di ciascuna delle imprese, il ruolo svolto da ciascuna di esse
nell'instaurazione delle pratiche concordate, il profitto che esse hanno
potuto trarre da tali pratiche, le loro dimensioni e il valore delle merci
interessate nonche il rischio che infrazioni di tale tipo rappresentano per la
Comunita europea (sentenze 7 giugno 1983, cause riunite 100/80‑103/80, Musique
Diffusion française e a./Commissione, Racc. pag. 1825, punto 129; Dansk
Rørindustri e a./Commissione, cit., punto 242, nonche 3 settembre 2009, causa
C‑534/07 P, Prym e Prym Consumer/Commissione, Racc. pag. I‑7415, punto 96).

57      La Corte ha altresi indicato che devono essere presi in considerazione
elementi obiettivi come il contenuto e la durata dei comportamenti
anticoncorrenziali, il loro numero e la loro intensita, l'estensione del
mercato interessato e il deterioramento subito dall'ordine pubblico economico.
L'analisi deve considerare altresi l'importanza relativa e la quota di mercato
delle imprese responsabili, nonche un'eventuale recidiva (sentenza 7 gennaio
2004, cause riunite C‑204/00 P, C‑205/00 P, C‑211/00 P, C‑213/00 P, C‑217/00 P
e C‑219/00 P, Aalborg Portland e a./Commissione, Racc. pag. I‑123, punto 91).

58      Questa elevata quantita di elementi richiede alla Commissione un esame
approfondito delle circostanze dell'infrazione.

59      Per considerazioni attinenti alla trasparenza, la Commissione ha
adottato gli orientamenti, in cui indica a quale titolo prendera in
considerazione l'una o l'altra circostanza dell'infrazione e le conseguenze
che potranno esserne tratte riguardo all'importo dell'ammenda.

60      Gli orientamenti, a proposito dei quali la Corte ha dichiarato che
enunciano una regola di condotta indicativa della prassi da seguire da cui
l'amministrazione non puo discostarsi, in un'ipotesi specifica, senza fornire
giustificazioni compatibili con il principio della parita di trattamento
(sentenza 18 maggio 2006, causa C‑397/03 P, Archer Daniels Midland e Archer
Daniels Midland Ingredients/Commissione, Racc. pag. I‑4429, punto 91), si
limitano a descrivere il metodo di valutazione dell'infrazione adottato dalla
Commissione e i criteri che quest'ultima si obbliga a seguire nel determinare
l'importo dell'ammenda.

61      Occorre rammentare l'obbligo di motivazione degli atti dell'Unione.
Tale obbligo riveste nel caso di specie un'importanza del tutto particolare.
Spetta alla Commissione motivare la propria decisione e, in particolare,
spiegare la ponderazione e la valutazione che essa ha effettuato degli
elementi considerati (v., in tal senso, sentenza Prym e Prym
Consumer/Commissione, cit., punto 87). La presenza di una motivazione deve
essere verificata d'ufficio dal giudice.

62      Peraltro, il giudice dell'Unione ha il compito di effettuare il
controllo di legittimita ad esso incombente sulla base degli elementi prodotti
dalla ricorrente a sostegno dei motivi dedotti. In occasione di tale
controllo, il giudice non puo basarsi sul potere discrezionale di cui dispone
la Commissione, ne per quanto riguarda la scelta degli elementi presi in
considerazione in sede di applicazione dei criteri indicati negli orientamenti
ne per quanto riguarda la valutazione di tali elementi, al fine di rinunciare
a un controllo approfondito tanto in fatto quanto in diritto.

63      Il controllo di legittimita e completato dalla competenza estesa al
merito riconosciuta al giudice dell'Unione dall'art. 17 del regolamento n. 17
e attualmente dall'art. 31 del regolamento n. 1/2003, conformemente all'art.
261 TFUE. Tale competenza autorizza il giudice, al di la del mero controllo di
legittimita della sanzione, a sostituire la sua valutazione a quella della
Commissione e, di conseguenza, a sopprimere, ridurre o aumentare l'ammenda o
la penalita inflitta (v., in tal senso, sentenza 15 ottobre 2002, cause
riunite C‑238/99 P, C‑244/99 P, C‑245/99 P, C‑247/99 P, da C‑250/99 P a
C‑252/99 P e C‑254/99 P, Limburgse Vinyl Maatschappij e a./Commissione, Racc.
pag. I‑8375, punto 692).

64      Occorre tuttavia sottolineare che l'esercizio della competenza estesa
al merito non equivale ad un controllo d'ufficio e ricordare che il
procedimento dinanzi ai giudici dell'Unione e di tipo contraddittorio. Ad
eccezione dei motivi di ordine pubblico, che devono essere sollevati d'ufficio
dal giudice, come il difetto di motivazione della decisione impugnata, spetta
al ricorrente sollevare motivi contro tale decisione e addurre elementi
probatori per corroborare tali motivi.

65      Tale condizione procedurale non contraddice la regola secondo cui, per
infrazioni alle regole di concorrenza, spetta alla Commissione fornire la
prova delle infrazioni che essa riscontra e produrre gli elementi di prova
idonei a dimostrare adeguatamente l'esistenza dei fatti che integrano
l'infrazione. Cio che si richiede a un ricorrente nell'ambito di un ricorso
giurisdizionale, infatti, e di identificare gli elementi contestati della
decisione impugnata, di formulare censure a tale riguardo e di addurre prove,
che possono essere costituite da seri indizi, volte a dimostrare che le
proprie censure sono fondate.

66      La mancanza di controllo d'ufficio di tutta la decisione impugnata non
viola il principio della tutela giurisdizionale effettiva. Non e
indispensabile al rispetto di tale principio che il Tribunale, che e senza
dubbio tenuto a rispondere ai motivi sollevati e ad esercitare un controllo
tanto in diritto quanto in fatto, sia tenuto a procedere d'ufficio ad una
nuova istruzione completa del fascicolo.

67      Il controllo previsto dai Trattati implica dunque che il giudice
dell'Unione eserciti un controllo tanto in diritto quanto in fatto e che esso
disponga del potere di valutare le prove, di annullare la decisione impugnata
e di modificare l'importo delle ammende. Non risulta quindi che il controllo
di legittimita di cui all'art. 263 TFUE, completato dalla competenza estesa al
merito per quanto riguarda l'importo dell'ammenda, prevista all'art. 31 del
regolamento n. 1/2003, sia contrario ai dettami del principio della tutela
giurisdizionale effettiva che figura all'art. 47 della Carta.

68      Si devono ora esaminare le diverse critiche formulate dalla ricorrente
nei confronti della sentenza impugnata.

69      La ricorrente critica innanzitutto il punto 177 della sentenza
impugnata, con cui il Tribunale ha respinto i suoi argomenti per il fatto che
sono intesi a rimettere in questione indirettamente il sistema di calcolo
degli importi delle ammende instaurato dagli orientamenti. Orbene, secondo la
giurisprudenza, il Tribunale non sarebbe vincolato dagli orientamenti, ma
sarebbe esso stesso tenuto a verificare se l'ammenda e proporzionata alla
gravita del comportamento illecito.

70      A tale riguardo occorre rilevare che, al punto 175 della sentenza
impugnata, il Tribunale ha respinto una delle censure della ricorrente
riferendosi ad un chiarimento fornito dalla Commissione e non contestato dalla
ricorrente. Al punto 176 di tale sentenza, il Tribunale ha rilevato che, anche
a voler ritenere che la ricorrente possa far valere il fatto che l'importo
dell'ammenda inflittale sia tale da indebolire la sua competitivita per
dimostrare il suo carattere sproporzionato, e giocoforza rilevare che essa non
ha presentato elementi concreti al riguardo. Come ricordato ai punti 64‑66
della presente sentenza, ad eccezione dei motivi di ordine pubblico, il
Tribunale e tenuto non ad esercitare un controllo d'ufficio di una decisione
della Commissione, bensi a statuire sui motivi di illegittimita sottopostigli
da un ricorrente. Nel caso di specie, la ricorrente non puo censurare al
Tribunale di non aver statuito su motivi non sottopostigli o che non erano
stati concretizzati in critiche e su elementi di prova che consentono al
Tribunale di esercitare un controllo effettivo della decisione controversa.

71      In ogni caso, al punto 178 della sentenza impugnata, il Tribunale,
senza commettere errori di logica, ha dimostrato che la ricorrente tentava di
contestare, ancora una volta, la fissazione dell'importo dell'ammenda in
funzione della durata dell'infrazione. Al punto 179 di tale sentenza, il
Tribunale ha giustamente respinto la critica della ricorrente secondo cui,
tenuto conto della maggiorazione dell'ammenda in ragione del 10% per ogni anno
di partecipazione all'infrazione, la percentuale mensile di ammenda e tanto
piu bassa quanto maggiore e il tempo durante il quale l'impresa partecipa al
cartello, ricordando che gli orientamenti costituiscono un'autolimitazione da
parte della Commissione. A tale riguardo, occorre ricordare che la durata di
un'infrazione e menzionata in quanto tale dal legislatore dell'Unione come
elemento da considerare per fissare l'importo delle ammende e che, in assenza
di criteri definiti dal legislatore, gli orientamenti consentono di precisare
l'influenza di tale elemento sul calcolo dell'ammenda.

72      In secondo luogo, la ricorrente critica il fatto che il Tribunale non
avrebbe tenuto conto della breve durata dell'infrazione commessa dalla
ricorrente stessa. Una critica siffatta e tuttavia fondata sulla premessa
secondo cui la durata dell'infrazione sarebbe stata inferiore a quella presa
in considerazione dalla Commissione nella decisione controversa. Va nondimeno
rilevato che, ai punti 129 e 130 della sentenza impugnata, il Tribunale ha
richiamato la giurisprudenza che precisa gli elementi costitutivi
dell'infrazione. Alla luce di tale giurisprudenza, esso ha verificato, ai
punti 131‑133 della suddetta sentenza, quando aveva avuto avvio e, ai punti
134 e 135 della stessa sentenza, quando aveva avuto termine il periodo di
durata dell'infrazione. Avendo rilevato che la Commissione non aveva commesso
errori nella valutazione di tali fatti, esso ha respinto il motivo.

73      Nella sua impugnazione la ricorrente non contesta tale valutazione dei
fatti, contestazione che sarebbe in ogni caso irricevibile dal momento che la
valutazione dei fatti non rientra nel sindacato della Corte. Pertanto e
giocoforza constatare che la critica relativa alla mancata considerazione
della durata dell'infrazione e fondata su una premessa erronea e dev'essere
respinta.

74      In terzo luogo, la ricorrente critica il Tribunale per il fatto che
non avrebbe tenuto conto del suo ritiro volontario dal cartello prima che la
Commissione avviasse le proprie indagini. Il Tribunale ha tuttavia ricordato,
al punto 151 della sentenza impugnata, la giurisprudenza secondo cui la
Commissione non ha l'obbligo di accordare una riduzione dell'ammenda per la
cessazione di un'infrazione che sia gia terminata anteriormente ai primi
interventi di tale istituzione e, al punto 152 di tale sentenza, il fatto che
il ritiro volontario della Chalkor dal cartello sia stato sufficientemente
preso in considerazione nel calcolo della durata del periodo di infrazione
considerato riguardo ad essa. Ne consegue che la censura della ricorrente non
e fondata.

75      In quarto luogo, la ricorrente critica i punti 143‑145 della sentenza
impugnata, nei quali il Tribunale fa riferimento all'ampio margine
discrezionale della Commissione per quanto riguarda la determinazione della
percentuale di maggiorazione che intende applicare per la durata
dell'infrazione. La ricorrente ritiene che il Tribunale abbia a torto limitato
il proprio sindacato giurisdizionale ad un semplice controllo della conformita
agli orientamenti della percentuale di maggiorazione dell'ammenda in ragione
della durata dell'infrazione.

76      A tale riguardo, occorre fare rimando ai principi che si evincono
dalla giurisprudenza della Corte per quanto riguarda la determinazione
dell'importo delle ammende e ricordati ai punti 56 e 57 della presente
sentenza. La grande quantita di elementi da considerare offre necessariamente
alla Commissione diverse possibilita di valutazione, ponderazione e stima di
tali elementi al fine di sanzionare adeguatamente l'infrazione. Tale
istituzione rimane tuttavia soggetta a determinati obblighi.

77      Va ricordato, come gia affermato al punto 71 della presente sentenza,
che la durata di un'infrazione e menzionata in quanto tale dal legislatore
dell'Unione come elemento da considerare per fissare l'importo delle ammende e
che, in assenza di criteri definiti dal legislatore, gli orientamenti
consentono di precisare l'influenza di tale elemento sul calcolo dell'ammenda.
Il Tribunale non ha quindi commesso errori nel controllare la conformita del
calcolo della Commissione agli orientamenti.

78      In ogni caso, e contrariamente a quanto sostenuto dalla ricorrente, il
Tribunale non si e limitato a tale controllo di conformita agli orientamenti,
ma ha verificato esso stesso, al punto 145 della sentenza impugnata,
l'adeguatezza della sanzione.

79      In quinto luogo, la ricorrente sostiene che il Tribunale non ha tenuto
conto del fatto che essa andava qualificata come vittima, ma l'ha trattata
alla stregua delle altre imprese, tenendo conto unicamente del volume delle
vendite e non della colpevolezza della ricorrente medesima. Occorre tuttavia
rilevare che, al punto 72 della sentenza impugnata, il Tribunale ha ricordato
la giurisprudenza secondo cui pressioni esercitate su un'impresa non liberano
la stessa dalla propria responsabilita nella partecipazione ad un'infrazione
(v., in tal senso, sentenza Dansk Rørindustri e a./Commissione, cit., punti
369 e 370; sentenze del Tribunale 20 marzo 2002, causa T‑17/99, KE
KELIT/Commissione, Racc. pag. II‑1647, punto 50, e 29 novembre 2005, causa
T‑62/02, Union Pigments/Commissione, Racc. pag. II‑5057, punto 63). Ne
consegue che la presente critica e fondata su una premessa erronea, vale a
dire che la ricorrente sarebbe una vittima e non una partecipante responsabile
dell'infrazione.

80      In sesto luogo, la ricorrente critica il Tribunale per il fatto che
avrebbe tenuto conto, a torto, del volume delle vendite in Grecia, mentre tale
territorio manifestamente non era interessato dal comportamento illecito. Tale
critica si fonda tuttavia su una premessa erronea per quanto riguarda
l'esclusione della Grecia dal territorio interessato dal cartello. A tale
riguardo occorre rilevare che, al punto 120 della sentenza impugnata, il
Tribunale ha dichiarato che la ricorrente non ha contestato la conclusione
della Commissione, espressa al punto 17 della decisione controversa, secondo
cui il territorio dello Spazio economico europeo (SEE), territorio di cui la
Grecia fa parte, costituiva il mercato geografico rilevante interessato dal
cartello.

81      In ogni caso, risulta dalle affermazioni stesse della ricorrente, come
sintetizzate al punto 117 della sentenza impugnata, che essa ha partecipato al
cartello per timore di rappresaglie, vale a dire di dumping, da parte del
Gruppo dei cinque sul mercato greco. Tali affermazioni sono sufficienti a
stabilire che la sua partecipazione al cartello e stata motivata dalla
preoccupazione di essere al riparo dalla concorrenza sul mercato greco. La
critica non e pertanto fondata.

82      Dal complesso delle suesposte considerazioni risulta che le critiche
della ricorrente non sono fondate. Sebbene piu volte, segnatamente ai punti
62, 63 o 143 della sentenza impugnata, il Tribunale si sia riferito al
«margine di discrezionalita sostanziale» o all'ampio «potere discrezionale»
della Commissione, tali riferimenti non hanno impedito al Tribunale di
esercitare il pieno e completo controllo, in fatto e in diritto, al quale esso
e tenuto.

83      I motivi primo e secondo devono pertanto essere respinti.

  _Sui motivi terzo e quarto, vertenti rispettivamente sul carattere
irrazionale ed arbitrario della revisione dell 'ammenda inflitta alla Chalkor
e sul relativo difetto di motivazione della sentenza impugnata _

 Argomenti delle parti

84      Questi due motivi riguardano i punti 105‑113 e 182‑184 della sentenza
impugnata. Occorre esaminarli insieme.

85      I punti 105‑113 della sentenza impugnata recitano come segue:

«105      (...) Il Tribunale ritiene (...), nell'esercizio della sua
competenza anche di merito, che l'importo di [partenza] assunto dalla
Commissione sia adeguato rispetto alla gravita dell'insieme delle tre parti
del cartello e che occorra ridurre l'importo di [partenza] dell'ammenda
inflitta alla Chalkor per tener conto della circostanza che essa e stata
ritenuta responsabile dalla Commissione unicamente per la sua partecipazione
alla terza parte del cartello.

106      Si devono peraltro respingere gli argomenti della Commissione esposti
ai precedenti punti 83 e 84 in quanto possano essere intesi nel senso che
fanno valere che la mancata partecipazione della ricorrente agli accordi SANCO
sia stata sufficientemente ripercossa sull'importo di [partenza] specifico
dell'ammenda che le e stata inflitta. Tale argomento si fonda sulla premessa
che la quota di mercato della Chalkor, che non vendeva tubi SANCO, sia stata
calcolata sulla base del cumulo del fatturato di tutti i produttori di tubi
idrotermosanitari in rame privi di rivestimento in plastica, ivi comprese le
vendite di tubi SANCO.

107      Orbene, gli accordi SANCO e gli accordi europei ampliati hanno
riguardato il medesimo mercato rilevante, e cioe quello dei tubi
idrotermosanitari in rame privi di rivestimento in plastica. Pertanto, la
Commissione sarebbe stata tenuta, anche in assenza di accordi SANCO, a tener
conto del fatturato generato dalle vendite dei tubi SANCO per calcolare la
quota di mercato della ricorrente sul mercato rilevante.

108      Per contro, quanto agli accordi WICU e Cuprotherm, la situazione e
differente. Tali accordi hanno riguardato prodotti non sostituibili ai tubi
idrotermosanitari in rame privi di rivestimento in plastica. Infatti, dal
[punto] 459 della decisione [controversa] risulta che i tubi idrotermosanitari
in rame privi di rivestimento in plastica e i tubi idrotermosanitari in rame
con rivestimento in plastica costituiscono mercati rilevanti distinti.

109      Pertanto, nel calcolare la quota di mercato della ricorrente, che era
attiva sul mercato dei tubi idrotermosanitari in rame privi di rivestimento in
plastica, alla luce del fatturato realizzato sul mercato dei tubi
idrotermosanitari in rame privi di rivestimento in plastica e di quello
realizzato sul mercato dei tubi idrotermosanitari in rame con rivestimento in
plastica, alla ricorrente e stata effettivamente attribuita una quota di
mercato piu debole e, pertanto, un importo di [partenza] specifico inferiore a
quello che sarebbe stato fissato se la sua quota di mercato fosse stata
calcolata unicamente in considerazione del fatturato realizzato sul mercato
sul quale essa ha effettivamente partecipato al cartello.

110      In secondo luogo, quanto alla questione se il fatto che la
cooperazione nell'ambito del Gruppo dei cinque sia stata piu intensa di quella
esistente nell'ambito del Gruppo dei nove giustificasse un trattamento
differenziato riguardo alle ammende, si deve rilevare quanto segue.

111      Il Gruppo dei cinque e il Gruppo dei nove hanno entrambi operato nel
contesto della terza parte del cartello, per la quale la ricorrente e ritenuta
responsabile. Al [punto] 690 della decisione [controversa], la Commissione ha
rilevato che il fatto che la ricorrente non facesse parte del Gruppo dei
cinque era dovuto alle sue dimensioni. La ricorrente non ha contestato tale
dichiarazione.

112      Pertanto, non si puo contestare alla Commissione di aver concluso che
si sia adeguatamente tenuto conto della gravita della partecipazione della
ricorrente agli accordi europei ampliati con la ripartizione per categorie dei
contravventori che la Commissione ha effettuato sulla base delle loro quote di
mercato.

113      Alla luce di tutte le suesposte considerazioni, si deve solo
modificare l'importo dell'ammenda inflitta alla ricorrente al fine di
riflettere la sua mancata partecipazione agli accordi SANCO. Le conseguenze
concrete di tale riforma saranno precisate nel prosieguo, ai punti 183‑186».

86      I punti 182‑184 della sentenza impugnata recitano come segue:

«182      (...) si deve riformare la decisione [controversa] nella parte in
cui la Commissione, nel fissare l'importo dell'ammenda, non ha tenuto conto
del fatto che la ricorrente non ha partecipato agli accordi SANCO.

183      Quanto al resto, i rilievi della Commissione esposti nella decisione
[controversa] nonche il metodo di calcolo delle ammende applicato nel caso di
specie restano invariati. L'importo finale dell'ammenda e pertanto calcolato
come segue.

184      L'importo di partenza dell'ammenda inflitta alla ricorrente e ridotto
del 10% per tener conto della minore gravita della sua partecipazione al
cartello rispetto a quella dei "produttori SANCO". Il nuovo importo di
[partenza] dell'ammenda inflitta alla ricorrente e pertanto fissato in EUR
8,82 milioni».

87      Con il suo terzo motivo la ricorrente sostiene che il Tribunale ha
avuto ragione nel concludere, al punto 104 della sentenza impugnata, che la
Commissione aveva violato il principio della parita di trattamento, omettendo
di prendere in considerazione, nel calcolo dell'importo delle ammende, il
fatto che la ricorrente aveva partecipato solo a una parte del cartello, a
differenza del gruppo composto dalla KME Germany AG, gia KM Europa Metal AG,
dalla KME France SAS, gia Trefimetaux SA, nonche dalla KME Italy SpA, gia
Europa Metalli SpA, dalla Wieland-Werke AG e dal gruppo costituito dalla
Boliden AB, dall'Outokumpu Copper Fabrication AB, gia Boliden Fabrication AB,
e dall'Outokumpu Copper BCZ SA, gia Boliden Cuivre & Zinc SA. Esso avrebbe
tuttavia ridotto del 10% l'ammenda in maniera arbitraria, sebbene una siffatta
riduzione appaia decisamente troppo esigua per riflettere le circostanze
peculiari e sostanzialmente incontestate in cui si trovava la Chalkor.

88      Il Tribunale non avrebbe tuttavia seguito un'impostazione di principio
per rivedere l'importo dell'ammenda, come ad esempio basare la riduzione sulla
parte delle vendite di tubi SANCO sul mercato dei tubi idrotermosanitari in
rame privi di rivestimento in plastica, vale a dire una riduzione dell'ammenda
corrispondente al 49% o al 37% a seconda del mercato considerato, oppure
ridurre l'ammenda per tener conto dell'erronea inclusione, nella base di
calcolo dell'ammenda, del fatturato realizzato in Grecia. Si sarebbe invece
limitato ad avallare l'impostazione matematica raccomandata dalla Commissione
e a ridurre l'ammenda in modo arbitrario, senza seguire un'impostazione basata
su determinati principi e coerente dal punto di vista matematico.

89      La ricorrente confronta tale decisione del Tribunale con quella
adottata dallo stesso nella citata sentenza Ventouris/Commissione. Le stesse
ragioni di equita e di proporzionalita di cui al punto 219 di tale sentenza
avrebbero dovuto indurre il Tribunale a ridurre del 49% l'ammenda, tenendo
conto dell'esclusione dei mercati SANCO nonche WICU e Cuprotherm dal piu ampio
mercato dei tubi in rame, o del 37%, tenendo conto dell'esclusione del mercato
SANCO dal mercato piu ristretto dei tubi idrotermosanitari in rame privi di
rivestimento in plastica.

90      Con il suo quarto motivo, la ricorrente censura al Tribunale di non
aver motivato correttamente la sentenza impugnata. Esso avrebbe ridotto del
10% l'importo di partenza dell'ammenda per tener conto della minore gravita
della partecipazione della ricorrente al cartello rispetto a quella dei
«produttori SANCO», ma non avrebbe fornito alcuna indicazione che consenta di
comprendere per quali motivi ha ritenuto che una riduzione del 10% fosse
idonea a risolvere il problema. Non precisando alcuno dei criteri sui quali si
e basato, il Tribunale non consentirebbe alla Corte di determinare se la
sentenza impugnata sia o meno in contrasto con il principio di proporzionalita
e se l'ammenda, come fissata dal Tribunale, rifletta in maniera adeguata la
gravita della partecipazione della Chalkor all'infrazione.

91      La Commissione sostiene che tali motivi sono irricevibili per il fatto
che la ricorrente chiede alla Corte una nuova valutazione dell'importo
dell'ammenda, valutazione che non rientra nelle competenze della Corte
nell'ambito di un'impugnazione.

92      In subordine, essa sostiene che la ricorrente, con il suo terzo
motivo, si limita a criticare la sentenza impugnata, senza tuttavia precisare
il fondamento giuridico sul quale il Tribunale avrebbe dovuto prendere una
decisione diversa. In risposta al quarto motivo, la Commissione sostiene in
particolare che taluni passaggi della sentenza impugnata, diversi da quelli
considerati dalla ricorrente, spiegano perche il Tribunale ha respinto
determinati argomenti dedotti dalla ricorrente per contestare l'importo della
riduzione dell'ammenda.

 Giudizio della Corte

93      Occorre innanzitutto rinviare ai punti 80 e 81 della presente sentenza
per quanto riguarda le vendite in Grecia.

94      Si deve constatare che il Tribunale, ai punti 105‑113 e 183 della
sentenza impugnata, ha motivato la propria decisione di modificare l'importo
dell'ammenda. Ha innanzitutto precisato, al punto 109 di tale sentenza, che il
metodo di calcolo della quota di mercato della ricorrente andava a favore di
questa, poiche era stata calcolata dividendo il suo fatturato per un importo
rappresentante il fatturato realizzato sul mercato dei tubi idrotermosanitari
in rame privi di rivestimento in plastica e di quello realizzato sul mercato
dei tubi idrotermosanitari in rame con rivestimento in plastica, mentre non le
era stata contestata alcuna partecipazione agli accordi WICU e Cuprotherm,
relativi ai tubi idrotermosanitari in rame con rivestimento in plastica.

95      Esso ha inoltre rilevato, al punto 111 della sentenza impugnata, che
la ricorrente non contestava il fatto, constatato al punto 692 della decisione
controversa, che la sua mancata partecipazione al Gruppo dei cinque fosse
dovuta alle sue dimensioni. Ha in tal modo risposto all'argomento della
ricorrente, sintetizzato al punto 77 della sentenza impugnata, secondo cui la
cooperazione sarebbe stata di media intensita tra i membri del Gruppo dei nove
rispetto a quella tra i membri del Gruppo dei cinque, ed ha approvato, tramite
il suo rimando al punto 690 della decisione controversa, l'argomento della
Commissione secondo cui la partecipazione della ricorrente al cartello non era
stata qualitativamente o quantitativamente diversa da quella degli altri
contravventori.

96      Al punto 112 della sentenza impugnata, il Tribunale ha approvato il
principio della misura della gravita dell'infrazione con la ripartizione per
categorie dei contravventori effettuata sulla base delle loro quote di
mercato. Ha confermato, al punto 183 di tale sentenza, la sua piena
approvazione del metodo di calcolo delle ammende.

97      Una siffatta motivazione costituisce una prova sufficiente degli
elementi presi in considerazione dal Tribunale per ridurre l'ammenda inflitta
alla ricorrente. La scelta di ridurre l'ammenda di un importo forfettario non
puo essergli contestata, tenuto conto dell'impossibilita di ponderare
precisamente ogni elemento, essendo taluni di essi favorevoli ed altri
sfavorevoli alla ricorrente.

98      La ricorrente non puo inoltre dimostrare una violazione del principio
di proporzionalita basandosi solamente su un fatturato che esclude gli accordi
SANCO nonche WICU e Cuprotherm o solo gli accordi SANCO. Occorre infatti
ricordare che il fatturato del mercato oggetto di un cartello non e che uno
dei numerosi elementi che possono essere presi in considerazione al fine di
determinare l'importo della sanzione.

99      Per quanto riguarda il confronto con il metodo utilizzato dal
Tribunale nella citata sentenza Ventouris/Commissione, occorre precisare che,
nella causa che ha dato origine a tale sentenza, la Commissione aveva
sanzionato la Ventouris Group Enterprises SA per due infrazioni, mentre ne
aveva commessa una sola, quando invece, nella presente causa, la ricorrente ha
partecipato solo ad una parte di un'infrazione complessa, ma unica. Risulta
peraltro dal punto 221 della citata sentenza Ventouris/Commissione che il
Tribunale ha modificato l'importo dell'ammenda, rispettando l'economia della
decisione impugnata ed il metodo applicato dalla Commissione per determinare
l'ammenda. Cio e precisamente quanto ha fatto il Tribunale nella sentenza
impugnata, quando, ai suoi punti 112 e 183, ha approvato i metodi di
valutazione della gravita dell'infrazione e di calcolo dell'ammenda da parte
della Commissione.

100    Ne consegue che nessun argomento che consenta di mettere in discussione
la motivazione della sentenza impugnata puo essere dedotto da tale confronto
con la citata sentenza Ventouris/Commissione, anche qualora fosse pertinente
nonostante il fatto che quest'ultima sentenza riguarda una controversia
distinta, in cui il ricorrente ha formulato motivi diversi da quelli dedotti
nella presente causa, e che ha dato luogo ad un dibattito in contraddittorio
al quale la Chalkor non ha partecipato.

101    Per quanto riguarda il fatto che la ricorrente mette in discussione
l'equita del Tribunale, occorre dichiarare che una decisione del Tribunale che
sia fondata solo sull'equita non puo in alcun caso essere oggetto di un
controllo della Corte nell'ambito di un'impugnazione.

102    Alla luce del complesso di tali elementi, i motivi terzo e quarto
risultano infondati.

103    Di conseguenza, non puo essere accolto nessuno dei motivi addotti dalla
Chalkor a fondamento della sua impugnazione, che, pertanto, dev'essere
respinta.

  **Sulle spese**

104    Ai sensi dell'art. 69, n. 2, del regolamento di procedura, applicabile
al procedimento di impugnazione in forza dell'art. 118 di questo medesimo
regolamento, la parte soccombente e condannata alle spese, se ne e stata fatta
domanda. Poiche la Commissione ne ha fatto domanda, la Chalkor, rimasta
soccombente, deve essere condannata alle spese della presente causa.

Per questi motivi, la Corte (Seconda Sezione) dichiara e statuisce:

1)       **L 'impugnazione e respinta.**

2)       **La Chalkor AE Epexergasias Metallon e condannata alle spese.**

Firme

* * *

* Lingua processuale: l'inglese. 


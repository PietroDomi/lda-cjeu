

**Causa C ‑285/10**

**Campsa Estaciones de Servicio SA**

**contro**

**Administraci on del Estado**

(domanda di pronuncia pregiudiziale proposta dal Tribunal Supremo)

«Sesta direttiva IVA -- Artt. 11, parte A, n. 1, e 27 -- Base imponibile --
Estensione delle regole relative ai prelievi alle operazioni tra soggetti
collegati in caso di prezzi manifestamente inferiori ai prezzi normali di
mercato»

Massime della sentenza

_Disposizioni tributarie -- Armonizzazione delle legislazioni -- Imposte sulla
cifra d'affari -- Sistema comune d'imposta sul valore aggiunto -- Base
imponibile -- Provvedimenti nazionali in deroga_

_[Direttiva del Consiglio 77/388, artt.  5, n. 6, 6, n. 2, 11, parte A, n. 1,
lett. a), e 27]_

La sesta direttiva 77/388, in materia di armonizzazione delle legislazioni
degli Stati membri relative alle imposte sulla cifra di affari, dev'essere
interpretata nel senso che osta a che uno Stato membro applichi, alle
operazioni effettuate tra soggetti collegati che abbiano concordato un prezzo
manifestamente inferiore al prezzo normale di mercato, una regola per la
determinazione della base imponibile diversa dalla regola generale prevista
all'art. 11, parte A, n. 1, lett. a), di tale direttiva, estendendo loro
l'applicazione delle regole per la determinazione della base imponibile
relative al prelievo o all'utilizzazione di beni e alla prestazione di servizi
per l'uso privato del soggetto passivo, ai sensi degli artt. 5, n. 6, e 6, n.
2, di detta direttiva, quando peraltro tale Stato membro non ha seguito la
procedura prevista all'art. 27 di tale medesima direttiva al fine di ottenere
l'autorizzazione a introdurre siffatta misura derogatoria a detta regola
generale.

(v. punto 40 e dispositivo)

  

  
  
  
  
  
  

SENTENZA DELLA CORTE (Ottava Sezione)

9 giugno 2011(*)

«Sesta direttiva IVA - Artt. 11, parte A, n. 1, e 27 - Base imponibile -
Estensione delle regole relative ai prelievi alle operazioni tra soggetti
collegati in caso di prezzi manifestamente inferiori ai prezzi normali di
mercato»

Nel procedimento C‑285/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Tribunal Supremo (Spagna) con decisione 26
aprile 2010, pervenuta in cancelleria il 7 giugno 2010, nella causa

**Campsa Estaciones de Servicio SA**

contro

**Administraci on del Estado, **

LA CORTE (Ottava Sezione),

composta dal sig. K. Schiemann, presidente di sezione, dalla sig.ra A. Prechal
e dal sig. E. Jarašiūnas (relatore), giudici,

avvocato generale: sig. J. Mazak

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 31 marzo
2011,

considerate le osservazioni presentate:

-        per la Campsa Estaciones de Servicio SA, dall'avv. F. Bonastre Capell, abogado; 

-        per il governo spagnolo, inizialmente dalla sig.ra B. Plaza Cruz, successivamente dalla sig.ra S. Centeno Huerta, in qualita di agenti; 

-        per la Commissione europea, dalla sig.ra I. Martinez del Peral e dal sig. R. Lyal, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della sesta direttiva del Consiglio 17 maggio 1977, 77/388/CEE, in materia di
armonizzazione delle legislazioni degli Stati membri relative alle imposte
sulla cifra di affari - Sistema comune di imposta sul valore aggiunto: base
imponibile uniforme (GU L 145, pag. 1; in prosieguo: la «sesta direttiva»).

2        Tale domanda e stata presentata nell'ambito di una controversia tra
la Campsa Estaciones de Servicio SA (in prosieguo: la «Campsa») e
l'Administracion del Estado in merito a un avviso di liquidazione emesso
dall'Oficina Nacional de Inspeccion (Ispettorato nazionale dei tributi),
relativo all'imposta sul valore aggiunto (in prosieguo: l'«IVA») per l'anno
1993.

  **Contesto normativo**

  _Il diritto dell 'Unione_

3        Ai sensi dell'art. 2, punto 1, della sesta direttiva, sono soggette a
IVA «le cessioni di beni e le prestazioni di servizi, effettuate a titolo
oneroso all'interno del paese da un soggetto passivo che agisce in quanto
tale».

4        L'art. 5, nn. 6 e 7, della sesta direttiva cosi prevede:

«6.      È assimilato a una cessione a titolo oneroso il prelievo di un bene
dalla propria impresa da parte di un soggetto passivo il quale lo destina al
proprio uso privato o all'uso del suo personale o lo trasferisce a titolo
gratuito o, piu generalmente, lo destina a fini estranei alla sua impresa,
quando detto bene o gli elementi che lo compongono hanno consentito una
deduzione totale o parziale dell'[IVA]. Tuttavia, i prelievi eseguiti ad uso
dell'impresa per effettuare regali di scarso valore e campioni non sono
considerati come cessioni a titolo oneroso.

7.      Gli Stati membri possono assimilare ad una cessione a titolo oneroso:

a)      l'impiego da parte di un soggetto passivo, per i bisogni della sua
impresa, di un bene prodotto, costruito, estratto, lavorato, acquistato o
importato nel quadro di detta impresa, qualora l'acquisto del bene in
questione presso un altro soggetto passivo non gli dia diritto alla deduzione
completa dell'[IVA];

b)      la destinazione di un bene da parte di un soggetto passivo ad un
settore di attivita non assoggettato, quando detto bene ha consentito una
deduzione totale o parziale dell'[IVA] nel corso dell'acquisto o dell'impiego
di cui alla lettera a);

c)      (...) il possesso di beni da parte di un soggetto passivo o dei suoi
aventi causa, in caso di cessazione della sua attivita economica tassabile,
quando detti beni hanno consentito una deduzione parziale o totale al momento
dell'acquisto o della loro destinazione conformemente alla lettera a)».

5        L'art. 6, nn. 2 e 3, della sesta direttiva dispone:

«2.      Sono assimilati a prestazioni di servizi a titolo oneroso:

a)      l'uso di un bene destinato all'impresa per l'uso privato del soggetto
passivo o per l'uso del suo personale o, piu generalmente, a fini estranei
alla sua impresa qualora detto bene abbia consentito una deduzione totale o
parziale dell'[IVA];

b)      le prestazioni di servizi a titolo gratuito effettuate dal soggetto
passivo per il proprio uso privato o ad uso del suo personale o, piu
generalmente, per fini estranei alla sua impresa.

(…)

3.      (...) gli Stati membri possono assimilare a una prestazione di servizi a titolo oneroso l'esecuzione, da parte di un soggetto passivo, di un servizio, per i bisogni della sua impresa, qualora l'esecuzione di detto servizio da parte di un altro soggetto passivo non gli dia diritto alla deduzione totale dell'[IVA]». 

6        L'art. 11, parte A, n. 1, della sesta direttiva, concernente la base
imponibile dell'IVA all'interno del paese, cosi recita:

«La base imponibile e costituita:

a)      per le forniture di beni e le prestazioni di servizi diverse da quelle
di cui alle lettere b), c) e d), da tutto cio che costituisce il corrispettivo
versato o da versare al fornitore o al prestatore per tali operazioni da parte
dell'acquirente, del destinatario o di un terzo, comprese le sovvenzioni
direttamente connesse con il prezzo di tali operazioni;

b)      per le operazioni di cui all'articolo 5, paragrafi 6 e 7, dal prezzo
di acquisto dei beni o di beni similari, o, in mancanza del prezzo di
acquisto, dal costo, determinati nel momento in cui si effettuano tali
operazioni;

c)      per le operazioni di cui all'articolo 6, paragrafo 2, dalle spese
sostenute dal soggetto passivo per la prestazione dei servizi;

d)      per le operazioni di cui all'articolo 6, paragrafo 3, dal valore
normale dell'operazione in questione.

(...)».

7        L'art. 27 della sesta direttiva cosi dispone:

«1.      Il Consiglio, deliberando all'unanimita su proposta della
Commissione, puo autorizzare ogni Stato membro a mantenere o introdurre misure
particolari di deroga alla presente direttiva, allo scopo di semplificare la
riscossione dell'imposta o di evitare talune frodi o evasioni fiscali. Le
misure aventi lo scopo di semplificare la riscossione dell'imposta non devono
influire, se non in misura trascurabile, sull'importo dell'imposta da versare
allo stadio del consumo finale.

2.      Lo Stato membro che desidera introdurre misure di cui al paragrafo 1 ne riferisce alla Commissione fornendole tutti i dati atti alla valutazione. 

3.      La Commissione ne informa gli altri Stati membri entro un mese.

4.      La decisione del Consiglio sara ritenuta acquisita se, entro due mesi dall'informazione di cui al paragrafo 3, ne la Commissione ne uno Stato membro hanno chiesto che il caso sia esaminato dal Consiglio. 

5.      Gli Stati membri che il 1° gennaio 1977 applicano misure particolari del tipo di quelle di cui al paragrafo 1 possono mantenerle purche le notifichino alla Commissione anteriormente al 1° gennaio 1978 e purche tali misure siano conformi, se si tratta di misure destinate a semplificare la riscossione dell'imposta, al criterio definito al paragrafo 1». 

8        Con decisione del Consiglio 15 maggio 2006, 2006/387/CE, che
autorizza il Regno di Spagna ad introdurre una misura di deroga all'articolo
11 e all'articolo 28 sexies della sesta direttiva (GU L 150, pag. 11), il
Regno di Spagna, conformemente alla procedura prevista all'art. 27, nn. 1‑4,
della sesta direttiva, e stato autorizzato a introdurre una misura di deroga
alla regola generale per la determinazione della base imponibile prevista
dall'art. 11, parte A, n. 1, lett. a), della sesta direttiva. L'art. 1 di tale
decisione cosi recita:

«(...) il Regno di Spagna e autorizzato a disporre che la base imponibile di
una cessione di beni o prestazione di servizi o di un acquisto
intracomunitario di beni sia pari al valore normale, (...) se il corrispettivo
e notevolmente inferiore al valore normale e il cessionario o committente, o,
nel caso di un acquisto intracomunitario, l'acquirente, non ha diritto
all'intera deduzione [dell'IVA] (...).

La misura puo essere utilizzata soltanto allo scopo di impedire la frode o
l'evasione fiscale e qualora il corrispettivo su cui sarebbe altrimenti basata
la base imponibile sia influenzato da vincoli familiari, gestionali, di
proprieta, finanziari o giuridici (...)».

9        L'art. 11, parte A, della sesta direttiva e stato modificato dalla
direttiva del Consiglio 24 luglio 2006, 2006/69/CE, che modifica la direttiva
77/388/CEE per quanto riguarda talune misure aventi lo scopo di semplificare
la riscossione dell'imposta sul valore aggiunto e di contribuire a contrastare
la frode o l'evasione fiscale e che abroga talune decisioni che autorizzano
misure derogatorie (GU L 221, pag. 9). La direttiva 2006/69 ha in particolare
inserito, nell'art. 11, parte A, della sesta direttiva, un nuovo n. 6\. Ai
sensi di quest'ultimo, allo scopo di prevenire la frode e l'evasione fiscale,
gli Stati membri possono adottare misure affinche la base imponibile per una
cessione di beni o una prestazione di servizi sia pari al valore normale
dell'operazione, qualora il corrispettivo sia, a seconda delle circostanze,
inferiore o superiore a tale valore normale e qualora sussistano legami tra
coloro che partecipano all'operazione.

10      Con l'entrata in vigore della direttiva 2006/69, l'autorizzazione
concessa al Regno di Spagna in forza della decisione 2006/387 e scaduta.

11      La facolta di adottare misure affinche la base imponibile sia pari al
valore normale dell'operazione, nel caso di operazioni tra soggetti collegati
e allo scopo di prevenire la frode o l'evasione fiscale, e ora offerta agli
Stati membri dall'art. 80 della direttiva del Consiglio 28 novembre 2006,
2006/112/CE, relativa al sistema comune d'imposta sul valore aggiunto (GU L
347, pag. 1), attualmente in vigore.

  _Il diritto nazionale_

12      L'art. 78, n. 1, della legge 28 dicembre 1992, n. 37, relativa
all'imposta sul valore aggiunto (Ley 37/1992 del Impuesto sobre el Valor
Añadido) (BOE n. 312 del 29 dicembre 1992, pag. 44247), nella versione vigente
all'epoca dei fatti della causa principale (in prosieguo: la «legge 37/1992»),
stabiliva la regola generale per la determinazione della base imponibile nei
termini seguenti:

«La base imponibile dell'imposta e costituita dall'importo totale del
corrispettivo versato dal destinatario o da terzi per le operazioni soggette a
tale imposta».

13      L'art. 79, n. 5, della legge 37/1992 prevedeva tuttavia quanto segue:

«Nel caso in cui sussista un collegamento tra i soggetti partecipanti ad
un'operazione imponibile ed essi concordino prezzi manifestamente inferiori ai
normali prezzi di mercato, la base imponibile non puo essere inferiore
all'importo che si otterrebbe applicando le regole stabilite nei precedenti
nn. 3 e 4».

14      L'art. 79 della legge 37/1992 stabiliva, ai nn. 3 e 4, regole
particolari per la determinazione della base imponibile nei casi di prelievo o
utilizzazione di beni e di prestazione di servizi per l'uso privato del
soggetto passivo. Tali casi corrispondevano alle situazioni previste agli
artt. 5, n. 6, e 6, n. 2, della sesta direttiva.

15      In seguito all'adozione della direttiva 2006/69, la legge 29 novembre
2006, n. 36, recante misure per la prevenzione della frode fiscale (Ley
36/2006 de medidas para la prevencion del fraude fiscal) (BOE n. 286 del 30
novembre 2006, pag. 42087), ha modificato l'art. 79, n. 5, della legge
37/1992. Il testo di tale disposizione e stato adattato per tenere conto delle
modifiche apportate dalla direttiva 2006/69 all'art. 11, parte A, della sesta
direttiva, in particolare del nuovo n. 6 di tale articolo.

  **Causa principale e questione pregiudiziale**

16      Il 31 dicembre 1993, la Campsa ha ceduto alla Repsol Combustibles
Petroliferos SA alcune stazioni di servizio situate sul territorio spagnolo,
per un importo pari a ESP 1 732 419 313\. È pacifico che si sia trattato di
un'operazione tra soggetti collegati ai sensi dell'art. 79, n. 5, della legge
37/1992.

17      Il 7 luglio 1998, l'Ispettorato dei tributi spagnolo ha emesso nei
confronti della Campsa un atto in cui si constatava la non conformita della
sua dichiarazione IVA per l'anno 1993, ritenendo che a tale vendita dovesse
applicarsi la regola per la determinazione della base imponibile prevista
all'art. 79, n. 5, della legge 37/1992, in quanto essa era caratterizzata da
un collegamento tra i soggetti interessati e questi ultimi avevano concordato
prezzi manifestamente inferiori a quelli di mercato. L'Ispettorato dei tributi
ha pertanto stimato che la base imponibile corretta fosse pari a ESP 4 076 112
060\. L'11 dicembre 1998 e stato emesso un avviso di liquidazione relativo
all'IVA per l'anno 1993, fondato su tale stima della base imponibile.

18      Il Tribunal Economico-Administrativo Central ha confermato tale avviso
di liquidazione con decisione 21 febbraio 2001. La Campsa ha proposto ricorso
avverso tale decisione dinanzi alla sezione del contenzioso amministrativo
dell'Audiencia Nacional, che l'ha respinto con sentenza 30 aprile 2004. La
Campsa ha impugnato tale sentenza in cassazione dinanzi al giudice del rinvio.

19      Il Tribunal Supremo ritiene, per poter decidere la controversia di cui
e investito, di dovere in particolare stabilire se la regola generale per la
determinazione della base imponibile prevista all'art. 11, parte A, n. 1,
lett. a), della sesta direttiva dovesse essere obbligatoriamente applicata
alle operazioni tra soggetti collegati, dato che tale direttiva non contiene
regole particolari per la determinazione della base imponibile applicabili in
casi del genere.

20      Il Tribunal Supremo e del parere che l'interpretazione del diritto
dell'Unione susciti ragionevoli dubbi. Esso rileva che la giurisprudenza della
Corte sembra deporre a favore dell'applicazione di tale regola generale e che
soltanto dopo la liquidazione in questione il Regno di Spagna ha ottenuto
l'autorizzazione a derogarvi. Esso sottolinea che, tuttavia, dopo l'entrata in
vigore della direttiva 2006/69, gli Stati membri hanno la facolta, senza
chiedere un'autorizzazione preventiva, di disporre misure derogatorie
particolari per determinare la base imponibile del tipo di quelle autorizzate
con la decisione 2006/387, e che anche la direttiva 2006/112 contempla tale
facolta. Peraltro, l'Abogado del Estado (avvocato dello Stato) sostiene
dinanzi a tale giudice che l'applicazione dell'art. 79, n. 5, della legge
37/1992 non era contraria al diritto dell'Unione neanche prima che fosse
adottata la decisione 2006/387, segnatamente per il fatto che la sesta
direttiva consentiva di ricorrere al valore normale di mercato nei casi di
prelievo o di utilizzazione di beni e di prestazione di servizi per l'uso
privato del soggetto passivo, ai sensi degli artt. 5, n. 6, e 6, n. 2, della
sesta direttiva anche per le operazioni tra soggetti collegati.

21      Alla luce di tali premesse, il Tribunal Supremo ha deciso di
sospendere il procedimento e di sottoporre alla Corte la seguente questione
pregiudiziale:

«Se la [sesta direttiva] consentisse ad uno Stato membro di stabilire, per le
operazioni realizzate tra soggetti tra loro collegati che avevano concordato
un prezzo manifestamente inferiore al normale prezzo di mercato, una base
imponibile diversa da quella determinata in via generale dall'art. 11, parte
A, n. 1, lett. a) - ossia il corrispettivo -, estendendo l'applicazione delle
regole relative al prelievo di beni e servizi (come disponeva l'art. 79, n. 5,
della legge [37/1992] prima della modifica apportata con legge 36/2006 [...]),
senza seguire la procedura specificamente prevista dall'art. 27 della detta
direttiva per ottenere l'autorizzazione a derogare alla regola generale,
autorizzazione che e stata ottenuta dal [Regno di] Spagna soltanto dopo
l'adozione della decisione [2006/387]».

  **Sulla questione pregiudiziale**

22      Con la sua questione, il giudice del rinvio chiede se la sesta
direttiva debba essere interpretata nel senso che non osta a che uno Stato
membro applichi, alle operazioni tra soggetti collegati che abbiano concordato
un prezzo manifestamente inferiore al prezzo normale di mercato, una regola
per la determinazione della base imponibile diversa dalla regola generale
prevista all'art. 11, parte A, n. 1, lett. a), della sesta direttiva,
estendendo loro l'applicazione delle regole per la determinazione della base
imponibile relative al prelievo o all'utilizzazione di beni e alla prestazione
di servizi per l'uso privato del soggetto passivo, ai sensi degli artt. 5, n.
6, e 6, n. 2, della sesta direttiva, quando peraltro tale Stato membro non ha
seguito la procedura prevista all'art. 27 della sesta direttiva per ottenere
l'autorizzazione a introdurre siffatta misura derogatoria a detta regola
generale.

23      Il governo spagnolo reputa che fosse legittimo per uno Stato membro
stabilire, in circostanze quali quelle che prevedeva l'art. 79, n. 5, della
legge 37/1992, una base imponibile diversa dalla base imponibile generale
prevista all'art. 11, parte A, n. 1, lett. a), della sesta direttiva. Tale
disposizione nazionale avrebbe rispettato i principi di neutralita fiscale e
di parita di trattamento e sarebbe stata conforme alla sesta direttiva, dal
momento che il suo obiettivo era la lotta alla frode fiscale. Esso afferma
inoltre che la facolta per gli Stati membri di introdurre misure derogatorie
di questo tipo e stata loro offerta dalla direttiva 2006/69 e persiste con la
direttiva 2006/112.

24      Per contro, la Campsa e la Commissione europea sono del parere che,
prima della modifica apportata dalla direttiva 2006/69, la sesta direttiva non
consentisse agli Stati membri di disporre, in circostanze analoghe a quelle
che prevedeva l'art. 79, n. 5, della legge 37/1992, una regola per la
determinazione della base imponibile diversa da quella prevista all'art. 11,
parte A, n. 1, lett. a), della sesta direttiva senza avere ottenuto
l'autorizzazione di cui all'art. 27 della medesima direttiva per introdurre
siffatta misura derogatoria.

25      A tale proposito occorre rammentare, da un lato, che la possibilita di
qualificare un'operazione come «operazione a titolo oneroso» ai sensi
dell'art. 2 della sesta direttiva presuppone unicamente l'esistenza di un
nesso diretto tra la cessione di beni o la prestazione di servizi ed il
corrispettivo effettivamente percepito dal soggetto passivo. Pertanto, la
circostanza che un'operazione economica sia effettuata ad un prezzo superiore
o inferiore al prezzo di costo, e dunque a un prezzo superiore o inferiore al
prezzo normale di mercato, e irrilevante rispetto a tale qualificazione (v.,
in tal senso, sentenza 20 gennaio 2005, causa C‑412/03, Hotel Scandic
Gasaback, Racc. pag. I‑743, punto 22). Lo stesso dicasi per il nesso che puo
eventualmente sussistere tra i soggetti partecipanti all'operazione.

26      Dall'altro lato, secondo il tenore stesso degli artt. 5, nn. 6 e 7, e
6, nn. 2 e 3, della sesta direttiva, che equiparano talune operazioni per le
quali non viene percepito dal soggetto passivo alcun corrispettivo effettivo a
prestazioni effettuate a titolo oneroso, le regole per la determinazione della
base imponibile previste all'art. 11, parte A, n. 1, lett. b)‑d), della sesta
direttiva sono applicabili solo a operazioni effettuate a titolo gratuito (v.,
in tal senso, sentenza Hotel Scandic Gasaback, cit., punto 24).

27      Ne consegue che, ove un corrispettivo sia stato concordato ed
effettivamente versato al soggetto passivo come contropartita diretta per il
bene ceduto o il servizio prestato, tale operazione dev'essere qualificata
come operazione a titolo oneroso, anche nel caso in cui essa sia effettuata
tra soggetti collegati e il prezzo concordato ed effettivamente versato sia
manifestamente inferiore al prezzo normale di mercato. La base imponibile di
un'operazione di questo tipo deve, di conseguenza, essere determinata
conformemente alla regola generale stabilita dall'art. 11, parte A, n. 1,
lett. a), della sesta direttiva.

28      Orbene, secondo una giurisprudenza costante, conformemente a tale
regola generale, la base imponibile per la cessione di un bene o la
prestazione di un servizio, effettuate a titolo oneroso, e costituita dal
corrispettivo effettivamente ricevuto a tal fine dal soggetto passivo. Tale
corrispettivo costituisce quindi il valore soggettivo, ossia realmente
percepito, e non un valore stimato secondo criteri oggettivi. Inoltre, tale
corrispettivo deve poter essere espresso in denaro (sentenza Hotel Scandic
Gasaback, cit., punto 21 e la giurisprudenza citata).

29      A tale proposito, come ricordato dal governo spagnolo, e certamente
corretto affermare che il principio di parita di trattamento, di cui il
principio di neutralita fiscale e un'espressione particolare a livello del
diritto derivato dell'Unione e nel settore specifico della fiscalita, impone
di non trattare in modo diverso situazioni analoghe, salvo che una differenza
di trattamento sia obiettivamente giustificata (sentenze 10 aprile 2008, causa
C‑309/06, Marks & Spencer, Racc. pag. I‑2283, punti 49 e 51, nonche 29 ottobre
2009, causa C‑174/08, NCC Construction Danmark, Racc. pag. I‑10567, punto 44).

30      Ciononostante, poiche le operazioni quali quelle di cui trattasi nella
causa principale, in cui e stato concordato un prezzo manifestamente inferiore
al prezzo normale di mercato, costituiscono pur sempre operazioni a titolo
oneroso in cui e stato ricevuto un corrispettivo effettivo che puo servire
come base per l'imposizione fiscale, il principio della parita di trattamento
non e idoneo, da solo, a imporre di applicare le regole per la determinazione
della base imponibile previste per le operazioni effettuate a titolo gratuito
e dirette a stimare, in assenza di un qualsivoglia corrispettivo effettivo,
tale base imponibile secondo criteri obiettivi, in quanto questi due tipi di
operazioni non sono paragonabili.

31      Peraltro, a tale proposito occorre anche ricordare che il legislatore
dell'Unione ha previsto che, conformemente all'art. 27 della sesta direttiva,
gli Stati membri possono, se del caso, essere autorizzati a derogare alle
regole dettate da tale direttiva e, in particolare, a quella contenuta
nell'art. 11, parte A, n. 1, lett. a), della stessa (v., in particolare,
sentenza Hotel Scandic Gasaback, cit., punto 26).

32      La Corte ha tuttavia gia dichiarato che misure particolari nuove, in
deroga alla sesta direttiva, sono conformi al diritto dell'Unione purche, da
un lato, restino nell'ambito degli scopi contemplati dall'art. 27, n. 1, di
detta direttiva e, dall'altro, siano state notificate alla Commissione e
autorizzate dal Consiglio, tacitamente o espressamente, secondo le modalita
precisate nei nn. 1‑4 dell'articolo medesimo (sentenze 13 febbraio 1985, causa
5/84, Direct Cosmetics, Racc. pag. 617, punto 24, e 6 luglio 1995, causa
C‑62/93, BP Soupergaz, Racc. pag. I‑1883, punto 22). Inoltre, uno Stato membro
non puo, senza violare il Trattato CE (divenuto Trattato FUE), opporre a un
contribuente una disposizione di deroga al sistema della sesta direttiva,
istituita in violazione dell'obbligo di notificazione imposto dall'art. 27, n.
2, di detta direttiva (v., in tal senso, sentenze Direct Cosmetics, cit.,
punto 37, e 15 giugno 2006, causa C‑494/04, Heintz van Landewijck, Racc. pag.
I‑5381, punto 48).

33      Si deve necessariamente constatare che una disposizione come l'art.
79, n. 5, della legge 37/1992 costituisce una nuova misura di deroga ai sensi
dell'art. 27, n. 1, della sesta direttiva. Invero, sebbene tale art. 79, n. 5,
come sostenuto in udienza dal governo spagnolo, corrisponda a una disposizione
che e stata introdotta nel diritto spagnolo con la legge 2 agosto 1985, n. 30,
relativa all'imposta sul valore aggiunto (Ley 30/1985 del Impuesto sobre el
Valor Añadido) (BOE n. 190 del 9 agosto 1985, pag. 25214), con la quale il
Regno di Spagna ha segnatamente recepito nel diritto interno la sesta
direttiva, in vista della sua adesione alle Comunita europee, l'adozione di
tale disposizione e comunque posteriore al 1° gennaio 1977.

34      Orbene, in caso di adesione, un rinvio ad una data prevista nel
diritto dell'Unione, in assenza di una disposizione contraria nell'Atto di
adesione o in qualunque altro atto dell'Unione, vale anche per lo Stato che
aderisce, anche se tale data e anteriore a quella dell'adesione (sentenza 21
giugno 2007, causa C‑366/05, Optimus - Telecomunicaçoes, Racc. pag. I‑4985,
punto 32). Per quanto concerne il Regno di Spagna, tale data del 1° gennaio
1977 non e stata oggetto di adattamento ne nell'Atto relativo alle condizioni
d'adesione del Regno di Spagna e della Repubblica portoghese e agli
adattamenti dei Trattati (GU 1985, L 302, pag. 23), ne in altri atti. Non e
quindi possibile ritenere che una disposizione quale l'art. 79, n. 5, della
legge 37/1992 possa rientrare nell'ambito dell'art. 27, n. 5, della sesta
direttiva.

35      Ne consegue che l'adozione dell'art. 79, n. 5, della legge 37/1992 da
parte del Regno di Spagna rientrava nell'ambito della procedura prevista
all'art. 27, nn. 1‑4, della sesta direttiva, e doveva quindi essere notificata
e autorizzata conformemente a tale procedura. Orbene, e pacifico che, alla
data dei fatti della causa principale, tale disposizione nazionale non era
stata oggetto di una siffatta notificazione e autorizzazione, e non e
dimostrato che la situazione sia stata diversa per quanto riguarda la
disposizione corrispondente che sarebbe stata contenuta nella legge 30/1985.
Di conseguenza, il fatto che tale misura derogatoria, a detta data, non fosse
stata notificata ne autorizzata conformemente alla procedura prevista all'art.
27, nn. 1‑4, della sesta direttiva e sufficiente al fine di dichiarare che
essa non puo essere applicata da uno Stato membro e opposta a un contribuente.

36      Certamente, come osservato dal governo spagnolo in udienza, la Corte
ha dichiarato, al punto 50 della citata sentenza Heintz van Landewijck, che
una notificazione tardiva di una misura derogatoria non puo comportare, in
materia di opponibilita, le stesse conseguenze di una mancata notifica.
Tuttavia, tale affermazione, in primo luogo, si riferiva a una situazione in
cui la misura derogatoria in discorso, da un lato, rientrava nell'ambito
dell'art. 27, n. 5, della sesta direttiva, situazione che la Corte ha distinto
da quella di una misura disciplinata dal n. 1 del medesimo articolo, e,
dall'altro, era stata notificata senza rispettare il termine di notificazione
stabilito all'art. 27, n. 5, della sesta direttiva, ma anteriormente ai fatti
che avevano dato luogo alla controversia di cui era stato investito il giudice
nazionale, e, in secondo luogo, rispondeva alla questione se una tale misura
derogatoria dovesse rimanere inapplicabile anche dopo tale notificazione
tardiva (v. sentenza Heintz van Landewijck, cit., punti 47‑51).

37      Tali circostanze non sono paragonabili a quelle di cui alla causa
principale. Pertanto, dalla richiamata sentenza non si puo dedurre che, poiche
una misura nazionale rientrante nell'ambito dell'art. 27, n. 1, della sesta
direttiva e stata oggetto di una notificazione alla Commissione e di
un'autorizzazione da parte del Consiglio posteriormente ai fatti della causa
principale, tale disposizione nazionale dovrebbe poter essere applicata a
fatti anteriori alla sua notificazione.

38      Occorre anche rammentare che il rischio di frode fiscale che, secondo
il governo spagnolo, l'art. 79, n. 5, della legge 37/1992 avrebbe dovuto
combattere poteva dare luogo soltanto a una domanda, basata sull'art. 27 della
sesta direttiva, concernente l'introduzione, da parte dello Stato membro
interessato, di misure derogatorie al fine di evitare talune frodi o evasioni
fiscali (v., in tal senso, sentenza Hotel Scandic Gasaback, cit., punto 26),
domanda che e stata presentata solo posteriormente ai fatti della causa
principale.

39      Da ultimo, la circostanza, rilevata in particolare dal giudice del
rinvio e dal governo spagnolo, per cui, dopo l'entrata in vigore della
direttiva 2006/69, gli Stati membri hanno la facolta, senza che occorra
chiedere un'autorizzazione preventiva e al fine di prevenire la frode o
l'evasione fiscale, di adottare misure affinche la base imponibile sia
costituita dal valore normale dell'operazione in determinate situazioni, ove
esista un collegamento tra i soggetti che partecipano all'operazione, e
irrilevante rispetto al fatto che, all'epoca dei fatti della causa principale,
la sesta direttiva non concedesse loro siffatta facolta al di fuori della
procedura prevista all'art. 27, nn. 1‑4, di tale direttiva.

40      Da quanto precede risulta che la sesta direttiva dev'essere
interpretata nel senso che osta a che uno Stato membro applichi alle
operazioni quali quelle di cui alla causa principale, effettuate tra soggetti
collegati che abbiano concordato un prezzo manifestamente inferiore al prezzo
normale di mercato, una regola per la determinazione della base imponibile
diversa dalla regola generale prevista all'art. 11, parte A, n. 1, lett. a),
di tale direttiva, estendendo loro l'applicazione delle regole per la
determinazione della base imponibile relative al prelievo o all'utilizzazione
di beni e alla prestazione di servizi per l'uso privato del soggetto passivo,
ai sensi degli artt. 5, n. 6, e 6, n. 2, di detta direttiva, quando peraltro
tale Stato membro non ha seguito la procedura prevista all'art. 27 della
medesima direttiva al fine di ottenere l'autorizzazione a introdurre siffatta
misura derogatoria a detta regola generale.

  **Sulle spese**

41      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Ottava Sezione) dichiara:

**La sesta direttiva del Consiglio 17 maggio 1977, 77/388/CEE, in materia di
armonizzazione delle legislazioni degli Stati membri relative alle imposte
sulla cifra di affari - Sistema comune di imposta sul valore aggiunto: base
imponibile uniforme, dev'essere interpretata nel senso che osta a che uno
Stato membro applichi alle operazioni quali quelle di cui alla causa
principale, effettuate tra soggetti collegati che abbiano concordato un prezzo
manifestamente inferiore al prezzo normale di mercato, una regola per la
determinazione della base imponibile diversa dalla regola generale prevista
all'art. 11, parte A, n. 1, lett. a), di tale direttiva, estendendo loro
l'applicazione delle regole per la determinazione della base imponibile
relative al prelievo o all'utilizzazione di beni e alla prestazione di servizi
per l'uso privato del soggetto passivo, ai sensi degli artt. 5, n. 6, e 6, n.
2, di detta direttiva, quando peraltro tale Stato membro non ha seguito la
procedura prevista all'art. 27 della medesima direttiva al fine di ottenere
l'autorizzazione a introdurre siffatta misura derogatoria a detta regola
generale.**

Firme

* * *

* Lingua processuale: lo spagnolo. 


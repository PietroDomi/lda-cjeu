

**Causa C ‑95/10**

**Strong Seguran ça SA**

**contro**

**Munic ipio de Sintra**

**e**

**Securitas-Servi ços e Tecnologia de Segurança**

(domanda di pronuncia pregiudiziale proposta dal Supremo Tribunal
Administrativo)

«Appalti pubblici di servizi -- Direttiva 2004/18/CE -- Art. 47, n. 2 --
Effetto diretto -- Applicabilita ai servizi ricompresi nell'allegato II B
della direttiva»

Massime della sentenza

_Ravvicinamento delle legislazioni -- Procedure di aggiudicazione degli
appalti pubblici di lavori, di forniture e di servizi -- Servizi ricompresi
nell'allegato II B della direttiva 2004/18 _

_(Direttiva del Parlamento europeo e del Consigli 2004/18, art.  47, n. 2, e
allegato II B)_

Dalla direttiva 2004/18, relativa al coordinamento delle procedure di
aggiudicazione degli appalti pubblici di lavori, di forniture e di servizi,
non discende l'obbligo, per gli Stati membri, di applicare l'art. 47, n. 2, di
detta direttiva anche agli appalti aventi ad oggetto i servizi menzionati
all'allegato II B della direttiva medesima. Tuttavia, tale direttiva non
impedisce che gli Stati membri e, eventualmente, le amministrazioni
aggiudicatrici prevedano tale applicazione, rispettivamente, nella loro
normativa e nei documenti relativi all'appalto.

(v. punto 46 e dispositivo)

  

  
  
  
  
  
  

SENTENZA DELLA CORTE (Terza Sezione)

17 marzo 2011 (*)

«Appalti pubblici di servizi - Direttiva 2004/18/CE - Art. 47, n. 2 - Effetto
diretto - Applicabilita ai servizi ricompresi nell'allegato II B della
direttiva»

Nel procedimento C‑95/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Supremo Tribunal Administrativo (Portogallo)
con decisione 20 gennaio 2010, pervenuta in cancelleria il 22 febbraio 2010,
nella causa

**Strong Seguran ça SA**

contro

**Munic ipio de Sintra**,

**Securitas-Servi ços e Tecnologia de Segurança**,

LA CORTE (Terza Sezione),

composta dal sig. K. Lenaerts, presidente di sezione, dai sigg. E. Juhasz
(relatore), G. Arestis, J. Malenovský e T. von Danwitz, giudici,

avvocato generale: sig. J. Mazak

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la Strong Segurança SA, dalle sig.re C. Varela Pinto e M.J. Oliveira e Carmo, advogadas;

-        per il Municipio de Sintra, dai sigg. N. Carcomo Lobo e M. Vaz Loureiro, advogados;

-        per la Securitas-Serviços e Tecnologia de Segurança, dalla sig.ra A. Calapez, advogada;

-        per il governo italiano, dalla sig.ra G. Palmieri, in qualita di agente, assistita dal sig. G. Aiello, avvocato dello Stato;

-        per il governo austriaco, dal sig. M. Fruhmann, in qualita di agente;

-        per la Commissione europea, dai sigg. D. Kukovec e G. Braga da Cruz, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
delle pertinenti disposizioni della direttiva del Parlamento europeo e del
Consiglio 31 marzo 2004, 2004/18/CE, relativa al coordinamento delle procedure
di aggiudicazione degli appalti pubblici di lavori, di forniture e di servizi
(GU L 134, pag. 114).

2        Tale domanda e stata presentata nell'ambito di una controversia tra
la Strong Segurança SA (in prosieguo: la «Strong Segurança») ed il Municipio
de Sintra (Comune di Sintra, Portogallo), in merito all'attribuzione di un
appalto di servizi di sorveglianza e di sicurezza relativo agli impianti di
detto Comune.

  **Contesto normativo**

  _Le pertinenti disposizioni della direttiva 2004/18_

3        Il diciottesimo e il diciannovesimo 'considerando' cosi recitano:

«(18) Per l'applicazione delle disposizioni previste dalla presente direttiva
e ai fini della sorveglianza, il metodo migliore per definire il settore dei
servizi e quello di suddividere tali servizi in categorie corrispondenti a
talune voci di una nomenclatura comune e di riunirli in due allegati II A e II
B, a seconda del regime cui sono assoggettati. Per quanto riguarda i servizi
di cui all'allegato II B, le disposizioni della presente direttiva dovrebbero
far salva l'applicazione di norme comunitarie specifiche per i servizi in
questione.

(19)      Per quanto concerne gli appalti pubblici di servizi, l'applicazione
integrale della presente direttiva dovrebbe essere limitata, per un periodo
transitorio, agli appalti per i quali le disposizioni della direttiva stessa
consentiranno il pieno sfruttamento del potenziale di crescita degli scambi
con l'estero. Gli appalti degli altri servizi dovrebbero essere sottoposti a
osservazione durante tale periodo transitorio prima che una decisione venga
presa su una piena applicazione della presente direttiva. A questo proposito e
opportuno definire le modalita di tale osservazione. Tali modalita devono nel
contempo consentire agli interessati di avere accesso alle informazioni in
materia».

4        A termini dell'art. 1, n. 2, lett. d), primo comma:

«Gli "appalti pubblici di servizi" sono appalti pubblici diversi dagli appalti
pubblici di lavori o di forniture aventi per oggetto la prestazione dei
servizi di cui all'allegato II».

5        L'art. 2, intitolato «Principi di aggiudicazione degli appalti»,
prevede quanto segue:

«Le amministrazioni aggiudicatrici trattano gli operatori economici su un
piano di parita, in modo non discriminatorio e agiscono con trasparenza».

6        L'art. 4, intitolato «Operatori economici», al suo n. 2 cosi recita:

«I raggruppamenti di operatori economici sono autorizzati a presentare offerte
o a candidarsi. Ai fini della presentazione di un'offerta o di una domanda di
partecipazione le amministrazioni aggiudicatrici non possono esigere che i
raggruppamenti di operatori economici abbiano una forma giuridica specifica;
tuttavia al raggruppamento selezionato puo essere imposto di assumere una
forma giuridica specifica una volta che gli sia stato aggiudicato l'appalto,
nella misura in cui tale trasformazione sia necessaria per la buona esecuzione
dell'appalto».

7        Il capo III del titolo II, rubricato «Norme applicabili agli appalti
pubblici di servizi», contiene gli artt. da 20 a 22.

8        L'art. 20, intitolato «Appalti di servizi elencati nell'allegato II
A», cosi recita:

«Gli appalti aventi per oggetto i servizi elencati nell'allegato II A sono
aggiudicati secondo gli articoli da 23 a 55».

9        A termini dell'art. 21, intitolato «Appalti di servizi elencati
nell'allegato II B»:

«L'aggiudicazione degli appalti aventi per oggetto i servizi elencati
nell'allegato II B e disciplinata esclusivamente dall'articolo 23 e
dall'articolo 35, paragrafo 4».

10      L'art. 23, facente parte del capo IV di quest'ultima, intitolato
«Disposizioni specifiche sul capitolato d'oneri e sui documenti dell'appalto»,
e relativo alle specifiche tecniche figuranti nei documenti dell'appalto al
fine di consentire pari accesso agli offerenti e di non comportare la
creazione di ostacoli ingiustificati all'apertura degli appalti pubblici alla
concorrenza, mentre l'art. 35, n. 4, facente parte del capo VI, intitolato
«Disposizioni in materia di pubblicita e di trasparenza», si riferisce agli
obblighi di informazione delle amministrazioni aggiudicatrici concernenti i
risultati del procedimento di aggiudicazione di un appalto.

11      All'allegato II B, categoria 23, figurano i «[s]ervizi di
investigazione e di sicurezza (…)».

12      L'art. 47, intitolato «Capacita economica e finanziaria», prevede, al
suo n. 2, quanto segue:

«Un operatore economico puo, se del caso e per un determinato appalto, fare
affidamento sulle capacita di altri soggetti, a prescindere dalla natura
giuridica dei suoi legami con questi ultimi. In tal caso deve dimostrare alla
amministrazione aggiudicatrice che disporra dei mezzi necessari, ad esempio
mediante presentazione dell'impegno a tal fine di questi soggetti».

13      L'art. 48, intitolato «Capacita tecniche e professionali», contiene un
n. 3 il cui contenuto e sostanzialmente identico a quello della disposizione
precedente.

14      A termini dell'art. 80, n. 1, gli Stati membri dovevano mettere in
vigore le disposizioni legislative, regolamentari e amministrative necessarie
per conformarsi alla direttiva 2004/18 entro il 31 gennaio 2006 e informarne
immediatamente la Commissione europea.

  _La normativa nazionale_

15      La trasposizione della direttiva 2004/18 nel diritto portoghese e
stata effettuata con il decreto legge 29 gennaio 2008, n. 18, recante adozione
del Codigo dos Contratos Publicos (Codice dei pubblici appalti), entrato in
vigore sei mesi dopo la sua pubblicazione, verificatasi in tale data.

  **Causa principale e questioni pregiudiziali**

16      Con avviso pubblicato nella _Gazzetta ufficiale dell 'Unione europea_
del 15 luglio 2008, il Municipio di Sintra ha indetto un bando di gara
internazionale per l'appalto di servizi di vigilanza e sicurezza di impianti
municipali per gli anni 2009 e 2010. Tale bando era disciplinato dalla
documentazione per la partecipazione alla gara d'appalto e dal relativo
capitolato d'oneri, e l'appalto doveva essere attribuito secondo il criterio
dell'offerta globale economicamente piu vantaggiosa.

17      La Strong Segurança si e candidata per tale appalto e ha presentato,
al tal fine, la documentazione necessaria. Inoltre, essa ha allegato alla sua
offerta una lettera di patronage della societa Trivalor (SGPS) SA (in
prosieguo: la «Trivalor»), in cui quest'ultima aveva dichiarato quanto segue:

«In forza del rapporto di controllo totale diretto (100%) fra la Trivalor e la
Strong Segurança (…), la Trivalor e responsabile per l'adempimento degli
obblighi di quest'ultima, ai sensi del Codigo das Sociedades Comerciais
(codice delle societa).

In tal senso, dichiariamo di impegnarci a:

-        garantire che la Strong Segurança (…) dispone dei mezzi tecnici e finanziari indispensabili per la corretta esecuzione degli obblighi derivanti dall'appalto; 

-        risarcire il Municipio di Sintra per ogni danno subito in conseguenza della mancata corretta esecuzione del contratto che, in caso di aggiudicazione, potrebbe verificarsi». 

18      La commissione giudicatrice dell'appalto si era inizialmente
pronunciata a favore dell'attribuzione dell'appalto alla Strong Segurança, dal
momento che la sua offerta aveva ottenuto la maggiore ponderazione. Tuttavia,
in esito ad un reclamo presentato da una societa concorrente, la commissione
giudicatrice dell'appalto, rilevato che alla Strong Segurança non era
consentito far valere la capacita economica e finanziaria di una societa terza
quale la Trivalor, ha rivisto le proprie valutazioni, proponendo
l'aggiudicazione dell'appalto alla societa concorrente autrice del reclamo. Il
Municipio de Sintra, con delibera dell'11 febbraio 2009, ha approvato tale
proposta e ha deciso di attribuire a detta societa concorrente i servizi sui
quali verteva il bando di gara per gli anni 2009 e 2010.

19      Il ricorso della Strong Segurança avverso tale decisione e stato
respinto dal Tribunal Administrativo e Fiscal de Sintra, e tale decisione e
stata confermata con sentenza del Tribunal Central Administrativo Sul
(Tribunale amministrativo di secondo grado) 10 settembre 2009. La Strong
Segurança ha quindi proposto impugnazione avverso tale sentenza dinanzi al
Supremo Tribunal Administrativo.

20      Il giudice del rinvio sottolinea che la questione centrale che si
pone, nel caso di specie, e quella se l'art. 47, n. 2, della direttiva 2004/18
sia parimenti applicabile ai servizi ricompresi nell'allegato II B della
direttiva stessa, come quelli su cui verte il procedimento a quo. Orbene, il
giudice del rinvio rileva, da una parte, che tale procedimento aveva avuto
inizio precedentemente all'entrata in vigore del decreto legge n. 18/2008 e,
dall'altra, che, all'avvio di tale procedimento, il termine di trasposizione
della direttiva era gia scaduto.

21      Pertanto, la prima questione che si porrebbe al riguardo sarebbe
quella relativa all'effetto diretto dell'art. 47, n. 2, della direttiva
2004/18. Il giudice del rinvio ritiene che la prima parte di tale disposizione
sia, conformemente alla giurisprudenza della Corte, sufficientemente chiara,
precisa e incondizionata sicche non lascia agli Stati membri alcuna
discrezionalita. Per quanto riguarda, tuttavia, la seconda parte di detta
disposizione, il giudice del rinvio esprime le proprie perplessita,
considerato che questa sembra lasciare agli Stati membri un certo margine di
discrezionalita sul quid della prova e sui mezzi probatori esigibili perche
l'operatore economico dimostri all'amministrazione aggiudicatrice la propria
capacita economica e finanziaria qualora faccia valere le capacita di altri
enti.

22      La seconda questione sollevata nella specie sarebbe quella
dell'interpretazione dell'art. 47, n. 2, della direttiva 2004/18, in ordine
alla quale la giurisprudenza non fornirebbe alcuna soluzione. Il giudice del
rinvio rileva che un'interpretazione rigidamente letterale di tale
disposizione indurrebbe alla conclusione che essa si applichi solo agli
appalti di servizi ricompresi nell'allegato II A. Detto giudice sottolinea,
tuttavia, che cio escluderebbe, per gli appalti di servizi ricompresi
nell'allegato II B, l'applicazione di norme di cui alla direttiva 2004/18
essenziali come quelle che, ad esempio, determinano i criteri di selezione
qualitativa dei candidati (artt. 45-52) nonche i criteri di aggiudicazione
dell'appalto (artt. 53‑55).

23      A fronte di dubbi in ordine alla correttezza di tale interpretazione e
consapevole di statuire in ultimo grado, il Supremo Tribunal Administrativo
decideva di sospendere il procedimento e di sottoporre alla Corte le seguenti
questioni pregiudiziali:

«1)      Se, successivamente al 31 gennaio 2006, l'art. 47 della direttiva
2004/18 (…) sia direttamente applicabile nell'ordinamento giuridico interno,
nel senso che conferisce ai singoli un diritto che questi possono far valere
nei confronti degli organi dell'amministrazione portoghese.

2)      In caso di soluzione in senso affermativo, se detta disposizione,
nonostante quanto disposto all'art. 21 della direttiva stessa, sia applicabile
agli appalti aventi ad oggetto i servizi menzionati nell'allegato II B [della
direttiva 2004/18]».

  **Sulle questioni pregiudiziali**

  _Sulla seconda questione_

24      Con tale questione, che occorre esaminare in primo luogo, il giudice
del rinvio chiede se l'art. 47, n. 2, della direttiva 2004/18 sia applicabile
anche agli appalti aventi ad oggetto servizi ricompresi nell'allegato II B di
detta direttiva, nonostante il fatto che tale applicabilita non risulti dal
tenore letterale delle altre disposizioni pertinenti della direttiva medesima,
segnatamente dal suo art. 21.

25      Ai fini della soluzione di tale questione occorre segnalare, in
limine, che la distinzione tra gli appalti di servizi in funzione della
classificazione di questi ultimi in due categorie separate non e stata
introdotta ex novo con la direttiva 2004/18, ma esisteva gia nel vigore della
direttiva del Consiglio 18 giugno 1992, 92/50/CEE, che coordina le procedure
di aggiudicazione degli appalti pubblici di servizi (GU L 209, pag. 1), che la
direttiva 2004/18 ha codificato e riformulato.

26      Occorre poi rilevare che la distinzione che va operata tra gli appalti
di servizi a seconda che essi figurino nell'allegato II A o nell'allegato II B
della direttiva 2004/18 e gia segnalata senza ambiguita ai 'considerando' di
detta direttiva.

27      In tal senso, il diciottesimo 'considerando' della direttiva 2004/18
prevede che, per l'applicazione delle sue disposizioni, occorre suddividere i
servizi in categorie e riunirli in due allegati, II A e II B, a seconda del
regime cui sono assoggettati.

28      Da parte sua, il diciannovesimo 'considerando' della direttiva 2004/18
riflette la volonta del legislatore di limitare l'applicazione integrale della
direttiva stessa, per un periodo transitorio, agli appalti di servizi per i
quali le sue disposizioni consentiranno la realizzazione di tutte le
possibilita di crescita degli scambi con l'estero, ove tali appalti sono
quelli dei servizi di cui all'allegato II A, e di sottoporre a un regime di
sorveglianza gli altri appalti, vale a dire quelli di cui all'allegato II B,
durante tale periodo transitorio e prima che una decisione venga presa su una
piena applicazione della direttiva 2004/18.

29      Tale suddivisione degli appalti di servizi, enunciata ai summenzionati
'considerando', e esplicitata dalle disposizioni della direttiva 2004/18.

30      L'art. 20, infatti, prevede, per gli appalti aventi per oggetto i
servizi elencati nell'allegato II A, l'applicazione praticamente integrale
delle disposizioni di detta direttiva, mentre l'art. 21 rinvia unicamente agli
artt. 23 e 35, n. 4, e impone in tal modo, quanto agli appalti di servizi
elencati nell'allegato II B, «esclusivamente» l'obbligo delle autorita
aggiudicatrici relativo alle specifiche tecniche concernenti tali appalti,
nonche il loro obbligo di informare la Commissione dei risultati delle
procedure di aggiudicazione di questi ultimi.

31      Contrariamente a quanto fa valere la Strong Segurança, non sussiste
alcun indice - risultante dal tenore letterale delle disposizioni della
direttiva 2004/18 o dalla ratio di quest'ultima - secondo cui la suddivisione
dei servizi in due categorie si fonderebbe su di una distinzione tra «norme
sostanziali» e «norme procedurali» di tale direttiva. D'altronde, come
correttamente rileva la Commissione, una siffatta distinzione rischierebbe di
pregiudicare la certezza del diritto con riguardo alla sfera di applicazione
delle diverse disposizioni di detta direttiva.

32      La distinzione tra i regimi applicabili agli appalti pubblici di
servizi in funzione della classificazione dei servizi in due categorie
separate, operata dalle pertinenti norme del diritto dell'Unione, trova
conferma nella giurisprudenza della Corte.

33      In tal senso, la Corte ha statuito che la classificazione dei servizi
negli allegati I A e I B della direttiva 92/50 (che corrispondono,
rispettivamente, agli allegati II A e II B della direttiva 2004/18) e conforme
al sistema di cui a detta direttiva, che prevede un'applicazione a due livelli
della direttiva medesima (v., in tal senso, sentenza 14 novembre 2002, causa
C‑411/00, Felix Swoboda, punto 55).

34      Inoltre, la Corte ha affermato, nel contesto della direttiva 92/50,
che, quando gli appalti hanno ad oggetto servizi rientranti nell'ambito
dell'allegato I B, le amministrazioni aggiudicatrici sono tenute a rispettare
solamente gli obblighi di definire le specifiche tecniche facendo riferimento
a norme nazionali che recepiscano norme europee che devono essere contenute
nei documenti generali o contrattuali relativi ad ogni appalto e di inviare
all'OPOCE un avviso che riferisca i risultati della procedura d'aggiudicazione
di tali appalti (v. sentenza 13 novembre 2007, causa C-507/03,
Commissione/Irlanda, punto 24).

35      La Corte ha indicato, infatti, che il legislatore dell'Unione ha preso
le mosse dalla presunzione che gli appalti relativi ai servizi ricompresi
nell'allegato I B della direttiva 92/50 non presentano, a priori, data la loro
natura specifica, un interesse transfrontaliero tale da giustificare che la
loro aggiudicazione avvenga in esito ad una procedura di gara d'appalto intesa
a consentire a imprese di altri Stati membri di venire a conoscenza del bando
e di partecipare alla gara d'appalto (v., in tal senso, sentenza
Commissione/Irlanda, cit., punto 25). Tuttavia, la Corte ha affermato che
anche siffatti appalti, nel caso in cui presentino un interesse
transfrontaliero certo, sono assoggettati ai principi generali di trasparenza
e di parita di trattamento che derivano dagli artt. 49 TFUE e 56 TFUE (v., in
tal senso, sentenza Commissione/Irlanda, cit., punti 26, 29‑31).

36      Alla luce delle suesposte considerazioni, si deve concludere che dal
sistema previsto dalla direttiva 2004/18 non discende direttamente, per gli
Stati membri, l'obbligo di applicare l'art. 47, n. 2, di detta direttiva anche
agli appalti pubblici di servizi ricompresi nell'allegato II B di
quest'ultima.

37      Quanto all'argomento della Commissione secondo il quale il principio
generale della «concorrenza effettiva» proprio della direttiva 2004/18
potrebbe istituire un tale obbligo, occorre rilevare che, se e pur vero che la
concorrenza effettiva costituisce l'obiettivo essenziale di detta direttiva,
tale obiettivo, per quanto importante, non puo sfociare in un'interpretazione
in contrasto con il chiaro disposto della direttiva stessa, che non menziona
il suo art. 47, n. 2, tra le disposizioni che le autorita aggiudicatrici sono
tenute ad applicare in sede di aggiudicazione di appalti relativi a servizi
ricompresi nell'allegato II B di tale direttiva.

38      Tuttavia, conformemente alla summenzionata giurisprudenza, resta da
esaminare se, nel caso in cui un siffatto appalto presenti un interesse
transfrontaliero certo, cio che spetta al giudice del rinvio verificare,
segnatamente in considerazione del fatto che, nella causa principale, un bando
di gara era stato pubblicato nella _Gazzetta ufficiale dell 'Unione europea_,
un obbligo come quello codificato dall'art. 47, n. 2, della direttiva 2004/18
possa discendere dall'applicazione dei principi generali di trasparenza e di
parita di trattamento.

39      Per quanto riguarda, da una parte, il principio di trasparenza, e
giocoforza rilevare che tale principio non e violato se un obbligo come quello
codificato dall'art. 47, n. 2, della direttiva 2004/18 non e imposto
all'amministrazione aggiudicatrice con riguardo a un appalto avente ad oggetto
i servizi menzionati all'allegato II B di detta direttiva. Infatti,
l'impossibilita per un operatore economico di far valere le capacita
economiche e finanziarie di altri enti non e in rapporto con la trasparenza
della procedura di aggiudicazione di un appalto. Occorre, d'altronde,
osservare che l'applicazione degli artt. 23 e 35, n. 4, della direttiva
2004/18 nelle procedure di aggiudicazione degli appalti relativi a tali
servizi, detti «non prioritari», e intesa anche a garantire il livello di
trasparenza corrispondente alla natura specifica di tali appalti.

40      Occorre rilevare, d'altra parte, che il principio di parita di
trattamento non puo nemmeno portare all'imposizione di un obbligo come quello
codificato dall'art. 47, n. 2, della direttiva 2004/18 anche in sede di
aggiudicazione degli appalti di servizi di cui all'allegato II B, nonostante
la distinzione operata da tale direttiva.

41      Infatti, l'assenza di un siffatto obbligo non e tale da comportare
alcuna discriminazione, diretta o indiretta, in base alla nazionalita o al
luogo di stabilimento.

42      Occorre sottolineare che un approccio cosi estensivo
dell'applicabilita del principio di parita di trattamento potrebbe condurre
all'applicazione, agli appalti dei servizi ricompresi nell'allegato II B della
direttiva 2004/18, di altre disposizioni essenziali di tale direttiva, ad
esempio, come rileva il giudice del rinvio, delle disposizioni che fissano i
criteri di selezione quantitativa dei candidati (artt. 45‑52) nonche i criteri
di aggiudicazione dell'appalto (artt. 53‑55). Cio comporterebbe il rischio di
privare di ogni effetto utile la distinzione tra i servizi di cui agli
allegati II A e II B operata dalla direttiva 2004/18, nonche la sua
applicazione a due livelli, secondo l'espressione utilizzata dalla
giurisprudenza della Corte.

43      Si deve aggiungere che, conformemente alla giurisprudenza della Corte,
gli appalti relativi ai servizi di cui all'allegato II B della direttiva
2004/18 hanno una natura specifica (sentenza Commissione/Irlanda, cit., punto
25). Pertanto, almeno alcuni di tali servizi presentano caratteristiche
particolari che giustificherebbero che l'amministrazione aggiudicatrice tenga
conto, in modo personalizzato e specifico, dell'offerta presentata dai
candidati a titolo individuale. Cio si verifica, ad esempio, per i «servizi
legali», i «servizi di collocamento e reperimento di personale», i «servizi
relativi all'istruzione, anche professionale» o, ancora, per i «servizi di
investigazione e di sicurezza».

44      Conseguentemente, i principi generali di trasparenza e di parita di
trattamento non impongono alle autorita aggiudicatrici un obbligo come quello
codificato dall'art. 47, n. 2, della direttiva 2004/18 agli appalti relativi
ai servizi di cui all'allegato II B di quest'ultima.

45      Tuttavia, una delimitazione della sfera di applicazione della
direttiva 2004/18 procede, come risulta dal diciannovesimo 'considerando'
della direttiva stessa, da un approccio progressivo del legislatore
dell'Unione che, se e pur vero che obbliga certamente ad applicare, durante il
periodo transitorio menzionato al detto 'considerando', l'art. 47, n. 2,
all'aggiudicazione di appalti come quello oggetto della causa principale, non
impedisce che uno Stato membro e, eventualmente, un'amministrazione
aggiudicatrice preveda, rispettivamente, nella propria normativa e nei
documenti relativi all'appalto, l'applicazione della summenzionata
disposizione a tali appalti.

46      Alla luce delle suesposte considerazioni, la seconda questione va
risolta nel senso che dalla direttiva 2004/18 non discende l'obbligo, per gli
Stati membri, di applicare l'art. 47, n. 2, di detta direttiva anche agli
appalti aventi ad oggetto i servizi menzionati all'allegato II B della
direttiva medesima. Tuttavia, tale direttiva non impedisce che gli Stati
membri e, eventualmente, le amministrazioni aggiudicatrici prevedano tale
applicazione, rispettivamente, nella loro normativa e nei documenti relativi
all'appalto.

  _Sulla prima questione_

47      Alla luce della soluzione data alla seconda questione, non occorre
procedere alla soluzione della prima.

  **Sulle spese**

48      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**Dalla direttiva del Parlamento europeo e del Consiglio 31 marzo 2004,
2004/18/CE, relativa al coordinamento delle procedure di aggiudicazione degli
appalti pubblici di lavori, di forniture e di servizi, non discende l
'obbligo, per gli Stati membri, di applicare l'art. 47, n. 2, di detta
direttiva anche agli appalti aventi ad oggetto i servizi menzionati
all'allegato II B della direttiva medesima. Tuttavia, tale direttiva non
impedisce che gli Stati membri e, eventualmente, le amministrazioni
aggiudicatrici prevedano tale applicazione, rispettivamente, nella loro
normativa e nei documenti relativi all'appalto. **

Firme

* * *

* Lingua processuale: il portoghese. 


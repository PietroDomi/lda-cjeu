

**Causa C ‑499/10**

**Vlaamse Oliemaatschappij NV**

**contro**

**FOD Financi en**

(domanda di pronuncia pregiudiziale proposta dal

rechtbank van eerste aanleg te Brugge)

«Sesta direttiva IVA -- Debitori dell'imposta -- Terzo responsabile in solido
-- Regime del deposito diverso dal deposito doganale -- Responsabilita
solidale del depositario di beni e del soggetto passivo proprietario di tali
beni -- Buona fede o assenza di colpa o di negligenza del depositario»

Massime della sentenza

_Disposizioni tributarie -- Armonizzazione delle legislazioni -- Imposte sulla
cifra d'affari -- Sistema comune d'imposta sul valore aggiunto -- Debitori
dell'imposta -- Facolta per gli Stati membri di considerare responsabile in
solido per il pagamento dell'imposta una persona diversa dal debitore (art.
21, n. 3, della sesta direttiva)_

_(Direttiva del Consiglio 77/388, art.  21, n. 3)_

L'art. 21, n. 3, della sesta direttiva 77/388, in materia di armonizzazione
delle legislazioni degli Stati membri relative alle imposte sulla cifra di
affari, come modificata dalla direttiva 2001/115, deve essere interpretato nel
senso che non consente agli Stati membri di prevedere che il gestore di un
deposito diverso dal deposito doganale sia responsabile in solido per il
pagamento dell'imposta sul valore aggiunto dovuta per una fornitura di merci,
provenienti da tale deposito, effettuata a titolo oneroso dal proprietario
delle stesse merci assoggettato a tale imposta, anche qualora il gestore del
deposito sia in buona fede o non sia possibile addebitargli alcuna colpa o
negligenza.

Infatti, provvedimenti nazionali che danno luogo, de facto, ad un sistema di
responsabilita solidale oggettiva eccedono quanto e necessario per preservare
i diritti dell'Erario. Far ricadere la responsabilita del pagamento
dell'imposta sul valore aggiunto su un soggetto diverso dal debitore di tale
imposta, per quanto tale soggetto sia un depositario fiscale autorizzato,
senza che possa sottrarvisi fornendo la prova di essere completamente estraneo
alla condotta di tale debitore dell'imposta deve, pertanto, essere ritenuto
incompatibile con il principio di proporzionalita. Risulterebbe infatti
chiaramente sproporzionato imputare, in modo incondizionato, al citato
soggetto i mancati introiti causati dalla condotta di un terzo soggetto
passivo sulla quale egli non ha alcuna influenza.

La circostanza che il soggetto diverso dal debitore dell'imposta abbia agito
in buona fede utilizzando tutta la diligenza di un operatore avveduto, che
abbia adottato tutte le misure ragionevoli in suo potere e che sia esclusa la
sua partecipazione a un'evasione costituiscono elementi da prendere in
considerazione per determinare la possibilita di obbligare in solido tale
soggetto a versare l'imposta sul valore aggiunto dovuta.

(v. punti 24, 26, 28 e dispositivo)

  
  
  
  
  
  

SENTENZA DELLA CORTE (Settima Sezione)

21 dicembre 2011 (*)

«Sesta direttiva IVA - Debitori dell'imposta - Terzo responsabile in solido -
Regime del deposito diverso dal deposito doganale - Responsabilita solidale
del depositario di beni e del soggetto passivo proprietario di tali beni -
Buona fede o assenza di colpa o negligenza del depositario»

Nel procedimento C‑499/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Rechtbank van eerste aanleg te Brugge
(Belgio), con decisione 13 ottobre 2010, pervenuta in cancelleria il 19
ottobre 2010, nella causa

**Vlaamse Oliemaatschappij NV**

contro

**FOD Financi en,**

LA CORTE (Settima Sezione),

composta dal sig. J. Malenovský, presidente di sezione, dai sigg. G. Arestis
(relatore) e D. Švaby, giudici,

avvocato generale: sig.ra V. Trstenjak

cancelliere: sig.ra M. Ferreira, amministratore principale

vista la fase scritta del procedimento e in seguito all'udienza del 29
settembre 2011,

considerate le osservazioni presentate:

-        per la Vlaamse Oliemaatschappij NV, dall'avv. T. Leeuwerck, advocaat,

-        per il governo belga, dalla sig.ra M. Jacobs e dal sig. J.‑C. Halleux, in qualita di agenti,

-        per la Commissione europea, dalla sig.ra L. Lozano Palacios e dal sig. B. Burggraaf, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 21, n. 3, della sesta direttiva del Consiglio 17 maggio 1977,
77/388/CEE, in materia di armonizzazione delle legislazioni degli Stati membri
relative alle imposte sulla cifra di affari - Sistema comune di imposta sul
valore aggiunto: base imponibile uniforme (GU L 145, pag. 1), come modificata
dalla direttiva del Consiglio 20 dicembre 2001, 2001/115/CE (GU 2002, L 15,
pag. 24; in prosieguo: la «sesta direttiva»).

2        Tale domanda e stata presentata nell'ambito di una controversia tra
la Vlaamse Oliemaatschappij NV (in prosieguo: la «VOM») e il FOD Financien
(Servizio pubblico federale delle Finanze), in ordine al pagamento da parte di
tale societa dell'imposta sul valore aggiunto (in prosieguo: l'«IVA») relativa
a forniture di carburante, provenienti dal suo deposito, effettuate da uno dei
suoi clienti.

  **Contesto normativo**

  _Il diritto dell 'Unione_

3        Ai sensi dell'art. 16, n. 1, primo comma, punto B, primo comma, lett.
e), primo comma, della sesta direttiva, nella versione risultante dall'art. 28
quater, punto E, n. 1, primo trattino, della stessa, e possibile che gli Stati
membri non assoggettino all'IVA, a determinate condizioni, le cessioni di beni
destinati a essere immessi in un regime di deposito diverso da quello
doganale.

4        Ai termini dell'art. 16, n. 1, secondo comma, di tale direttiva,
nella sua versione risultante dall'art. 28 quater, punto E, n. 1, primo
trattino, della stessa, il soggetto passivo dell'imposta dovuta in conformita
del primo comma di tale n. 1 e la persona che svincola i beni dai regimi o
dalle situazioni elencati nel citato paragrafo, in deroga all'art. 21, n. 1,
lett. a), primo comma, della citata direttiva.

5        Sotto il titolo «Debitori dell'imposta verso l'[E]rario», l'art. 21
della sesta direttiva, nella sua versione risultante dall'art. 28 octies della
medesima, dispone quanto segue:

«1.      L'imposta sul valore aggiunto e dovuta in regime interno:

a)      dal soggetto passivo che effettua una cessione di beni o una
prestazione di servizi imponibile, diversa da quelle di cui alle lettere b) e
c).

Se la cessione di beni o la prestazione di servizi imponibile e effettuata da
un soggetto passivo non residente nel territorio del paese, gli Stati membri
possono, alle condizioni da essi stabilite, prevedere che il debitore
dell'imposta [sia] il destinatario della cessione di beni o della prestazione
di servizi imponibile;

b)      dai destinatari soggetti passivi di un servizio di cui all'articolo 9,
paragrafo 2, lettera e) o dai destinatari, iscritti al registro dell'imposta
sul valore aggiunto all'interno del paese, di un servizio di cui all'articolo
28 ter, C, D, E ed F, se i servizi sono effettuati da un soggetto passivo non
residente all'interno del paese;

c)      dal destinatario della cessione di beni, quando si verificano le
seguenti condizioni:

-      l'operazione imponibile e una cessione di beni effettuata alle condizioni di cui all'articolo 28 quater, E, punto 3,

-      il destinatario della cessione di beni e un altro soggetto passivo oppure una persona giuridica che non e soggetto passivo iscritto al registro dell'imposta sul valore aggiunto all'interno del paese, 

-      la fattura rilasciata dal soggetto passivo non residente all'interno del paese e conforme all'articolo 22, paragrafo 3.

Tuttavia gli Stati membri possono prevedere una deroga a quest'obbligo nel
caso in cui il soggetto passivo non residente all'interno del paese abbia
nominato un rappresentante fiscale in detto paese;

d)      da chiunque indichi l'imposta sul valore aggiunto in una fattura;

e)      dalla persona che effettua un acquisto intracomunitario di beni
imponibile.

2.      In deroga alle disposizioni del paragrafo 1:

a)      Se il debitore dell'imposta, a norma delle disposizioni del paragrafo
1, e un soggetto passivo non residente nel territorio del paese, gli Stati
membri possono consentirgli di designare un rappresentante fiscale come
debitore dell'imposta in sua vece. Questa possibilita e soggetta alle
condizioni stabilite da ciascuno Stato membro.

b)      Qualora l'operazione imponibile sia effettuata da un soggetto passivo
non residente all'interno del paese e qualora non esista, con il paese in cui
tale soggetto passivo risiede, alcuno strumento giuridico che disciplini la
reciproca assistenza, analogamente a quanto previsto dalle direttive
76/308/CEE e 77/799/CEE e dal regolamento (CEE) n. 218/92 del Consiglio, del
27 gennaio 1992, concernente la cooperazione amministrativa nel settore delle
imposte indirette (IVA), gli Stati membri possono adottare disposizioni che
stabiliscano che il debitore dell'imposta e un rappresentante fiscale
designato dal soggetto passivo non residente.

3.      Nelle situazioni di cui ai paragrafi 1 e 2, gli Stati membri possono stabilire che una persona diversa dal debitore dell'imposta sia responsabile in solido per il versamento dell'imposta. 

4.      All'importazione: dalle persone designate o riconosciute come debitori dell'imposta dallo Stato membro d'importazione».

6        L'art. 4, lett. b), della direttiva del Consiglio 25 febbraio 1992,
92/12/CEE, relativa al regime generale, alla detenzione, alla circolazione ed
ai controlli dei prodotti soggetti ad accisa (GU L 76, pag. 1), definisce la
nozione di «deposito fiscale» come «il luogo in cui vengono fabbricate,
trasformate, detenute, ricevute o spedite dal depositario autorizzato,
nell'esercizio della sua professione, in regime di sospensione dei diritti di
accisa, le merci soggette ad accisa, a determinate condizioni fissate dalle
autorita competenti dello Stato membro in cui e situato il deposito fiscale in
questione».

  _La normativa nazionale_

7        L'art. 51 bis, n. 3, del codice belga sull'IVA prevede quanto segue:

«Nel regime del deposito diverso da quello doganale, il depositario dei beni,
la persona incaricata del trasporto dei beni fuori del deposito nonche il suo
eventuale mandante sono responsabili in solido per il pagamento dell'imposta
nei confronti dello Stato unitamente al debitore di tale imposta (…)».

  **Causa principale e questione pregiudiziale**

8        La VOM e un prestatore di servizi che assicura ai suoi clienti le
operazioni di scarico, stoccaggio in depositi e trasbordo su autocarri di
prodotti petroliferi giunti via mare. I clienti stoccano i prodotti in tali
depositi fino al momento della vendita ai clienti finali, principalmente
impianti di distribuzione di carburanti al dettaglio. Per tali servizi la VOM
fattura «spese di servizio» in relazione al numero di litri trattati.

9        La VOM gestisce infatti un «deposito fiscale» ai sensi dell'art. 4,
lett. b), della direttiva 92/12. In tale qualita di depositario, dal 7
settembre 1999 e titolare di un'autorizzazione che le consente di gestire un
deposito per lo stoccaggio di oli minerali diverso da quello doganale.

10      In forza di tale autorizzazione, i prodotti consegnati in tale
deposito sono sottoposti a regime sospensivo dell'IVA, conformemente al regime
del deposito diverso da quello doganale. L'IVA su tali prodotti diventa
esigibile quando essi sono ritirati da tale deposito e non sono piu
assoggettati al regime del deposito diverso da quello doganale, oppure quando
costituiscono oggetto di una cessione a titolo oneroso.

11      La Ghebra NV (in prosieguo: la «Ghebra») svolgeva un'attivita di
commercio all'ingrosso di carburanti e affidava in deposito alla VOM i suoi
prodotti petroliferi. La Ghebra e stata dichiarata fallita il 20 giugno 2003.

12      In data 7 febbraio 2006, in seguito a un controllo effettuato
dall'amministrazione finanziaria, e stato redatto un verbale dal quale
emergeva che nei mesi di marzo e aprile del 2003 la Ghebra aveva effettuato
forniture di carburante a titolo oneroso provenienti dal deposito della VOM.
Tali forniture, dal momento che avevano posto fine al regime del deposito
diverso da quello doganale, erano assoggettate all'IVA per un importo dovuto a
tale titolo pari a EUR 2 133 005\.

13      L'11 aprile 2006, dopo essere stata informata dal curatore
fallimentare della Ghebra del fatto che lo Stato belga non avrebbe ottenuto il
pagamento dell'IVA dovuta per insufficiente realizzo dell'attivo, l'11 aprile
2006 l'amministrazione finanziaria ha emesso un'intimazione di pagamento nei
confronti della VOM, conformemente all'art. 51 bis, n. 3, del codice belga
sull'IVA.

14      Il 31 maggio 2006 la VOM ha presentato opposizione a tale intimazione
di pagamento dinanzi al Rechtbank van eerste aanleg te Brugge.

15      A sostegno del suo ricorso, la VOM sostiene, in particolare, che la
responsabilita solidale del depositario per il pagamento dell'IVA dovuta
dall'utente del deposito, in applicazione dell'art. 51 bis, n. 3, del codice
belga sull'IVA, e incompatibile con i principi generali della certezza del
diritto e di proporzionalita che fanno parte dell'ordinamento giuridico
dell'Unione, poiche essa si applica a prescindere dalla buona fede o meno del
depositario. La VOM precisa, a tal proposito, che il depositario svolge un
ruolo passivo nell'ambito del regime dell'IVA applicabile ai depositi, giacche
esso si limita a mettere il suo deposito a disposizione dei suoi clienti al
fine di consentire lo stoccaggio di merci e non dispone di alcuno strumento
giuridico o fiscale per controllare o imporre l'effettivo pagamento dell'IVA
da parte degli stessi clienti. Richiamando la giurisprudenza della Corte, la
VOM ritiene che, non prendendo in considerazione la conoscenza
dell'esigibilita dell'imposta che una persona diversa dal debitore iniziale
poteva avere al fine di considerarla responsabile in solido per il pagamento
di tale imposta, ed escludendo dunque dalle condizioni alle quali un soggetto
puo essere responsabile in solido per il pagamento di tale imposta
l'applicazione di qualsiasi criterio relativo alla buona fede, la normativa
nazionale abbia ecceduto i limiti di quanto e necessario e adeguato per
conseguire l'obiettivo che essa persegue.

16      Il FOD Financien considera che l'art. 51 bis, n. 3, del codice belga
sull'IVA e conforme al principio di proporzionalita, che spetta al giudice
nazionale controllare il rispetto di tale principio e che la responsabilita
solidale costituisce una misura adeguata e proporzionata nel settore dei
prodotti petroliferi.

17      Il Rechtbank van eerste aanleg te Brugge, ritenendo che fosse
necessario ottenere una risposta alla questione se l'art. 51 bis, n. 3, del
codice belga sull'IVA sia compatibile con il diritto dell'Unione e, in
particolare, con i principi della certezza del diritto e di proporzionalita,
ha deciso di sospendere il procedimento e di sottoporre alla Corte la seguente
questione pregiudiziale:

«Se l'[art. 21, n. 3, della sesta direttiva], in combinato disposto con
[l'art. 16, n. 1, primo comma, punto B, primo comma, lett. e), primo comma,
nonche con l'art. 16, n. 1, secondo comma, della medesima direttiva] consenta
agli Stati membri di prevedere che il gestore di un deposito diverso da un
deposito doganale sia incondizionatamente responsabile in solido per il
pagamento dell'imposta dovuta per una fornitura effettuata a titolo oneroso
dal proprietario delle merci assoggettato all'imposta, anche qualora il
gestore del deposito sia in buona fede o non sia possibile addebitargli alcuna
colpa o negligenza (…)».

  **Sulla questione pregiudiziale**

18      Con la sua questione il giudice del rinvio chiede, in sostanza, se
l'art. 21, n. 3, della sesta direttiva debba essere interpretato nel senso che
consente agli Stati membri di prevedere che il gestore di un deposito diverso
da un deposito doganale sia responsabile in solido per il pagamento dell'IVA
dovuta per una fornitura di merci, provenienti da tale deposito, effettuata a
titolo oneroso dal proprietario delle stesse merci assoggettato a tale
imposta, anche qualora il gestore di tale deposito sia in buona fede o non sia
possibile addebitargli alcuna colpa o negligenza.

19      Occorre ricordare che l'art. 21, n. 3, della sesta direttiva consente,
in linea di principio, agli Stati membri di adottare misure in forza delle
quali un soggetto e obbligato in solido a versare una somma a titolo dell'IVA
dovuta da un altro soggetto indicato come debitore da una delle disposizioni
di cui ai nn. 1 e 2 del citato articolo (v. sentenza 11 maggio 2006, causa
C‑384/04, Federation of Technological Industries e a., Racc. pag. I‑4191,
punto 28).

20      Tuttavia, nell'esercizio dei poteri che le direttive dell'Unione
conferiscono agli Stati membri, questi devono rispettare i principi generali
del diritto che fanno parte dell'ordinamento giuridico dell'Unione, quali, in
particolare, i principi della certezza del diritto e di proporzionalita (v.,
in particolare, sentenze Federation of Technological Industries e a., cit.,
punto 29, nonche 21 febbraio 2008, causa C‑271/06, Netto Supermarkt, Racc.
pag. I‑771, punto 18).

21      Per quanto riguarda, piu in particolare, il principio di
proporzionalita, la Corte ha gia dichiarato che, conformemente a tale
principio, gli Stati membri devono far ricorso a strumenti che, pur
consentendo di raggiungere efficacemente l'obiettivo perseguito dal diritto
nazionale, arrechino il minor pregiudizio possibile agli obiettivi e ai
principi stabiliti dalla normativa di riferimento dell'Unione (v., in
particolare, sentenze 27 settembre 2007, causa C‑409/04, Teleos e a., Racc.
pag. I‑7797, punto 52, nonche Netto Supermarkt, cit., punto 19).

22      Pertanto, anche se e legittimo che i provvedimenti adottati dagli
Stati membri tendano a preservare il piu efficacemente possibile i diritti
dell'Erario, essi non devono eccedere quanto e necessario a tal fine (v., in
particolare, citate sentenze Federation of Technological Industries e a.,
punto 30, nonche Netto Supermarkt, punto 20).

23      A tal riguardo, la disposizione nazionale di cui trattasi nella causa
principale prevede che, nel regime di deposito diverso da quello doganale, il
depositario dei beni, la persona incaricata del trasporto dei beni fuori del
deposito nonche il suo eventuale mandante siano responsabili in solido per il
pagamento dell'imposta dovuta allo Stato unitamente al soggetto che e debitore
di tale imposta. Cosi, in applicazione di tale disposizione, il gestore di un
deposito diverso dal deposito doganale e responsabile per il versamento
dell'IVA in solido con il debitore iniziale della stessa, ovverosia il cliente
di tale gestore. Tale obbligo solidale e formulato in modo incondizionato, di
modo che esso si applica al depositario anche quando quest'ultimo e in buona
fede o non e possibile addebitargli alcuna colpa o negligenza.

24      Orbene, la Corte ha gia dichiarato che provvedimenti nazionali che
danno luogo, de facto, ad un sistema di responsabilita solidale oggettiva
eccedono quanto e necessario per preservare i diritti dell'Erario (v. sentenza
Federation of Technological Industries e a., cit., punto 32). Far ricadere la
responsabilita del pagamento dell'IVA su un soggetto diverso dal debitore di
tale imposta, per quanto tale soggetto sia un depositario fiscale autorizzato
tenuto ad adempiere obblighi specifici indicati nella direttiva 92/12, senza
che possa sottrarvisi fornendo la prova di essere completamente estraneo alla
condotta di tale debitore dell'imposta deve, pertanto, essere ritenuto
incompatibile con il principio di proporzionalita. Risulterebbe infatti
chiaramente sproporzionato imputare, in modo incondizionato, al citato
soggetto i mancati introiti causati dalla condotta di un terzo soggetto
passivo sulla quale egli non ha alcuna influenza (v., in tal senso, sentenza
Netto Supermarkt, cit., punto 23).

25      Per contro, non e contrario al diritto dell'Unione esigere che il
soggetto diverso dal debitore dell'imposta adotti tutte le misure che gli si
possono ragionevolmente richiedere al fine di assicurarsi che l'operazione
effettuata non lo conduca a essere partecipe di un'evasione fiscale (v., in
tal senso, sentenze citate Federation of Technological Industries e a., punto
33; Teleos e a., punto 65, nonche Netto Supermarkt, punto 24).

26      Pertanto, la circostanza che il soggetto diverso dal debitore
dell'imposta abbia agito in buona fede utilizzando tutta la diligenza di un
operatore avveduto, che abbia adottato tutte le misure ragionevoli in suo
potere e che sia esclusa la sua partecipazione a un'evasione costituiscono
elementi da prendere in considerazione per determinare la possibilita di
obbligare in solido tale soggetto a versare l'IVA dovuta (v. citate sentenze
Teleos e a., punto 66, nonche Netto Supermarkt, punto 25).

27      Spetta al giudice del rinvio valutare se tali circostanze ricorrono
nella causa principale.

28      Alla luce dell'insieme delle considerazioni che precedono, si deve
rispondere alla questione sollevata dichiarando che l'art. 21, n. 3, della
sesta direttiva deve essere interpretato nel senso che non consente agli Stati
membri di prevedere che il gestore di un deposito diverso dal deposito
doganale sia responsabile in solido per il pagamento dell'IVA dovuta per una
fornitura di merci provenienti da tale deposito, effettuata a titolo oneroso
dal proprietario delle stesse merci assoggettato a tale imposta, anche qualora
il gestore del deposito sia in buona fede o non sia possibile addebitargli
alcuna colpa o negligenza.

  **Sulle spese**

29      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Settima Sezione) dichiara:

**L 'art. 21, n. 3, della sesta direttiva del Consiglio 17 maggio 1977,
77/388/CEE, in materia di armonizzazione delle legislazioni degli Stati membri
relative alle imposte sulla cifra di affari - Sistema comune di imposta sul
valore aggiunto: base imponibile uniforme, come modificata dalla direttiva del
Consiglio 20 dicembre 2001, 2001/115/CE, deve essere interpretato nel senso
che non consente agli Stati membri di prevedere che il gestore di un deposito
diverso dal deposito doganale sia responsabile in solido per il pagamento
dell'imposta sul valore aggiunto dovuta per una fornitura di merci,
provenienti da tale deposito, effettuata a titolo oneroso dal proprietario
delle stesse merci assoggettato a tale imposta, anche qualora il gestore del
deposito sia in buona fede o non sia possibile addebitargli alcuna colpa o
negligenza.**

Firme

* * *

* Lingua processuale: l'olandese. 
  *[""]: Double quotes
  *[*]: Asterisk
  *[?]: Question mark


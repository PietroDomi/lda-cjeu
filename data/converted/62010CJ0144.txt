  
  
**Causa C ‑144/10**

**Berliner Verkehrsbetriebe (BVG)**

**contro**

**JPMorgan Chase Bank NA, Frankfurt Branch**

(domanda di pronuncia pregiudiziale proposta dal Kammergericht Berlin)

«Competenza giurisdizionale in materia civile -- Artt. 22, punto 2, e 27 del
regolamento (CE) n. 44/2001 -- Competenza esclusiva dei giudici dello Stato
della sede a conoscere delle controversie relative alla validita delle
decisioni degli organi societari -- Portata -- Azione proposta da una persona
giuridica di diritto pubblico diretta a far dichiarare la nullita di un
contratto a motivo dell'asserita invalidita delle decisioni dei propri organi
relative alla conclusione di tale contratto -- Litispendenza -- Obbligo del
giudice adito successivamente di sospendere il procedimento -- Portata»

Massime della sentenza

_Cooperazione giudiziaria in materia civile -- Competenza giurisdizionale ed
esecuzione delle decisioni in materia civile e commerciale -- Regolamento n.
44/2001 -- Competenze esclusive -- Controversie in materia di societa e di
persone giuridiche_

_(Regolamento del Consiglio n.  44/2001, art. 22, punto 2)_

L'art. 22, punto 2, del regolamento n. 44/2001, concernente la competenza
giurisdizionale, il riconoscimento e l'esecuzione delle decisioni in materia
civile e commerciale, va interpretato nel senso che non si applica ad una
controversia nel cui ambito una societa deduce l'inopponibilita di un
contratto nei suoi confronti in ragione dell'asserita invalidita, per
violazione del suo statuto, di una decisione dei suoi organi che ha portato
alla conclusione del predetto contratto.

Tale disposizione riguarda unicamente le controversie il cui oggetto
principale e costituito dalla validita, nullita o scioglimento delle societa o
persone giuridiche o dalla validita delle decisioni dei loro organi. Orbene,
ogni questione avente ad oggetto la validita di una decisione di contrattare
adottata da organi sociali di una delle parti deve essere considerata
accessoria nell'ambito di una controversia contrattuale. L'oggetto di una tale
controversia in materia contrattuale non presenta necessariamente un nesso
particolarmente stretto con il foro della sede della parte che deduce
un'asserita invalidita di una decisione dei propri organi. Sarebbe pertanto in
contrasto con la buona amministrazione della giustizia assoggettare siffatte
controversie alla competenza esclusiva dei giudici dello Stato membro della
sede di una delle societa contraenti.

(v. punti 39, 41, 44, 47 e dispositivo)

  
  
  
  
  
  

SENTENZA DELLA CORTE (Terza Sezione)

12 maggio 2011 (*)

«Competenza giurisdizionale in materia civile - Artt. 22, punto 2, e 27 del
regolamento (CE) n. 44/2001 - Competenza esclusiva dei giudici dello Stato
della sede a conoscere delle controversie relative alla validita delle
decisioni degli organi societari - Portata - Azione proposta da una persona
giuridica di diritto pubblico diretta a far dichiarare la nullita di un
contratto a motivo dell'asserita invalidita delle decisioni dei propri organi
relative alla conclusione di tale contratto - Litispendenza - Obbligo del
giudice adito successivamente di sospendere il procedimento - Portata»

Nel procedimento C‑144/10,

avente ad oggetto una domanda di pronuncia pregiudiziale ai sensi dell'art.
267 TFUE, proposta dal Kammergericht Berlino (Germania), con decisione 8 marzo
2010, pervenuta in cancelleria il 18 marzo 2010, nella causa

**Berliner Verkehrsbetriebe (BVG),**

contro

**JPMorgan Chase Bank NA, Frankfurt Branch,**

LA CORTE (Terza Sezione),

composta dal sig. K. Lenaerts (relatore), presidente di sezione, dai sigg. D.
Švaby, E. Juhasz, G. Arestis e T. von Danwitz, giudici,

avvocato generale: sig. Y. Bot

cancelliere: sig. B. Fulop, amministratore

vista la fase scritta del procedimento e in seguito all'udienza del 10 marzo
2011,

considerate le osservazioni presentate:

-        per la Berliner Verkehrsbetriebe (BVG), Anstalt des offentlichen Rechts, dagli avv.ti C. Stempfle e C. Volohonsky, Rechtsanwalte, nonche dal sig. T. Lord, barrister; 

-        per la JPMorgan Chase Bank NA, Frankfurt Branch, dagli avv.ti K. Saffenreuther e C. Schmitt, Rechtsanwalte;

-        per il governo ceco, dai sigg. M. Smolek e J. Vlačil, in qualita di agenti;

-        per il governo del Regno Unito, dalla sig.ra H. Walker, in qualita di agente, assistita dal sig. A. Henshaw, barrister;

-        per la Commissione europea, dalle sig.re A.‑M. Rouchaud‑Joet e S. Grunheid nonche dal sig. M. Wilderspin, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 22, punto 2, e 27 del regolamento (CE) del Consiglio 22 dicembre
2000, n. 44/2001, concernente la competenza giurisdizionale, il riconoscimento
e l'esecuzione delle decisioni in materia civile e commerciale (GU 2001, L 12,
pag. 1).

2        Tale domanda e stata presentata nell'ambito di una controversia tra
la Berliner Verkehrsbetriebe (BVG), Anstalt des offentlichen Rechts (in
prosieguo: la «BVG») e la JPMorgan Chase Bank NA (in prosieguo: la «JPM»),
Frankfurt Branch, in merito ad un contratto avente ad oggetto un prodotto
finanziario derivato.

  **Contesto normativo**

3        L'undicesimo 'considerando' del regolamento n. 44/2001 e cosi
formulato:

«Le norme sulla competenza devono presentare un alto grado di prevedibilita ed
articolarsi intorno al principio della competenza del giudice del domicilio
del convenuto, la quale deve valere in ogni ipotesi salvo in alcuni casi
rigorosamente determinati, nei quali la materia del contendere o l'autonomia
delle parti giustifichi un diverso criterio di collegamento. Per le persone
giuridiche il domicilio deve essere definito autonomamente, in modo da
aumentare la trasparenza delle norme (...)».

4        L'art. 1, n. 1, di tale regolamento cosi dispone:

«Il presente regolamento si applica in materia civile e commerciale,
indipendentemente dalla natura dell'organo giurisdizionale. Esso non concerne,
in particolare, la materia fiscale, doganale ed amministrativa».

5        L'art. 2, n. 1, del detto regolamento e cosi formulato:

«Salve le disposizioni del presente regolamento, le persone domiciliate nel
territorio di un determinato Stato membro sono convenute, a prescindere dalla
loro nazionalita, davanti ai giudici di tale Stato membro».

6        L'art. 22, punti 1, 2 e 4, di tale regolamento, che rientra sotto la
sezione 6 del capo II di tale regolamento recita:

«Indipendentemente dal domicilio, hanno competenza esclusiva:

1)      in materia di diritti reali immobiliari e di contratti d'affitto di
immobili, i giudici dello Stato membro in cui l'immobile e situato.

(...)

2)      in materia di validita, nullita o scioglimento delle societa o persone
giuridiche, aventi la sede nel territorio di uno Stato membro, o riguardo alla
validita delle decisioni dei rispettivi organi, i giudici di detto Stato
membro. Per determinare tale sede il giudice applica le norme del proprio
diritto internazionale privato;

(...)

4)      in materia di registrazione o di validita di brevetti, marchi, disegni
e modelli e di altri diritti analoghi per i quali e prescritto il deposito
ovvero la registrazione, i giudici dello Stato membro nel cui territorio il
deposito o la registrazione sono stati richiesti, sono stati effettuati o sono
da considerarsi effettuati a norma di un atto amministrativo comunitario o di
una convenzione internazionale.

(...)».

7        L'art. 23 del regolamento n. 44/2001 prevede:

«1\. Qualora le parti, di cui almeno una domiciliata nel territorio di uno
Stato membro, abbiano attribuito la competenza di un giudice o dei giudici di
uno Stato membro a conoscere delle controversie, presenti o future, nate da un
determinato rapporto giuridico, la competenza esclusiva spetta a questo
giudice o ai giudici di questo Stato membro. Detta competenza e esclusiva
salvo diverso accordo tra le parti (...).

(...)

5\. Le clausole attributive di competenza e le clausole simili di atti
costitutivi di trust non sono valide se in contrasto con le disposizioni degli
articoli 13, 17 o 21 o se derogano alle norme sulla competenza esclusiva
attribuita ai giudici ai sensi dell'articolo 22».

8        L'art. 25 di tale regolamento e cosi formulato:

«Il giudice di uno Stato membro, investito a titolo principale di una
controversia per la quale l'articolo 22 stabilisce la competenza esclusiva di
un giudice di un altro Stato membro, dichiara d'ufficio la propria
incompetenza».

9        L'art. 27 del detto regolamento cosi dispone:

«1\. Qualora davanti a giudici di Stati membri differenti e tra le stesse
parti siano state proposte domande aventi il medesimo oggetto e il medesimo
titolo, il giudice successivamente adito sospende d'ufficio il procedimento
finche sia stata accertata la competenza del giudice adito in precedenza.

2\. Se la competenza del giudice precedentemente adito e stata accertata, il
giudice successivamente adito dichiara la propria incompetenza a favore del
primo».

10      L'art. 33, n. 1, del medesimo regolamento prevede:

«Le decisioni emesse in uno Stato membro sono riconosciute negli altri Stati
membri senza che sia necessario il ricorso ad alcun procedimento».

11      L'art. 35, n. 1, del regolamento n. 44/2001 e cosi formulato:

«Parimenti, le decisioni non sono riconosciute se le disposizioni delle
sezioni 3, 4, e 6 del capo II sono state violate, oltreche nel caso
contemplato dall'articolo 72».

12      L'art. 38, n. 1, di questo regolamento cosi dispone:

«Le decisioni emesse in uno Stato membro e ivi esecutive sono eseguite in un
altro Stato membro dopo essere state ivi dichiarate esecutive su istanza della
parte interessata».

13      L'art. 60, n. 1, del detto regolamento prevede:

«Ai fini dell'applicazione del presente regolamento una societa o altra
persona giuridica e domiciliata nel luogo in cui si trova:

a)      la sua sede statutaria, o

b)      la sua amministrazione centrale, oppure

c)      il suo centro d'attivita principale».

  **Causa principale e questioni pregiudiziali**

14      Dalla decisione di rinvio risulta che il 19 luglio 2007, la JPM, banca
di investimenti americana la cui sede sociale e a New York (Stati Uniti) e che
dispone di varie succursali e filiali in Europa, in particolare in Germania
nonche nel Regno Unito, e la BVG, persona giuridica di diritto pubblico con
sede in Berlino (Germania) e la cui attivita consiste nel fornire servizi di
trasporto pubblico nel Land di Berlino, concludevano, mediante conferma di
transazione («trade confirmation»), un'operazione detta «Independent
Collateral Enhancement Transaction» che comprendeva, tra l'altro, un contratto
(in prosieguo: il «contratto JPM Swap»). Tale contratto conteneva una clausola
attributiva di competenza a favore dei giudici inglesi.

15      Dagli atti risulta che, secondo i termini del contratto JPM Swap, la
BVG ha in particolare assunto l'obbligo di pagare alla JPM somme che possono
raggiungere l'importo di USD 220 milioni in caso di cessazione di pagamenti
nella quale dovessero incorrere talune societa terze e che la BVG in
contropartita ha percepito un premio per un importo di circa USD 7,8 milioni.

  _Il procedimento proposto in Inghilterra dalla JPM e dalla sua filiale
britannica_

16      La JPM sostiene che a partire dal mese di settembre 2008, talune delle
societa terze contemplate dal contratto JPM Swap si trovano nella situazione
di cessazione di pagamenti e che ha di conseguenza chiesto alla BVG il
pagamento delle somme dovute in forza di tale contratto. Poiche la BVG
rifiutava di pagare tali somme, la succursale londinese della JPM e la filiale
britannica di questa, il 10 ottobre 2008, citavano in giudizio la BVG in
Inghilterra dinanzi alla High Court of Justice (England & Wales), Queen's
Bench Division (Commercial Court) (Regno Unito) (in prosieguo: la «High
Court»), giudice competente secondo i termini del contratto JPM Swap e quindi,
a priori, ai sensi del regolamento n. 44/2001, in forza dell'art. 23 di
quest'ultimo. Tale ricorso aveva ad oggetto il pagamento di una somma di circa
USD 112 milioni, a titolo degli obblighi di pagamento della BVG derivanti dal
contratto JPM Swap, oppure la concessione del risarcimento danni di pari
importo, nonche la pronuncia da parte del giudice di una serie di
«dichiarazioni» nelle quali in sostanza fosse constatato che il contratto JPM
Swap era stato liberamente concluso dalla BVG senza che quest'ultima si fosse
avvalsa della consulenza fornita dalla JPM o dalla sua filiale britannica, e
che tale contratto era di conseguenza valido ed esecutivo.

17      La BVG opponeva all'azione proposta dalla JPM e dalla sua filiale di
non avere obblighi di pagamento poiche la JPM l'avrebbe mal consigliata per
quanto riguarda il contratto JPM Swap. La BVG ha successivamente dedotto
ulteriori argomenti a difesa, secondo i quali il contratto JPM Swap sarebbe
invalido in quanto essa avrebbe agito ultra vires all'atto della conclusione
di quest'ultimo e le decisioni dei suoi organi che hanno portato alla
conclusione del contratto sarebbero pertanto nulle e non avvenute.

18      La BVG proponeva altresi una domanda affinche la High Court si
dichiarasse incompetente a favore dei giudici tedeschi, i quali a suo avviso
avrebbero competenza esclusiva a conoscere della controversia conformemente
all'art. 22, punto 2, del regolamento n. 44/2001. Con decisione 7 settembre
2009, la High Court respingeva tale domanda. Adita con appello proposto dalla
BVG, la Court of Appeal (England & Wales) (Civil Division) (Regno Unito)
confermava la suddetta decisione con sentenza 28 aprile 2010 senza attendere
l'esito della presente domanda di pronuncia pregiudiziale. Una domanda intesa
ad ottenere l'autorizzazione per ricorrere in appello dinanzi alla Supreme
Court (Regno Unito) veniva accolta. Quest'ultima nell'ambito di tale
procedimento di appello proponeva una domanda di pronuncia pregiudiziale con
decisione 21 dicembre 2010, pervenuta alla Corte il 7 febbraio 2011 e iscritta
a ruolo con il numero C‑54/11.

  _Il procedimento proposto in Germania dalla BVG_

19      Il 9 marzo 2009, la BVG proponeva, dinanzi al Landgericht Berlin
(Germania), un'azione nei confronti della succursale della JPM con sede in
Francoforte sul Meno, affinche, in primo luogo, tale giudice constatasse la
nullita del contratto JPM Swap in ragione del carattere ultra vires del suo
oggetto, considerato il suo statuto o, in secondo luogo, in subordine,
ordinasse alla JPM di scioglierla da ogni obbligo derivante dal predetto
contratto, a compensazione del suo diritto al risarcimento dei danni, in
ragione degli errati consigli forniti dalla JPM e, in terzo luogo, affinche la
JPM fosse condannata a versarle il risarcimento dei danni.

20      Nell'ambito di tale controversia, la BVG sostiene, in particolare, che
il Landgericht Berlin, giudice adito successivamente, ha competenza esclusiva
ai sensi dell'art. 22, punto 2, del regolamento n. 44/2001. Pertanto tale
giudice dovrebbe dare corso al procedimento con il quale e stato adito senza
tener conto di quello avviato in Inghilterra e senza dover sospendere tale
procedimento in applicazione dell'art. 27, n. 1, del regolamento n. 44/2001.
Con ordinanza 26 maggio 2009, il Landgericht Berlin ha tuttavia deciso di
sospendere il procedimento di cui trattasi. La BVG, con una «sofortige
Beschwerde», interponeva appello avverso tale decisione dinanzi al Landgericht
Berlin stesso. Poiche quest'ultimo giudice non accoglieva tale appello, veniva
adito d'ufficio con tale causa il Kammergericht Berlin (Germania),
conformemente alle norme di diritto processuale tedesco applicabili.

21      Il Kammergericht Berlin ritiene, al pari del Landgericht Berlin, che
esista una litispendenza tra i procedimenti intrapresi in Inghilterra e in
Germania ai sensi dell'art. 27, n. 1, del regolamento n. 44/2001. Cio
considerato il Kammergericht Berlin ha deciso di sospendere il procedimento e
di sottoporre alla Corte le seguenti questioni pregiudiziali:

«1)      Se l'ambito di applicazione dell'art. 22, punto 2, del regolamento
[n. 44/2001] si estenda anche alle cause in cui una societa o una persona
giuridica nei confronti della quale vengono fatti valere diritti risultanti da
un negozio giuridico, eccepisca l'invalidita - risultante da violazioni dello
statuto - delle decisioni dei propri organi, sulla base delle quali il negozio
giuridico e stato concluso.

2)      In caso di soluzione affermativa della [prima questione], se l'art.
22, punto 2, del regolamento (...) n. 44/2001 si applichi anche alle persone
giuridiche di diritto pubblico, allorche la validita delle decisioni dei loro
organi debba essere valutata dai giudici civili.

3)      In caso di soluzione affermativa della [seconda questione], se il
giudice di uno Stato membro successivamente adito con una controversia sia
egualmente tenuto a sospendere il procedimento ai sensi dell'art. 27 del
regolamento (...) n. 44/2001, qualora, avverso una clausola attributiva di
competenza, venga eccepito il fatto che tale clausola e essa stessa priva di
effetto in ragione dell'invalidita, ai sensi dello statuto di una delle parti,
di una decisione dei suoi organi».

  **Sulle questioni pregiudiziali**

22      Si deve in limine rilevare che nella presente causa vengono sollevate
tre questioni relative all'interpretazione delle disposizioni del regolamento
n. 44/2001, nell'ambito di una causa principale che contrappone la BVG alla
JPM in merito al contratto JPM Swap, avente ad oggetto un prodotto finanziario
derivato. Mentre la JPM proponeva un ricorso dinanzi ai giudici inglesi
inteso, in sostanza, a dare esecuzione a tale contratto, fondandosi su una
clausola attributiva di competenza contenuta nel predetto contratto, la BVG
proponeva un ricorso parallelo chiedendo ai giudici tedeschi di constatare la
nullita del medesimo contratto in ragione, in particolare, del carattere
asseritamente ultra vires del suo oggetto ai sensi del proprio statuto.

  _Sulla prima questione_

23      Con la prima questione, il giudice remittente vuole in sostanza sapere
se l'art. 22, punto 2, del regolamento n. 44/2001 debba essere interpretato
nel senso che esso si applica ad una controversia nel cui ambito una societa
si avvale dell'inopponibilita di un contratto nei suoi confronti in ragione di
una asserita invalidita, per violazione del suo statuto, di una decisione dei
suoi organi che ha portato alla conclusione di tale contratto.

24      Il giudice del rinvio pone tale questione fondandosi sulla
constatazione secondo cui la BVG invoca l'invalidita delle proprie decisioni a
titolo incidentale o preliminare. In effetti esso rileva l'esistenza di una
litispendenza conformemente all'art. 27, n. 1, del regolamento n. 44/2001 tra
i procedimenti avviati in Inghilterra e in Germania in ragione del fatto che
tali procedimenti riguardano entrambi l'esistenza di un medesimo credito
derivante asseritamente dal contratto JPM Swap, la cui validita deve essere
ancora esaminata in ciascuno dei suddetti procedimenti.

25      Pertanto, secondo il giudice remittente, l'oggetto di ciascuno di
questi due procedimenti e costituito dalla domanda in materia di contratti
fondata su tale credito. Il giudice remittente precisa che la sua prima
questione verte sull'applicabilita dell'art. 22, punto 2, del regolamento n.
44/2001 nell'ambito di «un esame, solo incidentalmente necessario della
validita, con riferimento allo statuto, delle decisioni degli organi [di una
societa]».

26      Per quanto riguarda la formulazione dell'art. 22, punto 2, del
regolamento n. 44/2001, esiste una certa divergenza tra le differenti versioni
linguistiche di tale disposizione. Infatti, secondo talune di tali versioni
linguistiche, il foro della sede di una societa o di un'altra persona
giuridica e esclusivamente competente «in materia di» validita, nullita o
scioglimento della stessa o di validita delle decisioni di tali organi. Per
contro, altre versioni prevedono una siffatta competenza qualora una
controversia abbia per «oggetto» una siffatta questione.

27      La seconda di tali formule suggerisce, contrariamente alla prima, che
solo una controversia nel cui ambito venga sollevata la validita di una
societa o di una decisione degli organi di una societa rientra nell'ambito di
tale disposizione del regolamento n. 44/2001.

28      Orbene, secondo costante giurisprudenza, le varie versioni
linguistiche di un testo dell'Unione vanno interpretate in modo uniforme e
percio in caso di divergenza fra le versioni stesse la disposizione in
questione dev'essere intesa in funzione del sistema e delle finalita della
normativa di cui essa fa parte (v., ad esempio, sentenze 29 aprile 2004, causa
C‑341/01, Plato Plastik Robert Frank, Racc. pag. I‑4883, punto 64, e 29 aprile
2010, causa C‑340/08, M e a., Racc. pag. I‑3913, punto 44).

29      L'art. 22, punto 2, del regolamento n. 44/2001 va pertanto
interpretato tenendo conto di elementi diversi dalla sua letterale
formulazione, in particolare del sistema e della finalita di tale regolamento.

30      Si deve a questo proposito ricordare che la competenza prevista
all'art. 2 del regolamento n. 44/2001, cioe quella dei giudici dello Stato
membro nel cui territorio il convenuto ha il suo domicilio, costituisce la
regola generale. Solo in deroga a tale regola generale il suddetto regolamento
prevede regole speciali di competenza in casi limitativamente enumerati nei
quali il convenuto puo o deve, a seconda dei casi, essere convenuto dinanzi ad
un giudice di un altro Stato membro (v. sentenza 13 luglio 2006, causa
C‑103/05, Reisch Montage, Racc. pag. I‑6827, punto 22 e la giurisprudenza ivi
citata). La Corte ha cosi adottato un'interpretazione restrittiva per quanto
riguarda le disposizioni dell'art. 22 del regolamento n. 44/2001 (sentenza 2
ottobre 2008, causa C‑372/07, Hassett e Doherty, Racc. pag. I‑7403, punti 18 e
19). In effetti ha giudicato che, in quanto eccezione alla regola generale di
competenza, le disposizioni dell'art. 16 della convenzione 27 settembre 1968
concernente la competenza giurisdizionale e l'esecuzione delle decisioni in
materia civile e commerciale (GU 1972, L 299, pag. 32; in prosieguo: la
«convenzione di Bruxelles»), disposizioni in sostanza identiche a quelle
dell'art. 22 del regolamento n. 44/2001, non debbono essere interpretate in un
senso piu esteso di quanto non richieda la loro finalita (v. sentenze 14
dicembre 1977, causa 73/77, Sanders, Racc. pag. 2383, punti 17 e 18; 27
gennaio 2000, causa C‑8/98, Dansommer, Racc. pag. I‑393, punto 21, e 18 maggio
2006, causa C‑343/04, ČEZ, Racc. pag. I‑4557, punto 26).

31      Tale approccio va trasposto al presente contesto, nell'ambito del
quale si pone la questione dell'applicabilita dell'art. 22, punto 2, del
regolamento n. 44/2001 (v., in tal senso, sentenze Hassett e Doherty, cit.,
punti 18 e 19; sentenze 23 aprile 2009, causa C‑167/08, Draka NK Cables e a.,
Racc. pag. I‑3477, punto 20, e 10 settembre 2009, causa C‑292/08, German
Graphics Graphische Maschinen, Racc. pag. I‑8421, punto 27).

32      È vero che l'art. 23, n. 5, del regolamento n. 44/2001 dispone che le
clausole attributive di competenza sono prive di effetti se i tribunali alla
cui competenza esse derogano sono competenti in via esclusiva ai sensi
dell'art. 22 di tale regolamento. Tuttavia tale primato delle disposizioni del
menzionato art. 22 non puo giustificare un'interpretazione lata delle stesse.
Al contrario un'interpretazione restrittiva del suddetto art. 22, punto 2, che
non eccede quanto richiesto dagli obiettivi che esso persegue, si impone a
maggior ragione in quanto la regola di competenza che esso enuncia e
esclusiva, cosicche la sua applicazione priverebbe le parti di un contratto di
ogni autonomia nella scelta di un altro foro.

33      Si deve a questo proposito rilevare che una interpretazione estensiva
dell'art. 22, punto 2, del regolamento n. 44/2001, in forza della quale esso
si applicherebbe a ogni controversia nella quale viene sollevata una questione
circa la validita di una decisione degli organi di una societa, sarebbe in
contrasto, da un lato, con uno degli scopi generali di tale regolamento,
enunciato nel suo undicesimo 'considerando' e consistente nella ricerca di un
alto grado di prevedibilita delle regole di competenza, nonche, dall'altro
lato, con il principio di certezza del diritto.

34      Infatti, se tutte le controversie vertenti su una decisione di un
organo di una societa dovessero rientrare nell'ambito dell'art. 22, punto 2,
del regolamento n. 44/2001, cio significherebbe in realta che le azioni
giudiziarie intentate contro una societa, siano esse in materia contrattuale,
da responsabilita da fatto illecito o altro, rientrerebbero quasi sempre nella
competenza dei giudici dello Stato membro della sede di tale societa (v., in
tal senso, sentenza Hassett e Doherty, cit., punto 23). Infatti, ad una
societa basterebbe invocare, preliminarmente, un'asserita invalidita delle
decisioni dei propri organi che hanno portato alla conclusione di un contratto
o al compimento di un fatto asseritamente dannoso perche venga attribuita
unilateralmente competenza esclusiva al foro della sua propria sede.

35      L'obiettivo di prevedibilita sopra menzionato non sarebbe conseguito
se l'applicabilita di una regola di competenza giurisdizionale fondata sulla
natura della controversia potesse, in assenza di una espressa disposizione in
tal senso nel regolamento n. 44/2001, variare in questo modo, a seconda
dell'esistenza di una questione preliminare sollevabile in qualsiasi momento
da una delle parti, sulla base del rilievo che ne verrebbe modificata la
suddetta natura.

36      Si deve altresi constatare che un'altra finalita delle regole di
competenza di cui alle disposizioni dell'art. 22 del regolamento n. 44/2001 e
conferire ai giudici di uno Stato membro competenza esclusiva in circostanze
particolari nelle quali, tenuto conto della materia del contendere, essi si
trovano nella posizione migliore per conoscere delle controversie ivi
rientranti, in ragione dell'esistenza di un nesso particolarmente stretto tra
tali controversie e lo Stato membro considerato.

37      Pertanto, l'art. 22, punto 2, del regolamento n. 44/2001 conferisce la
competenza a conoscere delle controversie aventi ad oggetto la validita di una
decisione degli organi di una societa ai giudici della sede di quest'ultima.
Infatti, tali giudici si trovano nella posizione migliore per conoscere delle
controversie vertenti esclusivamente, se non essenzialmente, su una siffatta
questione.

38      Tuttavia, nel contesto di una controversia in materia contrattuale,
questioni attinenti alla validita, all'interpretazione o all'opponibilita del
contratto sono il fulcro di tale controversia e ne costituiscono l'oggetto.
Ogni questione vertente sulla validita della decisione di concludere il detto
contratto, presa precedentemente dagli organi sociali di una delle parti, deve
considerarsi accessoria. Sebbene essa possa costituire parte dell'analisi che
deve essere effettuata a tal riguardo, non ne costituisce cionondimeno l'unico
e neppure il principale oggetto.

39      Pertanto, l'oggetto di una tale controversia in materia contrattuale
non presenta necessariamente un nesso particolarmente stretto con il foro
della sede della parte che deduce un'asserita invalidita di una decisione dei
propri organi. Sarebbe pertanto in contrasto con la buona amministrazione
della giustizia assoggettare siffatte controversie alla competenza esclusiva
dei giudici dello Stato membro della sede di una delle societa contraenti.

40      Inoltre, un'interpretazione estensiva dell'art. 22, punto 2, del
regolamento n. 44/2001 non sarebbe neppure conforme alla specifica finalita di
tale disposizione consistente semplicemente nel centralizzare la competenza a
conoscere delle controversie aventi ad oggetto l'esistenza delle societa e la
validita delle delibere dei loro organi al fine di evitare decisioni
contraddittorie (v., in tal senso, sentenza Hassett e Doherty, cit., punto
20). Infatti, tale finalita si limita alle sole controversie aventi siffatto
oggetto e tale disposizione non e pertanto intesa a centralizzare la
competenza a conoscere di tutte le controversie aventi ad oggetto un contratto
nel quale e implicata una persona giuridica che invoca l'invalidita delle
decisioni dei propri organi come motivo a difesa.

41      Come e stato rilevato al punto 38 della presente sentenza, ogni
questione avente ad oggetto la validita di una decisione di contrattare
adottata da organi sociali di una delle parti deve essere considerata
accessoria nell'ambito di una controversia contrattuale. Una siffatta
controversia non e in linea di principio tale da dare luogo a decisioni
contraddittorie dei giudici di diversi Stati membri, poiche domande parallele
o riconvenzionali fondate su un medesimo contratto costituiscono, in linea di
principio, un caso di litispendenza rientrante sotto l'art. 27, n. 1, del
regolamento n. 44/2001 e le decisioni adottate dal giudice competente debbono
essere riconosciute e eseguite in tutti gli Stati membri, conformemente agli
artt. 33, n. 1, e 38, n. 1, del regolamento n. 44/2001.

42      Da tutto quanto precede consegue che un'interpretazione estensiva
dell'art. 22, punto 2, del regolamento n. 44/2001, in forza della quale esso
si applicherebbe ad ogni controversia nella quale viene sollevata una
questione relativa alla validita di una decisione degli organi di una societa,
amplierebbe l'ambito di applicazione di tale disposizione al di la di quanto
richiesto dagli obiettivi da essa perseguiti.

43      La relazione sulla convenzione di Bruxelles, elaborata dal sig. Jenard
(GU 1979, C 59, pag. 1), che ne commenta le disposizioni e le cui conclusioni
sono pertinenti per analogia ai fini dell'interpretazione di quelle di cui al
regolamento n. 44/2001, conferma l'opportunita di una interpretazione
restrittiva dell'art. 16, n. 2, di tale convenzione e quindi dell'art. 22,
punto 2, del suddetto regolamento. Secondo tale relazione il menzionato art.
16, n. 2, fonda la competenza esclusiva per quanto riguarda azioni aventi ad
oggetto «a titolo principale» la validita, la nullita o lo scioglimento di
tali societa o persone giuridiche nonche la validita delle deliberazioni degli
organi di queste.

44      Pertanto la divergenza tra le versioni linguistiche dell'art. 22,
punto 2, del regolamento n. 44/2001, rilevata al punto 26 della presente
sentenza, va risolta interpretando tale disposizione nel senso che essa
riguarda unicamente le controversie il cui oggetto principale e costituito
dalla validita, nullita o scioglimento delle societa o persone giuridiche o
dalla validita delle decisioni dei loro organi.

45      Tale conclusione non e contraddetta dalla sentenza 13 luglio 2006,
causa C‑4/03, GAT (Racc. pag. I‑6509), menzionata nella decisione di rinvio,
nella quale la Corte ha giudicato che l'art. 16, punto 4, della convenzione di
Bruxelles, disposizione in sostanza identica all'art. 22, punto 4, del
regolamento n. 44/2001, si applica ad ogni controversia nella quale viene
messa in discussione la validita di un brevetto, sia mediante azione
giudiziaria sia in via di eccezione, attribuendo cosi una competenza esclusiva
ai giudici dello Stato nel quale il brevetto e stato registrato.

46      Infatti, tale giurisprudenza non e trasponibile alle controversie
nelle quali viene sollevata una questione sulla validita di una decisione
degli organi di una societa. Poiche la validita del brevetto di cui trattasi e
una premessa indispensabile, in particolare nell'ambito di ogni azione per
contraffazione, rientra nell'interesse di una buona amministrazione della
giustizia che sia riconosciuta competenza esclusiva a conoscere di ogni
controversia nella quale viene contestata tale validita ai giudici dello Stato
membro nel cui territorio e stato domandato o effettuato il deposito o la
registrazione di tale brevetto, trovandosi questi nella posizione migliore per
prenderne conoscenza. Come e stato rilevato ai punti 37‑39 della presente
sentenza, cosi non avviene nel caso dei giudici della sede di una societa,
parte di una controversia contrattuale, che si avvale di un'asserita
invalidita della decisione di stipulare un contratto adottata dai propri
organi.

47      Tenuto conto di tutto quanto sopra considerato, la prima questione va
risolta dichiarando che l'art. 22, punto 2, del regolamento n. 44/2001 deve
essere interpretato nel senso che non si applica ad una controversia nel cui
ambito una societa deduce l'inopponibilita di un contratto nei suoi confronti
in ragione dell'asserita invalidita, per violazione del suo statuto, della
decisione dei suoi organi che ha portato alla conclusione del predetto
contratto.

  _Sulla seconda e terza questione_

48      Considerata la soluzione data alla prima questione, non si rende
necessario risolvere la seconda e la terza questione.

  **Sulle spese**

49      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**L 'art. 22, punto 2, del regolamento (CE) del Consiglio 22 dicembre 2000, n.
44/2001, concernente la competenza giurisdizionale, il riconoscimento e
l'esecuzione delle decisioni in materia civile e commerciale, va interpretato
nel senso che non si applica ad una controversia nel cui ambito una societa
deduce l'inopponibilita di un contratto nei suoi confronti in ragione
dell'asserita invalidita, per violazione del suo statuto, di una decisione dei
suoi organi che ha portato alla conclusione del predetto contratto.**

Firme

* * *

*Lingua processuale: il tedesco. 


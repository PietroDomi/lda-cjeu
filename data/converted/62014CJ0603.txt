

SENTENZA DELLA CORTE (Nona Sezione)

10 dicembre 2015 ( *1 )

«Impugnazione — Marchio comunitario — Domanda di marchio denominativo The
English Cut — Opposizione del titolare dei marchi nazionali e comunitari
denominativi e figurativi contenenti gli elementi denominativi “El Corte
Inglés” — Regolamento (CE) n. 207/2009 — Articolo 8, paragrafo 1, lettera b) —
Rischio di confusione — Articolo 8, paragrafo 5 — Rischio che il pubblico
interessato operi un ravvicinamento con un marchio che gode di notorietà —
Grado di somiglianza richiesto»

Nella causa C‑603/14 P,

avente ad oggetto un’impugnazione, ai sensi dell’articolo 56 dello Statuto
della Corte di giustizia dell’Unione europea, proposta il 29 dicembre 2014,

El Corte Inglés SA, con sede in Madrid (Spagna), rappresentata da J. Rivas
Zurdo, abogado,

ricorrente,

procedimento in cui l’altra parte è:

Ufficio per l’armonizzazione nel mercato interno (marchi, disegni e modelli)
(UAMI), rappresentato da J. Crespo Carrillo, in qualità di agente,

convenuto in primo grado,

LA CORTE (Nona Sezione),

composta da J. Malenovský (relatore), facente funzione di presidente di
sezione, M. Safjan e K. Jürimaë, giudici,

avvocato generale: N. Wahl

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

Con la sua impugnazione, la El Corte Inglés SA (in prosieguo: la «El Corte
Inglés») chiede l’annullamento della sentenza del Tribunale dell’Unione
europea del 15 ottobre 2014, El Corte Inglés/UAMI – English Cut (The English
Cut) (T‑515/12, EU:T:2014:882; in prosieguo: la «sentenza impugnata»), con la
quale quest’ultimo ha respinto il suo ricorso diretto all’annullamento della
decisione della prima commissione di ricorso dell’Ufficio per l’armonizzazione
nel mercato interno (marchi, disegni e modelli) (UAMI), del 6 settembre 2012
(procedimento R 1673/2011-1; in prosieguo: la «decisione controversa»)
relativa ad un procedimento di opposizione tra tale società e la The English
Cut SL (in prosieguo: la «The English Cut»).  
  
---|---  
  
Contesto normativo

2

|

L’articolo 8 del regolamento (CE) n. 207/2009 del Consiglio, del 26 febbraio
2009, sul marchio comunitario (GU L 78, pag. 1), così dispone:

«1. In seguito all’opposizione del titolare di un marchio anteriore, il
marchio richiesto è escluso dalla registrazione se:

(...)

|

b)

|

a causa dell’identità o della somiglianza di detto marchio col marchio
anteriore e dell’identità o somiglianza dei prodotti o servizi per i quali i
due marchi sono stati richiesti, sussiste un rischio di confusione per il
pubblico del territorio nel quale il marchio anteriore è tutelato; il rischio
di confusione comprende il rischio di associazione con il marchio anteriore.  
  
---|---  
  
2\. Ai sensi del paragrafo 1 si intendono per “marchi anteriori”:

a)

|

i seguenti tipi di marchi la cui data di deposito sia anteriore a quella della
domanda di marchio comunitario, tenuto eventualmente conto del diritto di
priorità che per essi può essere invocato:

|

i)

|

marchi comunitari;  
  
---|---  
  
ii)

|

marchi registrati nello Stato membro o, per quanto riguarda il Belgio, il
Lussemburgo e i Paesi Bassi, presso l’Ufficio del Benelux per la proprietà
intellettuale,  
  
---|---  
  
(...)  
  
(...)

5\. In seguito all’opposizione del titolare di un marchio anteriore ai sensi
del paragrafo 2, la registrazione del marchio depositato è altresì esclusa se
il marchio è identico o simile al marchio anteriore o se ne viene richiesta la
registrazione per prodotti o servizi non simili a quelli per i quali è
registrato il marchio anteriore, qualora, nel caso di un marchio comunitario
anteriore, quest’ultimo sia il marchio che gode di notorietà nella Comunità o,
nel caso di un marchio nazionale anteriore, quest’ultimo sia un marchio che
gode di notorietà nello Stato membro in questione e l’uso senza giusto motivo
del marchio richiesto possa trarre indebito vantaggio dal carattere distintivo
o dalla notorietà del marchio anteriore o recare pregiudizio agli stessi».  
  
Fatti e decisione controversa

3

|

Il 9 febbraio 2010 la The English Cut ha presentato all’UAMI una domanda di
registrazione come marchio comunitario del segno denominativo «The English
Cut».  
  
---|---  
  
4

|

I prodotti per i quali è stata chiesta la registrazione rientrano nella classe
25 ai sensi dell’Accordo di Nizza relativo alla classificazione internazionale
dei prodotti e dei servizi ai fini della registrazione dei marchi, del 15
giugno 1957, come riveduto e modificato (in prosieguo: l’«Accordo di Nizza»),
e corrispondono alla seguente descrizione:

«Vestiti, tranne abiti, pantaloni e giacche; scarpe, cappelleria».  
  
---|---  
  
5

|

La domanda di registrazione di tale marchio comunitario è stata pubblicata nel
Bollettino dei marchi comunitari n. 2010/122, del 6 luglio 2010.  
  
---|---  
  
6

|

Il 4 ottobre 2010 la El Corte Inglés ha proposto opposizione alla
registrazione di tale marchio per i prodotti di cui al punto 4 della presente
sentenza.  
  
---|---  
  
7

|

L’opposizione era in particolare fondata sui seguenti marchi anteriori:

|

—

|

il marchio spagnolo denominativo El Corte Inglés, registrato con il numero
166450 per «scarpe», rientranti nella classe 25, ai sensi dell’accordo di
Nizza, e  
  
---|---  
  
—

|

i marchi comunitari figurativi registrati con i numeri 5428255 e 5428339, in
particolare per gli «articoli di abbigliamento, scarpe, cappelleria»,
rientranti nella classe 25, ai sensi dell’accordo di Nizza, nonché per i
servizi seguenti: «pubblicità; gestione di affari commerciali; amministrazione
commerciale; lavori di ufficio», rientranti nella classe 35, ai sensi
dell’accordo di Nizza. Tali marchi riguardavano i segni figurativi riprodotti
di seguito:  
  
---|---  
  
8

|

Gli impedimenti dedotti a sostegno dell’opposizione erano quelli di cui
all’articolo 8, paragrafi 1, lettera b), e 5, del regolamento n. 207/2009.  
  
---|---  
  
9

|

Il 12 luglio 2011 la divisione di opposizione dell’UAMI ha respinto
l’opposizione.  
  
---|---  
  
10

|

Il 16 agosto 2011 la El Corte Inglés ha proposto un ricorso contro tale
decisione. Con la decisione controversa, la prima commissione di ricorso
dell’UAMI ha respinto detto ricorso.  
  
---|---  
  
11

|

In primo luogo, nei limiti in cui l’opposizione era fondata sull’articolo 8,
paragrafo 1, lettera b), del regolamento n. 207/2009, la commissione di
ricorso ha dichiarato, riguardo alla sussistenza di una somiglianza, ai sensi
di tale disposizione, tra i segni in conflitto, che questi ultimi non
presentavano alcun elemento di somiglianza sui piani visivo o fonetico. Così,
sul piano concettuale, essa ha ritenuto che il segno denominativo «The English
Cut», considerato nel suo complesso, fosse percepito come una denominazione di
fantasia da parte del pubblico spagnolo con un grado non elevato di padronanza
della lingua inglese. Tuttavia, essa ha ammesso che, nonostante il basso
livello di conoscenza della lingua inglese da parte dei consumatori spagnoli
medi, il termine inglese «English» sarebbe compreso dalla maggior parte di
tali consumatori come esprimente un concetto analogo a quello espresso dal
termine spagnolo «Inglés».  
  
---|---  
  
12

|

Di conseguenza, la commissione di ricorso ha ritenuto che i segni in conflitto
presentassero una somiglianza concettuale legata a uno dei loro elementi
denominativi, e ciò anche se, nel loro complesso, non erano simili.  
  
---|---  
  
13

|

Procedendo, poi, alla valutazione complessiva del rischio di confusione, la
commissione di ricorso ha ritenuto che le parole «El Corte» e «Cut»
rappresentassero gli elementi dominanti dei segni in conflitto e che il
pubblico di riferimento non fosse in grado di stabilire alcuna «coincidenza
concettuale» tra le stesse. Da ciò essa è giunta alla conclusione che tali
segni presentavano sì una somiglianza concettuale, da essa espressamente
qualificata come «minima», al punto 43 della decisione controversa, ma che
essi erano tuttavia complessivamente differenti, di modo che l’opposizione,
nei limiti in cui era fondata sull’articolo 8, paragrafo 1, lettera b), del
regolamento n. 207/2009, doveva essere respinta.  
  
---|---  
  
14

|

In secondo luogo, nei limiti in cui l’opposizione era fondata sull’articolo 8,
paragrafo 5, del regolamento n. 207/2009, la commissione di ricorso ha
ritenuto che, nonostante la considerevole notorietà di cui godevano i marchi
anteriori nel settore della grande distribuzione, la El Corte Inglés non
avesse prodotto prove sufficienti dell’esistenza effettiva o potenziale del
pregiudizio o dell’indebito vantaggio tratto dalla notorietà di detti marchi.
Di conseguenza, essa ha respinto l’opposizione proposta dalla El Corte Inglés
sulla base di tale disposizione.  
  
---|---  
  
Procedimento dinanzi al Tribunale e sentenza impugnata

15

|

Con atto introduttivo depositato presso la cancelleria del Tribunale il 22
novembre 2012, la El Corte Inglés ha proposto un ricorso diretto
all’annullamento della decisione controversa.  
  
---|---  
  
16

|

A sostegno del proprio ricorso, la El Corte Inglés ha dedotto due motivi, il
primo vertente sulla violazione dell’articolo 8, paragrafo 1, lettera b), del
regolamento n. 207/2009, e il secondo vertente sulla violazione dell’articolo
8, paragrafo 5, di detto regolamento.  
  
---|---  
  
17

|

Con la sentenza impugnata, il Tribunale ha respinto integralmente il ricorso.  
  
---|---  
  
18

|

Per quanto riguarda il primo motivo, il Tribunale ha, innanzitutto,
considerato che, nei limiti in cui le constatazioni della commissione di
ricorso relative alla definizione del pubblico di riferimento e al confronto
tra i prodotti e i servizi considerati non erano contestate dalle parti ed
erano prive di errori, esse dovevano essere confermate.  
  
---|---  
  
19

|

Riguardo, poi, alla somiglianza dei segni in conflitto, ai sensi dell’articolo
8, paragrafo 1, del regolamento n. 207/2009, il Tribunale ha rilevato, da un
lato, che essi comprendevano parole composte da un numero diverso di lettere e
provenienti da lingue distinte e, dall’altro, che essi avevano una pronuncia e
un numero di sillabe dissimili. Il Tribunale ne ha dedotto che la commissione
di ricorso ha ritenuto correttamente che detti segni non fossero simili né sul
piano visivo né sul piano fonetico. Per contro, per quanto riguarda il piano
concettuale, il Tribunale ha rilevato che i segni in conflitto avevano lo
stesso significato letterale, ossia «il taglio inglese». Tuttavia, esso ha
ritenuto che i consumatori spagnoli fossero in grado di percepire il carattere
identico di tale significato solo dopo aver tradotto nella propria lingua il
segno denominativo «The English Cut», circostanza tale da escludere che
operino un ravvicinamento concettuale immediato tra i segni in conflitto. Di
conseguenza, il Tribunale, al punto 29 della sentenza impugnata, ha
qualificato come «tenue» il grado di somiglianza concettuale esistente tra
tali segni.  
  
---|---  
  
20

|

Infine, al termine della sua analisi, il Tribunale ha dichiarato, al punto 33
della sentenza impugnata, che sussisteva una somiglianza concettuale tenue, ma
che non esisteva alcuna somiglianza visiva o fonetica tra i segni in
conflitto. Di conseguenza, esso ha ritenuto che la commissione di ricorso
fosse giunta correttamente alla conclusione secondo la quale i segni erano
complessivamente differenti. Reputando insussistente una delle condizioni
cumulative per l’applicazione dell’articolo 8, paragrafo 1, lettera b), del
regolamento n. 207/2009, il Tribunale ha deciso che non si doveva procedere
alla valutazione complessiva del rischio di confusione. Di conseguenza, esso
ha respinto il primo motivo in quanto infondato.  
  
---|---  
  
21

|

Per quanto riguarda il secondo motivo, il Tribunale l’ha respinto in quanto
infondato, con la motivazione che, sebbene i marchi anteriori godessero di
grandissima notorietà, dal confronto dei segni in conflitto effettuato
nell’ambito del primo motivo risultava che questi ultimi non erano simili, di
modo che la condizione relativa al loro carattere identico o simile,
necessaria ai fini dell’applicazione dell’articolo 8, paragrafo 5, del
regolamento n. 207/2009, non sussisteva nella specie.  
  
---|---  
  
Conclusioni delle parti dinanzi alla Corte

22

|

La El Corte Inglés chiede che la Corte voglia:

|

—

|

annullare integralmente la sentenza impugnata, e  
  
---|---  
  
—

|

condannare alle spese la parte o le parti che si oppongono all’impugnazione.  
  
---|---  
  
23

|

L’UAMI chiede che la Corte voglia:

|

—

|

respingere il ricorso in quanto in parte irricevibile e in parte infondato; e  
  
---|---  
  
—

|

condannare la El Corte Inglés alle spese.  
  
---|---  
  
Sull’impugnazione

24

|

A sostegno della sua impugnazione, la El Corte Inglés deduce tre motivi
vertenti, rispettivamente, in primo luogo su uno snaturamento dei fatti da
parte del Tribunale, in secondo luogo sulla violazione dell’articolo 8,
paragrafo 1, lettera b), del regolamento n. 207/2009 e, in terzo luogo, sulla
violazione dell’articolo 8, paragrafo 5, di tale regolamento.  
  
---|---  
  
Sul primo motivo, vertente su uno snaturamento dei fatti da parte del
Tribunale

25

|

Secondo la El Corte Inglés, poiché la decisione controversa individua una
somiglianza concettuale tra i segni in conflitto, il Tribunale non poteva,
senza snaturare i fatti del caso, sminuire la rilevanza di tale somiglianza
qualificandola, ai punti 29, 30 e 33 della sentenza impugnata, come «leggera»
o «minima».  
  
---|---  
  
26

|

A tale proposito occorre osservare che una siffatta affermazione si basa su
una lettura erronea della decisione controversa. Infatti, sebbene in vari
punti di tale decisione la commissione di ricorso individui una somiglianza
concettuale tra i segni in conflitto senza caratterizzarla, per contro, al
punto 43 di tale decisione, essa ha espressamente qualificato la somiglianza
come «minima». Di conseguenza, nel rilevare, al punto 30 della sentenza
impugnata, che la commissione di ricorso aveva riconosciuto la sussistenza di
una somiglianza concettuale «minima» tra i segni in conflitto e nel decidere,
ai punti 29 e 33 di tale sentenza, di qualificarla come «tenue», il Tribunale
non ha snaturato i fatti del caso e, pertanto, non ha sminuito la rilevanza
della somiglianza constatata dalla decisione controversa.  
  
---|---  
  
27

|

In ogni caso, si deve rilevare che il carattere leggero, tenue o minimo di una
somiglianza concettuale rientra in una valutazione dei fatti del caso. Orbene,
il Tribunale non è vincolato a una siffatta valutazione operata dalla
commissione di ricorso, laddove essa faccia parte della motivazione della
decisione la cui legittimità è contestata dinanzi a sé (v., in tal senso,
sentenza Les Éditions Albert René/UAMI, C‑16/06 P, EU:C:2008:739, punti 47 e
48).  
  
---|---  
  
28

|

In tali circostanze, occorre respingere il primo motivo in quanto infondato.  
  
---|---  
  
Sul secondo motivo, vertente su una violazione dell’articolo 8, paragrafo 1,
lettera b), del regolamento n. 207/2009

29

|

La El Corte Inglés sostiene che, nell’escludere, ai punti da 26 a 33 della
sentenza impugnata, la sussistenza di qualsivoglia somiglianza visiva e
fonetica tra i segni in conflitto nonché nel riconoscere unicamente una
somiglianza concettuale tenue tra gli stessi, il Tribunale ha violato le
disposizioni dell’articolo 8, paragrafo 1, lettera b), del regolamento n.
207/2009.  
  
---|---  
  
30

|

Tuttavia, una siffatta argomentazione tende a rimettere in discussione la
valutazione dei fatti operata dal Tribunale.  
  
---|---  
  
31

|

Orbene, dall’articolo 256, paragrafo 1, TFUE e dall’articolo 58, primo comma,
dello Statuto della Corte di giustizia dell’Unione europea, risulta che
l’impugnazione è limitata alle questioni di diritto. Poiché la valutazione dei
fatti e degli elementi di prova non costituisce una questione di diritto
soggetta in quanto tale al controllo della Corte nell’ambito di
un’impugnazione, solo il Tribunale è quindi competente ad accertare e valutare
tali fatti ed elementi (v. in tal senso, in particolare, sentenza Les Éditions
Albert René/UAMI, C‑16/06 P, EU:C:2008:739, punto 68, e ordinanza Repsol
YPF/UAMI, C‑466/13 P, EU:C:2014:2331, punto 54).  
  
---|---  
  
32

|

Di conseguenza, il secondo motivo deve essere respinto in quanto irricevibile.  
  
---|---  
  
Sul terzo motivo, vertente su una violazione dell’articolo 8, paragrafo 5, del
regolamento n. 207/2009

Argomenti delle parti

33

|

La El Corte Inglés sostiene che, secondo la giurisprudenza della Corte, il
grado di somiglianza tra i segni in conflitto richiesto per l’applicazione,
rispettivamente, dei paragrafi 1, lettera b), e 5 dell’articolo 8 del
regolamento n. 207/2009 è differente. Infatti, dalla giurisprudenza della
Corte, e più in particolare dai punti da 72 a 78 della sentenza Intra-
Presse/Golden Balls (C‑581/13 P e C‑582/13 P, EU:C:2014:2387), risulterebbe
che, contrariamente al paragrafo 1, lettera b), dell’articolo 8 del
regolamento n. 207/2009, il paragrafo 5 di tale articolo richiede soltanto un
tenue grado di somiglianza tra i segni in conflitto. Di conseguenza, poiché,
nella specie, il Tribunale ha ammesso la sussistenza di una somiglianza
concettuale, ancorché tenue, tra tali segni, detto giudice avrebbe
erroneamente omesso di esaminare se, a causa della presenza di altri fattori
pertinenti, quali la rinomanza o la notorietà dei marchi anteriori, tale tenue
grado di somiglianza concettuale non fosse tuttavia sufficiente affinché il
pubblico interessato stabilisse un nesso tra detti segni.  
  
---|---  
  
34

|

L’UAMI fa valere che la sentenza Intra-Presse/Golden Balls (C‑581/13 P e
C‑582/13 P, EU:C:2014:2387) sulla quale si basa la El Corte Inglés per
sviluppare i suoi argomenti deve essere posta in prospettiva con le sentenze
Calvin Klein Trademark Trust/UAMI (C‑254/09 P, EU:C:2010:488) e Ferrero/UAMI
(C‑552/09 P, EU:C:2011:177). In queste due sentenze, la Corte avrebbe,
infatti, dichiarato che il Tribunale aveva correttamente concluso per la
manifesta inapplicabilità dell’articolo 8, paragrafo 5, del regolamento n.
40/94, le cui disposizioni erano identiche a quelle dell’articolo 8, paragrafo
5, del regolamento n. 207/2009, sebbene avesse rilevato la presenza di un
termine o di un elemento figurativo comune in occasione dell’esame delle
condizioni per l’applicazione dell’attuale tutela prevista all’articolo 8,
paragrafo 1, lettera b), di quest’ultimo regolamento.  
  
---|---  
  
35

|

Secondo l’UAMI, tale differenza di soluzioni si spiega con la circostanza che
nelle cause che hanno dato luogo alle sentenze Calvin Klein Trademark
Trust/UAMI (C‑254/09 P, EU:C:2010:488) e Ferrero/UAMI (C‑552/09 P,
EU:C:2011:177), contrariamente alla situazione esistente nella sentenza Intra-
Presse/Golden Balls (C‑581/13 P e C‑582/13 P, EU:C:2014:2387), il Tribunale
aveva preso in considerazione, sin dalla fase del confronto visivo, fonetico e
concettuale dei segni in conflitto, fattori quali gli elementi distintivi e
dominanti di ciascuno di tali segni che, in altre situazioni, sarebbero
esaminati solo nell’ambito di una valutazione complessiva del rischio di
confusione. L’UAMI ne deduce che, quando il Tribunale prende in considerazione
gli elementi distintivi e dominanti di ciascuno dei segni in conflitto sin
dalla fase del confronto tra gli stessi, situazione che ricorre nella specie,
ma al termine di tale esame giunge alla conclusione che non ci sono,
nonostante la sussistenza di una leggera somiglianza concettuale, rischi di
confusione, tale giudice può da ciò legittimamente dedurre che l’applicazione
dell’articolo 8, paragrafo 5, del regolamento n. 207/2009 sia necessariamente
esclusa.  
  
---|---  
  
36

|

In via subordinata, l’UAMI sostiene che, sebbene formalmente il Tribunale non
avesse espressamente esaminato, nell’ambito dell’applicazione dell’articolo 8,
paragrafo 5, del regolamento n. 207/2009, se la leggera somiglianza
concettuale, accertata in occasione dell’esame delle condizioni per
l’applicazione del paragrafo 1, lettera b), del medesimo articolo, fosse
sufficiente affinché il pubblico stabilisse un nesso tra i segni in conflitto,
si deve tuttavia dedurre da talune considerazioni del Tribunale sviluppate
nell’ambito di tale esame che neanche l’articolo 8, paragrafo 5, del
regolamento n. 207/2009 troverebbe applicazione, sulla base del rilievo che i
consumatori sarebbero in grado di percepire, eventualmente, che i segni in
conflitto hanno un significato identico solamente dopo aver tradotto il segno
«The English Cut» nella loro lingua madre, di modo che essi non opererebbero
un ravvicinamento concettuale immediato tra tali segni.  
  
---|---  
  
Giudizio della Corte

37

|

In via preliminare occorre rilevare che le disposizioni dei paragrafi 1,
lettera b), e 5 dell’articolo 8 del regolamento n. 207/2009 riproducono
pedissequamente quelle dei paragrafi 1, lettera b), e 5 dell’articolo 8 del
regolamento (CE) n. 40/94 del Consiglio, del 20 dicembre 1993, sul marchio
comunitario (GU 1994, L 11, pag. 1). Di conseguenza, la giurisprudenza della
Corte relativa ai paragrafi 1, lettera b), e 5 dell’articolo 8 del regolamento
n. 40/94 deve essere considerata pertinente per l’interpretazione dei
paragrafi 1, lettera b), e 5 dell’articolo 8 del regolamento n. 207/2009.  
  
---|---  
  
38

|

Dal tenore letterale dell’articolo 8, paragrafo 5, del regolamento n. 207/2009
risulta che la sua applicazione è subordinata a tre condizioni riguardanti, in
primo luogo, l’identità o la somiglianza dei segni in conflitto, in secondo
luogo, l’esistenza di notorietà del marchio anteriore invocato a sostegno
dell’opposizione e, in terzo luogo, la sussistenza del rischio che colui che
usa senza giusto motivo il segno di cui è richiesta la registrazione come
marchio tragga indebito vantaggio dal carattere distintivo o dalla notorietà
del marchio anteriore o rechi pregiudizio agli stessi. Inoltre, da tale tenore
letterale deriva che le tre condizioni sopra richiamate devono essere
considerate come cumulative. Infine, si deve rilevare che la condizione
relativa all’identità o alla somiglianza dei segni in conflitto è comune ai
paragrafi 1, lettera b), e 5 dell’articolo 8 di tale regolamento.  
  
---|---  
  
39

|

Dato che non risulta né dal tenore letterale dei paragrafi 1, lettera b), e 5
dell’articolo 8 del regolamento n. 207/2009 né dalla giurisprudenza della
Corte che la nozione di somiglianza abbia un significato diverso in ciascuno
di tali paragrafi, ne discende in particolare che, quando in occasione
dell’esame delle condizioni per l’applicazione dell’articolo 8, paragrafo 1,
lettera b), di tale regolamento il Tribunale conclude per l’insussistenza di
una somiglianza tra i segni in conflitto, anche il paragrafo 5 del medesimo
articolo è, necessariamente, inapplicabile al caso di specie. Al contrario,
quando il Tribunale ritiene, nell’ambito dello stesso esame, che sussista una
certa somiglianza tra i segni in conflitto, una siffatta constatazione vale
allo stesso modo per l’applicazione sia del paragrafo 1, lettera b), sia del
paragrafo 5 dell’articolo 8 dello stesso regolamento.  
  
---|---  
  
40

|

Tuttavia, qualora il grado della somiglianza in parola non risulti sufficiente
per comportare l’applicazione dell’articolo 8, paragrafo 1, lettera b), del
regolamento n. 207/2009, non se ne può desumere che l’applicazione del
paragrafo 5 di tale articolo sia necessariamente esclusa.  
  
---|---  
  
41

|

Infatti, i gradi di somiglianza tra i segni in conflitto richiesti dall’uno e
dall’altro paragrafo di tale disposizione sono diversi. Mentre l’applicazione
dell’articolo 8, paragrafo 1, lettera b), del regolamento n. 207/2009 è
subordinata alla constatazione di un grado di somiglianza tra tali segni che
sia atta a generare, nella mente del pubblico interessato, un rischio di
confusione tra gli stessi, la sussistenza di un siffatto rischio non è,
invece, richiesta come condizione per l’applicazione del paragrafo 5 del
medesimo articolo.  
  
---|---  
  
42

|

Poiché l’articolo 8, paragrafo 5, del regolamento n. 207/2009 si limita a
richiedere che la somiglianza esistente sia atta a portare il pubblico
interessato non già a confondere i segni in conflitto, ma ad operare un
ravvicinamento tra loro, vale a dire stabilire un nesso tra gli stessi, si
deve giungere alla conclusione che la tutela prevista da tale disposizione a
favore dei marchi notori può applicarsi anche se i segni in conflitto
presentano un grado di somiglianza minore (v., per analogia, sentenze Adidas-
Salomon e Adidas Benelux, C‑408/01, EU:C:2003:582, punti 27, 29 e 31, nonché
Intel Corporation, C‑252/07, EU:C:2008:655, punti 57, 58 e 66).  
  
---|---  
  
43

|

Ne consegue che, nell’ipotesi in cui l’esame delle condizioni per
l’applicazione dell’articolo 8, paragrafo 1, lettera b), del regolamento n.
207/2009 abbia rivelato una certa somiglianza tra i segni in conflitto, spetta
al Tribunale, al fine di determinare, in tal caso, se le condizioni per
l’applicazione del paragrafo 5 del medesimo articolo siano soddisfatte,
esaminare se a causa della presenza di altri fattori pertinenti, quali la
rinomanza o la notorietà del marchio anteriore, il pubblico interessato sia in
grado di stabilire un nesso tra tali segni (v., in tal senso, sentenza Intra-
Presse/Golden Balls, C‑581/13 P e C‑582/13 P, EU:C:2014:2387, punto 73).  
  
---|---  
  
44

|

È alla luce delle considerazioni che precedono che occorre esaminare se, nella
specie, come sostenuto dalla El Corte Inglés, il Tribunale abbia violato
l’articolo 8, paragrafo 5, del regolamento n. 207/2009.  
  
---|---  
  
45

|

A tale riguardo, si deve rilevare che, in occasione dell’esame delle
condizioni per l’applicazione dell’articolo 8, paragrafo 1, lettera b), di
tale regolamento, il Tribunale ha accertato, al punto 29 della sentenza
impugnata, la sussistenza di una somiglianza concettuale tenue tra i segni in
conflitto. Tuttavia, al punto 33 di tale sentenza, esso ha ritenuto che, in
considerazione dell’assenza di somiglianza visiva e fonetica, nella decisione
controversa si era correttamente constatato che tali segni erano
complessivamente differenti. Di conseguenza, il Tribunale ha dichiarato che,
poiché non sussisteva una delle condizioni cumulative per l’applicazione
dell’articolo 8, paragrafo 1, lettera b), del regolamento n. 207/2009, non si
doveva procedere alla valutazione complessiva del rischio di confusione.  
  
---|---  
  
46

|

Tuttavia, per quanto riguarda la valutazione delle condizioni per
l’applicazione dell’articolo 8, paragrafo 5, del regolamento n. 207/2009, il
Tribunale ha indicato, al punto 39 della sentenza impugnata, che dal confronto
tra i segni in conflitto, effettuato nell’ambito del paragrafo 1, lettera b),
di tale articolo, risultava che questi ultimi non erano simili e, pertanto,
che le condizioni per l’applicazione del paragrafo 5 di tale articolo non
sussistevano.  
  
---|---  
  
47

|

Orbene, nel decidere in tal senso, il Tribunale ha commesso un errore di
diritto. Infatti, quest’ultimo non poteva ignorare la propria constatazione,
contenuta al punto 29 della sentenza impugnata, secondo la quale sussisteva
una somiglianza concettuale tra i segni in conflitto.  
  
---|---  
  
48

|

In tali circostanze, il Tribunale avrebbe dovuto esaminare se tale grado di
somiglianza, benché tenue, non fosse sufficiente, a causa della presenza di
altri fattori pertinenti, quali la rinomanza o la notorietà del marchio
anteriore, affinché il pubblico interessato stabilisse un nesso tra detti
segni, ai sensi dell’articolo 8, paragrafo 5, del regolamento n. 207/2009.  
  
---|---  
  
49

|

Tale conclusione non è rimessa in discussione dalla giurisprudenza della Corte
risultante dalle sentenze Calvin Klein Trademark Trust/UAMI (C‑254/09 P,
EU:C:2010:488) e Ferrero/UAMI (C‑552/09 P, EU:C:2011:177) richiamate
dall’UAMI, nei limiti in cui tali sentenze riguardavano situazioni diverse. In
particolare, sebbene in tali cause esisteva un termine o un elemento comune
tra i segni in conflitto, il Tribunale aveva formalmente constatato,
contrariamente alla sentenza impugnata, l’insussistenza di una somiglianza tra
i segni in conflitto.  
  
---|---  
  
50

|

Infine, anche supponendo che, come sostenuto dall’UAMI, dalla sentenza
impugnata si possa dedurre che il Tribunale, dopo aver proceduto all’esame
relativo alla sussistenza di un eventuale nesso tra i segni in conflitto, sia
pervenuto alla conclusione che, nella specie, le condizioni per l’applicazione
dell’articolo 8, paragrafo 5, del regolamento n. 207/2009 non sussistevano in
quanto dall’esame da esso svolto delle condizioni per l’applicazione del
paragrafo 1, lettera b), di tale articolo, risultava che i consumatori
interessati non erano in grado di operare un ravvicinamento concettuale
immediato tra i segni in conflitto, si dovrebbe ritenere che un siffatto
motivo sia viziato da un errore di diritto. Infatti, i pregiudizi di cui
all’articolo 8, paragrafo 5, di tale regolamento non richiedono che il
ravvicinamento che i consumatori sarebbero in grado di fare tra i segni in
conflitto sia immediato.  
  
---|---  
  
51

|

In tali circostanze, si deve accogliere il terzo motivo dell’impugnazione in
quanto fondato.  
  
---|---  
  
52

|

Ne consegue che si deve annullare la sentenza impugnata nella parte in cui con
essa si è statuito che dalla circostanza che i segni in conflitto non
presentavano un grado di somiglianza sufficiente per comportare l’applicazione
dell’articolo 8, paragrafo 1, lettera b), del regolamento n. 207/2009 derivava
che pertanto, nel caso di specie, non sussistevano nemmeno le condizioni per
l’applicazione del paragrafo 5 di tale articolo. Occorre respingere
l’impugnazione quanto al resto.  
  
---|---  
  
Sul ricorso dinanzi al Tribunale

53

|

Conformemente all’articolo 61, primo comma, dello Statuto della Corte di
giustizia, quando la Corte annulla la decisione del Tribunale, può statuire
essa stessa definitivamente sulla controversia, qualora lo stato degli atti lo
consenta, oppure rinviare la causa al Tribunale affinché sia decisa da
quest’ultimo.  
  
---|---  
  
54

|

Orbene, nella presente causa non sono soddisfatte le condizioni affinché la
Corte possa statuire definitivamente sulla controversia. Infatti, come risulta
dal punto 48 della presente sentenza, spetta al Tribunale esaminare, nei
fatti, se il grado di somiglianza, benché tenue, tra i segni in conflitto,
accertato al punto 29 della sentenza impugnata in occasione dell’esame delle
condizioni per l’applicazione dell’articolo 8, paragrafo 1, lettera b), del
regolamento n. 207/2009, non fosse sufficiente, a causa della presenza di
altri fattori pertinenti, quali la rinomanza o la notorietà del marchio
anteriore, affinché il pubblico interessato stabilisse un nesso tra detti
segni, ai sensi dell’articolo 8, paragrafo 5, di tale regolamento.  
  
---|---  
  
55

|

Di conseguenza, occorre rinviare la causa dinanzi al Tribunale e riservare le
spese.  
  
---|---  
|

Per questi motivi, la Corte (Nona Sezione) dichiara e statuisce:  
  
---|---  
|  |

1)

|

La sentenza del Tribunale dell’Unione europea del 15 ottobre 2014, El Corte
Inglés/UAMI – English Cut (The English Cut) (T‑515/12, EU:T:2014:882), è
annullata nella parte in cui con essa si è statuito che dalla circostanza che
i segni in conflitto non presentano un grado di somiglianza sufficiente per
comportare l’applicazione dell’articolo 8, paragrafo 1, lettera b), del
regolamento (CE) n. 207/2009 del Consiglio, del 26 febbraio 2009, sul marchio
comunitario, deriva che pertanto, nel caso di specie, non sussistevano nemmeno
le condizioni per l’applicazione del paragrafo 5 di tale articolo.  
  
---|---  
|  |

2)

|

L’impugnazione è respinta quanto al resto.  
  
---|---  
|  |

3)

|

La causa è rinviata dinanzi al Tribunale dell’Unione europea.  
  
---|---  
|  |

4)

|

Le spese sono riservate.  
  
---|---  
|

Firme  
  
---|---  
  
* * *

( *1 ) Lingua processuale: lo spagnolo.

  *[""]: Double quotes
  *[*]: Asterisk
  *[?]: Question mark


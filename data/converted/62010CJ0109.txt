

**Causa C ‑109/10 P**

**Solvay SA**

**contro**

**Commissione europea**

«Impugnazione -- Concorrenza -- Mercato della soda nella Comunita -- Abuso di
posizione dominante -- Violazione dei diritti della difesa -- Accesso al
fascicolo -- Audizione dell'impresa»

Massime della sentenza

1.         _Concorrenza -- Procedimento amministrativo -- Accesso al fascicolo -- Oggetto -- Rispetto dei diritti della difesa_

_(Regolamento del Consiglio n.  1/2003, art. 27, n. 2)_

2.         _Concorrenza -- Procedimento amministrativo -- Rispetto dei diritti della difesa -- Audizione delle imprese -- Portata dell'obbligo dopo l'annullamento di una prima decisione della Commissione_

_(Art.  81, n. 1, CE; regolamento del Consiglio n. 1/2003, art. 27)_

1.        Il diritto di accesso al fascicolo nei procedimenti in materia di concorrenza implica che la Commissione dia all'impresa interessata la possibilita di esaminare tutti i documenti contenuti nel fascicolo istruttorio che possano essere rilevanti ai fini della sua difesa. Questi ultimi comprendono tanto i documenti a carico quanto quelli a discarico, fatti salvi i segreti commerciali di altre imprese, i documenti interni della Commissione e ogni altra informazione riservata. 

La violazione del diritto di accesso al fascicolo nel corso del procedimento
antecedente all'adozione di una decisione puo comportare, in linea di
principio, l'annullamento della decisione medesima qualora siano stati
pregiudicati i diritti della difesa. In tale ipotesi, la violazione avvenuta
non viene regolarizzata con il semplice fatto di consentire l'accesso nel
corso del procedimento giurisdizionale relativo ad un ricorso diretto
all'annullamento della decisione della Commissione. Infatti, il sindacato del
Tribunale, limitandosi ad un controllo giurisdizionale dei motivi sollevati,
non ha per oggetto ne per effetto di sostituire un'istruzione completa della
pratica nell'ambito di un procedimento amministrativo. La conoscenza tardiva
di taluni documenti agli atti non ricolloca peraltro l'impresa, che abbia
proposto ricorso nei confronti di una decisione della Commissione, nella
situazione in cui si sarebbe trovata se essa avesse potuto basarsi sugli
stessi documenti per presentare le proprie osservazioni scritte ed orali
dinanzi a tale istituzione.

Qualora l'accesso al fascicolo e, piu in particolare, a documenti a discarico
sia stato concesso nella fase del procedimento giurisdizionale, l'impresa
interessata non deve dimostrare che, se essa avesse avuto accesso ai documenti
non forniti, la decisione della Commissione avrebbe avuto un contenuto
differente, ma soltanto che detti documenti avrebbero potuto essere utili per
la sua difesa. A tale riguardo, se l'impresa interessata non ha avuto accesso
a documenti mancanti nei quali non e escluso che essa avrebbe potuto rinvenire
elementi che le consentissero di dare ai fatti un'interpretazione diversa da
quella accolta dalla Commissione, e se il contenuto di tali documenti non e ne
determinato ne determinabile, non si puo imporre a detta impresa di precisare
gli argomenti che avrebbe potuto invocare qualora avesse avuto a disposizione
i documenti stessi, di cui non poteva materialmente essere a conoscenza.

(v. punti 54-57, 62-63)

2.        Qualora la Commissione, dopo l'annullamento di una decisione che abbia inflitto sanzioni ad imprese che abbiano violato l'art. 81, n. 1, CE a causa di un vizio procedurale concernente esclusivamente le modalita della sua adozione definitiva da parte del collegio dei commissari, adotti una nuova decisione dal contenuto sostanzialmente identico e fondata sugli stessi addebiti, non e necessario che essa proceda ad una nuova audizione delle imprese di cui trattasi. 

Cio non vale, tuttavia, qualora l'adozione della prima decisione sia inficiata
da un vizio, vale a dire una violazione dei diritti della difesa dovuta al
fatto che la Commissione, nel corso del procedimento amministrativo che ha
condotto all'adozione della prima decisione, non ha fornito all'impresa
interessata accesso sufficiente ai documenti e, segnatamente, a quelli che
avrebbero potuto essere utilizzati a difesa della medesima, vizio, questo, ben
anteriore al vizio procedurale citato. In simili circostanze, reiterando la
stessa decisione precedentemente annullata a causa di tale vizio procedurale
senza avviare un nuovo procedimento amministrativo nell'ambito del quale
avrebbe potuto sentire l'impresa interessata dopo averle consentito l'accesso
al fascicolo, la Commissione viola i diritti della difesa di detta impresa.

(v. punti 67-71)

  
  
  
  
  
  

SENTENZA DELLA CORTE (Grande Sezione)

25 ottobre 2011 (*)

«Impugnazione - Concorrenza - Mercato della soda nella Comunita - Abuso di
posizione dominante - Violazione dei diritti della difesa - Accesso al
fascicolo - Audizione dell'impresa»

Nel procedimento C‑109/10 P,

avente ad oggetto l'impugnazione, ai sensi dell'art. 56 dello Statuto della
Corte di giustizia dell'Unione europea, proposta il 26 febbraio 2010,

**Solvay SA** , con sede in Bruxelles (Belgio), rappresentata dagli avv.ti P.
Foriers, R. Jafferali, F. Louis e A. Vallery, avocats,

ricorrente,

procedimento in cui l'altra parte e:

**Commissione europea** , rappresentata dai sigg. J. Currall e F. Castillo de
la Torre, in qualita di agenti, assistiti dall'avv. N. Coutrelis, avocate, con
domicilio eletto in Lussemburgo,

convenuta in primo grado

LA CORTE (Grande Sezione),

composta dal sig. V. Skouris, presidente, dai sigg. J.N. Cunha Rodrigues, K.
Lenaerts, J.-C. Bonichot e U. Lohmus, presidenti di sezione, dal sig. A. Rosas
(relatore), dalla sig.ra R. Silva de Lapuerta, dai sigg. E. Levits, A. Ó
Caoimh, L. Bay Larsen, T. von Danwitz, A. Arabadjiev e E. Jarašiūnas, giudici,

avvocato generale: sig.ra J. Kokott

cancelliere: sig.ra R. Şereş, amministratore

vista la fase scritta del procedimento e in seguito all'udienza del 18 gennaio
2011,

sentite le conclusioni dell'avvocato generale, presentate all'udienza del 14
aprile 2011,

ha pronunciato la seguente

**Sentenza**

1        Con la presente impugnazione la Solvay SA (in prosieguo: la «Solvay»)
chiede l'annullamento della sentenza del Tribunale dell'Unione europea 17
dicembre 2009, causa T‑57/01, Solvay/Commissione (Racc. pag. II‑4621; in
prosieguo: la «sentenza impugnata»), con cui e stato respinto il suo ricorso
diretto all'annullamento della decisione della Commissione 13 dicembre 2000,
2003/6/CE, relativa ad una procedura ai sensi dell'art. 82 del Trattato CE
(COMP/33.133 - C: Carbonato di sodio - Solvay) (GU 2003, L 10, pag. 10; in
prosieguo: la «decisione controversa»), nonche, in subordine, all'annullamento
ovvero alla riduzione dell'ammenda inflittale.

  **Fatti**

2        La Solvay e un'importante impresa chimica. Il suo fondatore, Ernest
Solvay, invento un procedimento che consentiva di produrre sinteticamente la
soda, materia principalmente utilizzata nella fabbricazione del vetro. La soda
viene parimenti utilizzata nell'industria chimica per la produzione di
detergenti, nonche nell'industria metallurgica.

3        Verso il 1870, la Solvay concedeva una licenza di produzione alla
Brunner, Mond & Co., una delle societa che costituivano originariamente la
Imperial Chemical Industries (in prosieguo: l'«ICI»). La Solvay e la Brunner,
Mond & Co. si ripartivano le loro sfere di influenza («cartello di Alkali»),
laddove la Solvay era attiva sul continente europeo, mentre la Brunner, Mond &
Co. lo era nelle Isole britanniche, nel Commonwealth britannico e negli altri
paesi dell'Africa, dell'Asia e dell'America del Sud. L'accordo iniziale veniva
piu volte rinnovato, segnatamente nel 1945.

4        Alla fine degli anni '80, la Solvay era il principale produttore di
soda tanto nella Comunita europea, in cui rappresentava il 60% del mercato,
quanto a livello mondiale. L'ICI ne era il secondo produttore. Seguivano,
quindi, quattro piccoli produttori, vale a dire la Rhone-Poulenc, la Akzo, la
Matthes & Weber nonche la Chemische Fabrik Kalk (in prosieguo: la «CFK»).

5        La soda naturale veniva anche estratta negli Stati Uniti. Il suo
costo di produzione era inferiore a quello della soda sintetica, ma occorreva
aggiungerci le spese di trasporto. Le imprese comunitarie venivano protette
per alcuni anni mediante misure antidumping, ma queste ultime venivano
assoggettate a riesame nel momento in cui la Commissione delle Comunita
europee avviava i procedimenti controversi. Era infatti possibile che il
dumping non risultasse piu comprovato.

6        I produttori dei paesi dell'Europa dell'Est costituivano parimenti
dei concorrenti, peraltro per quantitativi di soda di scarsa rilevanza. Anche
le importazioni provenienti da tali paesi erano state oggetto di misure
antidumping.

7        Sul mercato comunitario si poteva riscontrare una ripartizione delle
sfere di influenza tra la Solvay e l'ICI nonche una compartimentazione dei
mercati nazionali, con differenze di prezzo rilevanti.

8        Sospettando la sussistenza di accordi tra le varie imprese
produttrici della Comunita, la Commissione effettuava, agli inizi del 1989,
verifiche presso i principali produttori di soda facendosi consegnare copia di
numerosi documenti. Tali verifiche sono state completate da richieste di
informazioni.

9        Il 13 marzo 1990, la Commissione inviava una comunicazione degli
addebiti congiunta alla Solvay, all'ICI e alla CFK. Le infrazioni contestate
consistevano in violazioni:

-        dell'art. 85 del Trattato CEE (divenuto art. 85 del Trattato CE, divenuto a sua volta art. 81 CE) da parte della Solvay e dell'ICI, 

-        dell'art. 85 del Trattato da parte della Solvay e della CFK,

-        dell'art. 86 del Trattato CEE (divenuto art. 86 del Trattato CE, a sua volta divenuto art. 82 CE) da parte della Solvay,

-        dell'art. 86 del Trattato da parte dell'ICI. 

10      La Commissione trasmetteva ad ogni singola impresa interessata non
tutti i documenti, bensi unicamente quelli relativi all'infrazione
contestatale. Inoltre, una serie di documenti o passi non venivano trasmessi
alle imprese di cui trattasi per ragioni di riservatezza.

11      Le imprese menzionate venivano invitate ad essere sentite. Sembra che
la Solvay non abbia inteso partecipare alle audizioni.

12      Il 19 dicembre 1990, la Commissione emanava le quattro decisioni
seguenti:

-        la decisione 91/297/CEE, relativa ad un procedimento a norma dell'art. [81 CE] (IV/33.133 - A: Carbonato di sodio - Solvay, ICI) (JO 1991, L 152, pag. 1), con cui contestava alla Solvay e all'ICI, essenzialmente, di aver continuato a ripartirsi il mercato della soda, nonostante il fatto che dette imprese avessero affermato che l'accordo, da esse concluso nel 1945, sarebbe caduto in desuetudine, e con cui, al fine di dimostrare che le condotte delle due imprese non erano autonome («comportamenti paralleli»), accertava, in particolare, il fatto che, in talune circostanze, era la Solvay che vendeva a nome dell'ICI, nonche l'esistenza di frequenti contatti tra le due imprese medesime; 

-        la decisione 91/298/CEE, relativa ad un procedimento a norma dell'art. [81 CE] (IV/33.133 - B: Carbonato di sodio - Solvay, CFK) (JO 1991, L 152, pag. 16), con cui contestava alla Solvay e alla CFK di aver concluso un accordo in materia di prezzi, a fronte della concessione, alla CFK, della garanzia di un quantitativo minimo di vendite da rivedere annualmente; 

-        la decisione 91/299/CEE, relativa ad un procedimento a norma dell'art. [82 CE] (IV/33.133 - C: Carbonato di sodio - Solvay) (JO 1991, L 152, pag. 21), con cui contestava alla Solvay di aver abusato della propria posizione dominante sul mercato applicando sistemi di sconti, incentivi e rimesse sui tonnellaggi marginali, al fine di legare la clientela per la totalita del suo fabbisogno ed escludere la concorrenza; 

-        la decisione 91/300/CEE, relativa ad un procedimento a norma dell'art. [82 CE] (IV/33.133 - D: Carbonato di sodio - ICI) (JO 1991, L 152, pag. 40), in cui contestava analogo comportamento all'ICI. 

13      Le quattro decisioni venivano impugnate dinanzi al Tribunale. La
Solvay chiedeva l'annullamento delle decisioni 91/297 (causa T‑30/91), 91/298
(causa T‑31/91) e 91/299 (causa T‑32/91). L'ICI chiedeva l'annullamento delle
decisioni 91/297 (causa T‑36/91) e 91/300 (causa T‑37/91). Per contro, la CFK
versava l'ammenda inflittale con la decisione 91/298.

14      Si deve ricordare a tal riguardo che, in data 27 febbraio 1992, il
Tribunale ha dichiarato l'inesistenza di una decisione della Commissione
relativa ad un'intesa tra imprese produttrici di policloruro di vinile (PVC)
in considerazione dell'assenza di regolare autenticazione della decisione
medesima (sentenza 27 febbraio 1992, cause riunite T‑79/89, T‑84/89, T‑85/89,
T‑86/89, T‑89/89, T‑91/89, T‑92/89, T‑94/89, T‑96/89, T‑98/89, T‑102/89 e
T‑104/89, BASF e a./Commissione, Racc. pag. II‑315). Nelle cause indicate
supra al punto 13, in cui era ricorrente, la Solvay depositava «ricorsi
ampliativi», in cui deduceva un motivo nuovo volto ad ottenere la declaratoria
di inesistenza della decisione di cui aveva inizialmente chiesto
l'annullamento, facendo rinvio a due comunicati stampa da cui sarebbe emerso
che la Commissione riconosceva di non aver proceduto all'autenticazione di
alcuna decisione da 25 anni.

15      A seguito della pronuncia della Corte, con sentenza 15 giugno 1994,
causa C‑137/92 P, Commissione/BASF e a. (Racc. pag. I‑2555), sull'impugnazione
proposta avverso detta sentenza, il Tribunale ha disposto, nella specie, altre
misure di organizzazione del procedimento, invitando, in particolare, la
Commissione a produrre, inter alia, il testo della decisione impugnata dalla
ricorrente, come autenticata all'epoca. La Commissione ha risposto che le
sembrava opportuno non affrontare la questione della fondatezza di tale motivo
fintantoche il Tribunale non si fosse pronunciato sulla sua ricevibilita.
Poiche il Tribunale ha tuttavia ingiunto alla Commissione, con ordinanza 25
ottobre 1994, di produrre detto testo, l'istituzione ha ottemperato producendo
il testo di detta decisione. All'udienza svoltasi in data 6 e 7 dicembre 1994
sono state sentite le difese orali delle parti nonche le loro risposte ai
quesiti del Tribunale.

16      Il Tribunale ha pronunciato cinque sentenze in data 29 giugno 1995.

17      La decisione 91/297 e stata annullata per violazione dei diritti della
difesa dalle sentenze 29 giugno 1995, causa T‑30/91, Solvay/Commissione (Racc.
pag. II‑1775), e causa T‑36/91, ICI/Commissione (Racc. pag. II‑1847), sulla
base del rilievo che la Commissione non aveva consentito, nell'ambito del
procedimento amministrativo, sufficiente accesso ai documenti e, in
particolare, a quelli che potevano risultare utili per la difesa. Nel rilevare
che il vizio insito nel procedimento amministrativo non poteva essere
regolarizzato nel corso del procedimento giurisdizionale, il Tribunale ha
osservato, segnatamente, al punto 98 della citata sentenza Solvay/Commissione,
che «se la ricorrente avesse potuto, durante il procedimento amministrativo,
avvalersi dei documenti idonei a discolparla, essa avrebbe eventualmente
potuto influenzare le valutazioni del collegio dei membri della Commissione,
perlomeno per quanto riguarda il valore probatorio del comportamento parallelo
e passivo che le veniva contestato per l'inizio e, dunque, per la durata
dell'infrazione». Tanto nella citata sentenza Solvay/Commissione, quanto nella
citata sentenza ICI/Commissione, il Tribunale ha affermato che la Commissione
avrebbe dovuto quantomeno fornire un elenco dei documenti provenienti dalle
altre imprese al fine di consentire una verifica del loro esatto contenuto e
della loro utilita ai fini della difesa.

18      La decisione 91/298 e stata annullata, nella parte riguardante la
Solvay, dalla sentenza 29 giugno 1995, causa T‑31/91, Solvay/Commissione,
(Racc. pag. II‑1821), sulla base del rilievo che la decisione medesima non
aveva costituito oggetto di regolare autenticazione.

19      La decisione 91/299 e stata annullata dalla sentenza 29 giugno 1995,
causa T‑32/91, Solvay/Commissione (Racc. pag. II‑1825), per lo stesso motivo.

20      La decisione 91/300 ha costituito oggetto della sentenza 29 giugno
1995, causa T‑37/91, ICI/Commissione (Racc. pag. II‑1901). Il Tribunale ha
respinto i motivi e gli argomenti relativi alla mancata comunicazione dei
documenti provenienti da altre imprese - sulla base del rilievo che tali
documenti non avrebbero potuto essere utilizzati dalla ricorrente a propria
difesa - nonche relativi alla mancata comunicazione di un elenco di documenti
della ricorrente stessa. La decisione impugnata e stata tuttavia annullata per
difetto di regolare autenticazione.

21      Avverso le citate sentenze 29 giugno 1995, causa T‑31/91,
Solvay/Commissione, e T‑32/91, Solvay/Commissione, la Commissione ha proposto
impugnazione, da cui e scaturita la sentenza 6 aprile 2000, cause riunite
C‑287/95 P e C‑288/95 P, Commissione/Solvay (Racc. pag. I‑2391). Contro la
citata sentenza 29 giugno 1995, causa T‑37/91, ICI/Commissione, l'istituzione
ha parimenti proposto impugnazione, da cui e scaturita la sentenza 6 aprile
2000, causa C‑286/95 P, Commissione/ICI (Racc. pag. I‑2341). Dette
impugnazioni sono state respinte dalla Corte con le due citate sentenze
Commissione/Solvay e Commissione/ICI.

22      Per quanto attiene alla Solvay, in data 13 dicembre 2000 la
Commissione ha emanato due nuove decisioni:

-        La decisione controversa, che e l'equivalente della decisione 91/299. I termini delle due decisioni sono sostanzialmente gli stessi. La decisione controversa contiene, inoltre, una descrizione del procedimento. Suo destinatario e la Solvay, impresa cui la Commissione ha inflitto un'ammenda di EUR 20 milioni. 

-        La decisione 2003/5/CE, relativa ad una procedura ai sensi dell'art. 81 del Trattato CE (COMP/33.133 - B: Carbonato di sodio - Solvay, CFK) (JO 2003, L 10, pag. 1), che e l'equivalente della decisione 91/298, ma che contiene, inoltre, una descrizione del procedimento. Con tale decisione la Commissione ha inflitto alla Solvay un'ammenda di EUR 3 milioni. 

23      Avverso dette decisioni la Solvay ha proposto ricorso. Con sentenza 17
dicembre 2009, causa T‑58/01, Solvay/Commissione (Racc. pag. II‑4781), e con
la sentenza impugnata il Tribunale ha respinto detti ricorsi.

  **Procedimento dinanzi al Tribunale**

24      Considerato che la ricorrente ha dedotto il motivo relativo al mancato
accesso agli atti, il Tribunale ha invitato la Commissione, in data 19
dicembre 2003, a produrre, segnatamente, un elenco contentente l'indicazione
dettagliata di tutti i documenti agli atti. La Commissione, dopo aver chiesto
una proroga del termine impartito, ha fornito un primo, quindi un secondo
elenco. La Solvay ha chiesto la consultazione di taluni documenti. In tale
fase dell'istruttoria la Commissione ha riconosciuto di aver smarrito taluni
fascicoli e di trovarsi, quindi, nell'impossibilita di redigere l'elenco dei
documenti ivi contenuti, atteso che gli indici di tali faldoni risultavano, a
suo dire, parimenti introvabili. La ricorrente e la Commissione hanno
depositato, rispettivamente in data 15 luglio e 17 novembre 2005, proprie
osservazioni scritte in merito all'utilita dei documenti consultati dalla
Solvay ai fini della sua difesa. Una serie di quesiti sono stati poi posti
alle parti nel corso del 2008. L'udienza si e svolta il 26 giugno dello stesso
anno.

  **La sentenza impugnata**

  _L 'argomento dedotto a sostegno della domanda di annullamento della
decisione controversa _

25      La ricorrente ha dedotto sei motivi, articolati su vari capi, ognuno
contenente piu argomenti.

 Primo motivo, relativo al decorso del tempo

-       Erronea applicazione delle regole della prescrizione

26      La Solvay ha sostenuto che nel corso del procedimento di impugnazione
non si sia verificata la prescrizione delle azioni, calcolata alla luce del
regolamento (CEE) del Consiglio 26 novembre 1974, n. 2988, relativo alla
prescrizione in materia di azioni e di esecuzione nel settore del diritto dei
trasporti e della concorrenza della Comunita economica europea (GU L 319, pag.
1). La Commissione avrebbe potuto, a suo parere, adottare una nuova decisione
immediatamente a seguito della pronuncia della citata sentenza 29 giugno 1995,
causa T‑31/91, Solvay/Commissione. Proponendo l'impugnazione l'istituzione
avrebbe assunto un rischio, tanto piu che essa era a conoscenza della citata
sentenza Commissione/BASF e a., in cui la Corte si era pronunciata sulla
questione della mancata autenticazione degli atti.

27      Richiamandosi alla sentenza 15 ottobre 2002, cause riunite C‑238/99 P,
C‑244/99 P, C‑245/99 P, C‑247/99 P, da C‑250/99 P a C‑252/99 P e C‑254/99 P,
Limburgse Vinyl Maatschappij e a./Commissione (Racc. pag. I‑8375), relativa
alla seconda decisione «PVC», il Tribunale ha affermato, nella sentenza
impugnata, che il periodo di pendenza dell'impugnazione dinanzi alla Corte
doveva essere considerato quale periodo sospensivo del termine di prescrizione
(punti 96‑109). Esso ha rilevato le difficolta pratiche insite nella soluzione
proposta dalla Solvay, vale a dire l'eventuale coesistenza di due decisioni
nel caso in cui la Corte avesse accolto l'impugnazione della Commissione.

-       La violazione del principio del termine ragionevole

28      Il Tribunale ha esaminato il procedimento nelle sue singole fasi e nel
suo complesso rilevando, inoltre, che i diritti della difesa non erano stati
violati malgrado il tempo decorso, considerato che la decisione controversa
era sostanzialmente identica alla decisione 91/299. Al punto 141 della
sentenza impugnata il Tribunale ha rilevato, segnatamente, che la ricorrente
aveva espressamente rinunciato alla possibilita di una riduzione dell'ammenda
a titolo di risarcimento e che essa non aveva nemmeno proposto la domanda di
risarcimento del danno.

 Secondo motivo, relativo alla violazione di forme sostanziali richieste per
l'adozione e l'autenticazione della decisione controversa

29      Il Tribunale ha respinto i due primi capi di tale motivo, relativi
alla violazione del principio di collegialita e di quello della certezza del
diritto. Per quanto attiene alla violazione del diritto della ricorrente ad
essere nuovamente sentita, il Tribunale ha rilevato che la decisione
controversa era redatta in termini sostanzialmente identici a quelli della
decisione 91/299 e che, pertanto, la Commissione non era tenuta a sentire
nuovamente la ricorrente (punto 191 della sentenza impugnata). Il Tribunale ha
inoltre respinto il capo del motivo relativo alla mancata nuova consultazione
del comitato consultivo in materia di intese e di posizioni dominanti nonche
alla irregolare composizione del comitato medesimo.

30      Ai punti 218‑230 della sentenza impugnata il Tribunale ha respinto il
capo del medesimo motivo relativo all'utilizzazione di documenti acquisiti in
violazione del regolamento del Consiglio 6 febbraio 1962, n. 17, primo
regolamento d'applicazione degli artt. [81] e [82] del Trattato (GU 1962, 13,
pag. 204). Secondo la Solvay, poiche la decisione di accertamento 5 aprile
1989 riguardava unicamente la violazione dell'art. 81 CE, la Commissione non
avrebbe potuto utilizzare i documenti acquisiti per perseguire la ricorrente
ex art. 82 CE. Il Tribunale ha replicato che in tale decisione di accertamento
la Commissione non era tenuta a procedere ad una qualificazione rigorosa
dell'infrazione e che, nella specie, parte dei fatti contestati indicati nella
decisione di accertamento stessa, vale a dire l'«attuazione di accordi di
acquisto esclusivo», coincideva con quelli gia accertati nell'ambito
dell'infrazione di abuso di posizione dominante. La Commissione non avrebbe
quindi travalicato i limiti di legalita rappresentati dalla detta decisione di
accertamento.

31      Il Tribunale ha parimenti respinto il capo dello stesso motivo
relativo alla violazione dei principi di imparzialita, di buona
amministrazione e di proporzionalita.

 Terzo motivo, relativo alla erroneita delle definizione del mercato
geografico pertinente

32      In esito all'esame di tale motivo il Tribunale ha concluso, al punto
256 della sentenza impugnata, che la Solvay occupava una posizione dominante,
a prescindere dal fatto che il mercato geografico rilevante venga definito
come costituito dalla Comunita, ad esclusione del Regno Unito e dell'Irlanda,
o da ciascuno degli Stati nei quali erano state contestate alla ricorrente
violazioni dell'art. 82 CE sul mercato del carbonato di sodio.

 Quarto motivo, relativo all'assenza di posizione dominante

33      Ai punti 275‑279 della sentenza impugnata il Tribunale ha richiamato
la giurisprudenza relativa alla nozione di posizione dominante, constatando le
quote di mercato detenute dalla Solvay ed affermando, ai punti 286‑304, che
gli argomenti dedotti dalla ricorrente non dimostravano l'esistenza di
circostanze eccezionali tali da giustificare il riesame dell'affermazione
secondo cui essa occupava una posizione dominante sul mercato di cui trattasi.

 Quinto motivo, relativo all'assenza di abuso di posizione dominante

34      Dopo aver ripetutamente accertato, ai punti 325, 327, 349, 368, 369,
376 e 388 della sentenza impugnata, che la Solvay non contestava sotto il
profilo sostanziale le prove contro di essa assunte, il Tribunale ha concluso
che le pratiche censurate, vale a dire gli sconti sul tonnellaggio marginale,
gli sconti di fedelta, lo sconto «gruppo» al principale cliente e gli accordi
di esclusiva, costituivano un abuso di posizione dominante. Il Tribunale ha
esposto, in particolare, il modo con cui il sistema di sconti sul tonnellaggio
marginale determinava pratiche discriminatorie.

 Sesto motivo, relativo alla violazione del diritto di accesso agli atti

35      Il Tribunale ha verificato se il mancato accesso a taluni documenti
nel corso del procedimento amministrativo abbia impedito alla ricorrente di
prendere conoscenza di documenti che avrebbero potuto risultare utili alla sua
difesa. Il Tribunale ha concluso in senso negativo dopo aver accertato se i
documenti invocati potessero modificare la determinazione del mercato
geografico pertinente, quella del mercato del prodotto di cui trattasi, nonche
le conclusioni secondo cui la Solvay occupava una posizione dominante ed aveva
abusato di tale posizione. Il Tribunale ha esaminato il capo relativo alla
mancata consultazione completa degli atti. Dopo aver cercato di accertare cosa
contenessero i fascicoli smarriti dalla Commissione, il Tribunale ha acclarato
che i comportamenti contestati alla Solvay risultavano provati da documenti
contenuti negli atti esistenti e, al punto 479 della sentenza impugnata, ha
concluso che «si [poteva] dunque escludere che la ricorrente [potesse] trovare
nei "sottofascicoli" mancanti documenti utili alla sua difesa».

  _L 'argomento invocato a sostegno della domanda diretta all'annullamento
ovvero alla riduzione dell'ammenda _

36      La ricorrente ha dedotto cinque motivi, relativi all'erronea
valutazione della gravita delle infrazioni, all'erronea valutazione della
durata dell'infrazione, all'esistenza di circostanze attenuanti, al carattere
sproporzionato dell'ammenda e al decorso del tempo.

37      Ai punti 510 e 511 della sentenza impugnata il Tribunale ha rilevato
che, nell'ambito di una decisione relativa all'applicazione dell'art. 82 CE,
non poteva essere assunta quale circostanza aggravante di recidiva l'esistenza
di condanne per violazioni dell'art. 81 CE e che, inoltre, le infrazioni per
le quali la Solvay era stata gia condannata risultavano ben differenti da
quelle in oggetto nella specie. Conseguentemente, il Tribunale ha ridotto
l'ammenda inflitta in misura del 5%.

38      In risposta al quinto motivo dedotto, il Tribunale ha dichiarato che
l'ammenda mantiene un carattere punitivo e dissuasivo, anche decorso un certo
lasso di tempo.

39      In conclusione, il Tribunale ha fissato l'ammenda a EUR 19 milioni,
con condanna della ricorrente a sopportare le proprie spese nonche il 95% di
quelle della Commissione, alla quale e stato accollato il 5% delle proprie
spese.

  **Sull 'impugnazione **

40      La ricorrente deduce nove motivi. Il primo motivo attiene alla
violazione del diritto ad essere giudicati entro un termine ragionevole. Il
secondo motivo riguarda la violazione degli artt. 14 e 20 del regolamento n.
17\. Il terzo concerne la violazione dei diritti della difesa risultante dal
fatto che, dopo aver negato alla ricorrente l'accesso agli atti nel corso del
procedimento amministrativo, la Commissione ha smarrito parte degli atti
stessi. Il quarto motivo attiene alla violazione dei diritti della difesa con
riferimento ai documenti a discarico che hanno potuto essere consultati in
cancelleria. Il quinto riguarda la violazione del diritto della ricorrente ad
essere sentita prima che la Commissione adottasse la decisione controversa. Il
sesto attiene alla violazione dell'obbligo di motivazione delle sentenze e
alla violazione dell'art. 82 CE con riguardo alla definizione del mercato
geografico pertinente assunta dal Tribunale nella sentenza impugnata. Il
settimo motivo e relativo alla violazione dell'obbligo di motivazione delle
sentenze e alla violazione dell'art. 82 CE effettuata dalla sentenza impugnata
nella valutazione della posizione dominante. L'ottavo motivo attiene alla
violazione dell'obbligo di motivazione delle sentenze e alla violazione
dell'art. 82 CE con riguardo allo sconto consentito al gruppo Saint-Gobain. Il
nono motivo si riferisce alla violazione dell'obbligo di motivazione delle
sentenze e alla violazione dell'art. 82 CE con riguardo alla sussistenza di un
abuso di discriminazione.

41      Appare opportuno esaminare innanzitutto e congiuntamente il terzo ed
il quinto motivo, entrambi attinenti alla violazione dei diritti della difesa.

 Argomenti delle parti

42      Con il primo capo del terzo motivo la ricorrente contesta al Tribunale
di averle accollato, imponendole di dimostrare che i documenti smarriti
avrebbero potuto risultare utili alla sua difesa, una prova impossibile,
atteso che tali documenti non potevano essere esaminati.

43      Con il secondo capo dello stesso motivo, la ricorrente contesta al
Tribunale di aver violato il principio secondo cui era sufficiente che tali
documenti consentissero la possibilita, ancorche ridotta, di incidere sulla
decisione controversa.

44      Con il terzo capo del medesimo motivo la ricorrente contesta al
Tribunale di non essersi limitato ad un esame provvisorio degli atti per
verificare se i documenti mancanti fossero idonei ad incidere sulla decisione,
bensi di aver anzitutto statuito sul merito. Infatti, il Tribunale ha
ritenuto, in un primo momento, che il motivo sul merito invocato dalla
ricorrente a sostegno del ricorso di annullamento della decisione controversa
dovesse essere respinto per poi dedurre, in un secondo momento, che i
documenti non trasmessi alla ricorrente non avrebbero potuto incidere in alcun
modo sulla decisione medesima.

45      Con il quarto capo dello stesso motivo la ricorrente contesta al
Tribunale di aver affermato, al punto 470 della sentenza impugnata, che «non
vi [erano] indizi che [potessero] far supporre che la ricorrente avrebbe
potuto scoprire nei "sottofascicoli" mancanti documenti idonei a confutare
l'affermazione secondo cui essa deteneva una posizione dominante» fondandosi
unicamente sulle quote di mercato ed invertendo, in tal modo, l'onere della
prova e violando la presunzione di innocenza. La ricorrente avrebbe contestato
l'esistenza di una posizione dominante e non sarebbe escluso che altri
documenti le consentissero di avvalorare la propria tesi.

46      Con il quinto capo del terzo motivo la ricorrente contesta al
Tribunale di aver violato i diritti della difesa laddove ha affermato, al
punto 474 della sentenza impugnata, con riguardo allo sconto «gruppo» concesso
alla Saint-Gobain, che essa «avrebbe dovuto spiegare in quale misura ulteriori
elementi di prova avrebbero potuto mettere in discussione il contenuto del
protocollo segreto o, quantomeno, attribuire ad esso un significato diverso».

47      Con il sesto capo del medesimo motivo la ricorrente deduce che il
Tribunale ha violato i diritti della difesa laddove ha affermato, al punto 471
della sentenza impugnata, che un errore della Commissione quanto alla
definizione del mercato geografico «non avrebbe potuto avere un'influenza
determinante sulle conclusioni finali», ragion per cui la ricorrente non
avrebbe potuto rinvenire nei raccoglitori smarriti dalla Commissione documenti
utili alla sua difesa.

48      Con il primo capo del quinto motivo la ricorrente contesta al
Tribunale di non aver risposto al suo argomento secondo cui essa avrebbe
dovuto essere sentita prima dell'adozione della decisione controversa, pur in
presenza della pronuncia della citata sentenza Limburgse Vinyl Maatschappij e
a./Commissione, considerato che il procedimento amministrativo risultava
viziato da irregolarita risultanti dal mancato accesso agli atti in una fase
precedente a quella dell'adozione della decisione stessa, il che viziava la
validita delle misure preparatorie di quest'ultima e che tali irregolarita
erano state accertate dal Tribunale prima dell'adozione della decisione
controversa, vale a dire nella citata sentenza 29 giugno 1995, causa T‑30/91,
Solvay/Commissione.

49      Con il secondo capo di tale motivo la ricorrente contesta al Tribunale
di aver escluso che, prima dell'adozione della decisione controversa, la
Commissione era tenuta a sentire l'impresa interessata considerato che una
sentenza del Tribunale, ancorche pronunciata nell'ambito di un procedimento
distinto, aveva accertato l'esistenza di un vizio insito nelle misure
preparatorie della decisione annullata. La ricorrente si richiama, a tal
riguardo, alla citata sentenza 29 giugno 1995, causa T‑30/91,
Solvay/Commissione, e sottolinea che, nella specie, il procedimento risultava
viziato dagli stessi vizi rilevati nella causa da cui e scaturita detta
sentenza. Per effetto dell'art. 233 CE la Commissione sarebbe stata tenuta a
trarre tutte le conseguenze dalla sentenza pronunciata dal Tribunale. Ancorche
la decisione 91/299 fosse stata annullata dal Tribunale per difetto di
autenticazione, la Commissione avrebbe dovuto parimenti tener conto della
citata sentenza 29 giugno 1995, causa T‑30/91, Solvay/Commissione, che aveva
definitivamente accertato un'altra irregolarita procedurale. La Commissione
era quindi tenuta, a parere della ricorrente, a porre rimedio a tale vizio
procedurale accertato dal Tribunale, regolarizzando il procedimento e
consentendo quindi alla ricorrente di accedere agli atti, permettendole di far
valere tutte le sue osservazioni scritte e orali anteriormente all'adozione
della decisione controversa.

50      La Commissione contesta la ricevibilita e la fondatezza dei motivi e
degli argomenti dedotti dalla ricorrente.

 Giudizio della Corte

51      Contrariamente a quanto sostenuto dalla Commissione, con il motivo
attinente alla violazione del diritto di accesso agli atti la ricorrente
censura non le valutazioni effettuate dal Tribunale in punto di fatto, bensi
le norme da questo applicate in materia di onere della prova circa l'utilita
di documenti smarriti da una delle parti. La questione se il Tribunale abbia
applicato un criterio giuridico corretto nella valutazione dell'utilita di
tali documenti ai fini della difesa della ricorrente costituisce una questione
di diritto soggetta al sindacato della Corte nell'ambito del giudizio di
impugnazione (v., in tal senso, sentenze 25 gennaio 2007, cause riunite
C‑403/04 P e C‑405/04 P, Sumitomo Metal Industries e Nippon Steel/Commissione,
Racc. pag. I‑729, punto 40, nonche 10 luglio 2008, causa C‑413/06 P,
Bertelsmann e Sony Corporation of America/Impala, Racc. pag. I‑4951, punto
117).

52      I diritti della difesa sono diritti fondamentali che costituiscono
parte integrante dei principi generali di diritto di cui la Corte garantisce
il rispetto (sentenza 7 gennaio 2004, cause riunite C‑204/00 P, C‑205/00 P,
C‑211/00 P, C‑213/00 P, C‑217/00 P e C‑219/00 P, Aalborg Portland e
a./Commissione, Racc. pag. I‑123, punto 64).

53      Il rispetto dei diritti della difesa nell'ambito di un procedimento
dinanzi alla Commissione avente ad oggetto l'irrogazione di un'ammenda ad
un'impresa per violazione delle norme in materia di concorrenza esige che
l'impresa interessata sia stata posta in grado di far conoscere in modo
efficace il proprio punto di vista sulla realta e sulla rilevanza dei fatti
allegati, nonche sui documenti di cui la Commissione ha tenuto conto per
suffragare l'affermazione dell'esistenza di un'infrazione al Trattato
(sentenza Aalborg Portland e a./Commissione, cit., punto 66). Tali diritti
sono contemplati all'art. 41, n. 2, lett. a) e b), della carta dei diritti
fondamentali dell'Unione europea.

54      Come correttamente ricordato dal Tribunale al punto 405 della sentenza
impugnata, il diritto di accesso agli atti implica che la Commissione dia
all'impresa interessata la possibilita di esaminare tutti i documenti
contenuti nel fascicolo istruttorio che possano essere rilevanti ai fini della
sua difesa. Questi ultimi comprendono tanto i documenti a carico quanto quelli
a discarico, fatti salvi i segreti commerciali di altre imprese, i documenti
interni della Commissione e ogni altra informazione riservata (citate sentenze
Limburgse Vinyl Maatschappij e a./Commissione, punto 315, nonche Aalborg
Portland e a./Commissione, punto 68).

55      La violazione del diritto di accesso agli atti nel corso del
procedimento antecedente all'adozione della decisione puo comportare, in linea
di principio, l'annullamento della decisione medesima qualora siano stati
pregiudicati i diritti della difesa (sentenza Limburgse Vinyl Maatschappij e
a./Commissione, cit., punto 317).

56      In tale ipotesi, la violazione avvenuta non viene regolarizzata con il
semplice fatto di consentire l'accesso nel corso del procedimento
giurisdizionale (sentenza Limburgse Vinyl Maatschappij e a./Commissione, cit.,
punto 318). Infatti, il sindacato del Tribunale, limitandosi ad un controllo
giurisdizionale dei motivi sollevati, non ha per oggetto ne per effetto di
sostituire un'istruzione completa della pratica nell'ambito di un procedimento
amministrativo. La conoscenza tardiva di taluni documenti agli atti non
ricolloca peraltro l'impresa, che abbia proposto ricorso nei confronti di una
decisione della Commissione, nella situazione in cui si sarebbe trovata se
essa avesse potuto basarsi sugli stessi documenti per presentare le proprie
osservazioni scritte ed orali dinanzi all'istituzione (v. sentenza Aalborg
Portland e a./Commissione, cit., punto 103 nonche la giurisprudenza ivi
richiamata).

57      Qualora l'accesso agli atti e, piu in particolare, a documenti a
discarico sia stato concesso nella fase del procedimento giurisdizionale,
l'impresa interessata non deve dimostrare che, se essa avesse avuto accesso ai
documenti non forniti, la decisione della Commissione avrebbe avuto un
contenuto differente, ma soltanto che detti documenti avrebbero potuto essere
utili per la sua difesa (sentenza 2 ottobre 2003, causa C‑199/99 P, Corus
UK/Commissione, Racc. pag. I‑11177, punto 128; Limburgse Vinyl Maatschappij e
a./Commissione, cit., punto 318, nonche Aalborg Portland e a./Commissione,
cit., punto 131).

58      Il Tribunale, pur avendo correttamente ricordato tali principi, ha
tuttavia concluso, al punto 481 della sentenza impugnata, che «benche la
ricorrente non abbia avuto accesso a tutti i documenti del fascicolo
istruttorio, questa circostanza non le ha impedito nel caso di specie di
svolgere la propria difesa contro le censure di merito che la Commissione ha
formulato nella comunicazione degli addebiti e nella decisione [controversa]».

59      Per giungere a tale conclusione il Tribunale ha esaminato, in limine,
le censure formulate nella decisione de qua e le prove materiali dedotte a suo
sostegno. Tale modus procedendi non puo essere censurato, considerato che e
alla luce di tali elementi che dev'essere valutata l'utilita di altri
documenti ai fini della difesa.

60      Il Tribunale ha tuttavia fondato la propria conclusione sul rilievo
secondo cui, in primo luogo, «quote di mercato estremamente elevate
costituiscono di per se, e salvo circostanze eccezionali, la prova
dell'esistenza di una posizione dominante» e, ammesso che tali circostanze
esistessero, la ricorrente non poteva ignorarle (punto 470 della sentenza
impugnata), in secondo luogo, «un eventuale errore (...) da parte della
Commissione [per quel che riguarda la definizione del mercato geografico] non
avrebbe potuto avere un'influenza determinante sulle conclusioni finali»
(punto 471 della sentenza stessa), nonche, in terzo luogo, «la ricorrente
avrebbe dovuto spiegare in quale misura ulteriori elementi di prova avrebbero
potuto mettere in discussione il contenuto del protocollo segreto o,
quantomeno, attribuire ad esso un significato diverso» (punto 474 della
sentenza medesima).

61      Tali affermazioni non tengono conto delle conseguenze derivanti, nella
specie, per i diritti della ricorrente dalla perdita degli atti. Infatti, cosi
ragionando, il Tribunale si fonda su ipotesi non solo con riguardo al
contenuto dei documenti smarriti, bensi parimenti per quanto attiene alla
conoscenza che la ricorrente avrebbe dovuto avere di tale contenuto. In
particolare, come rilevato dall'avvocato generale al paragrafo 202 delle
conclusioni, il Tribunale non spiega le ragioni per le quali la ricorrente
stessa avrebbe dovuto avere conoscenza di eventuali circostanze eccezionali
che avrebbero potuto contribuire ad invertire la presunzione dell'esistenza di
una posizione dominante desunta dai dati relativi alle quote di mercato.

62      Si deve rammentare, a tal riguardo, che, a parere della Commissione, i
sottofascicoli mancanti contenevano, verosimilmente, le risposte alle
richieste di informazioni formulate ex art. 11 del regolamento n. 17\. Non e
quindi escluso che la ricorrente avrebbe potuto rinvenire in tali
sottofascicoli elementi provenienti da altre imprese che le consentissero di
dare ai fatti un'interpretazione diversa da quella accolta dalla Commissione,
il che sarebbe potuto risultare utile alla sua difesa.

63      Considerato che la ricorrente non ha avuto accesso a tali documenti e
che il loro contenuto non era ne determinato ne determinabile, il Tribunale e
incorso in un errore di diritto laddove, come affermato al punto 474 della
sentenza impugnata, ha imposto alla ricorrente di precisare gli argomenti che
avrebbe potuto invocare qualora avesse avuto a disposizione i documenti
stessi, di cui peraltro non poteva materialmente essere a conoscenza.

64      Si deve sottolineare che, nella specie, la questione non verte su
qualche documento mancante, il cui contenuto potesse essere ricostituito sulla
base di altre fonti, bensi di interi sottofascicoli i quali, nell'ipotesi in
cui fossero esatte le supposizioni della Commissione esposte supra al punto
62, avrebbero potuto contenere documenti essenziali nel procedimento svoltosi
dinanzi alla Commissione e che avrebbero potuto risultare pertinenti ai fini
della difesa della ricorrente.

65      Ne consegue che il Tribunale, laddove, al punto 481 della sentenza
impugnata, ha concluso che la circostanza che la ricorrente non avesse avuto
accesso a tutti i documenti contenuti nel fascicolo istruttorio non le aveva
impedito di assicurare la sua difesa, e incorso in un errore di diritto per
quanto riguarda la violazione, da parte della Commissione, dei diritti della
difesa, fondandosi su un'ipotesi, quanto al contenuto dei documenti mancanti,
che risultava al Tribunale stesso impossibile verificare.

66      Per quanto attiene all'audizione dell'impresa interessata prima
dell'adozione della decisione controversa, invocata dalla ricorrente nel
quinto motivo di ricorso, si deve ricordare che essa fa parte dei diritti
della difesa. Orbene, la violazione dei diritti della difesa dev'essere
esaminata in funzione delle specifiche circostanze di ogni singola
fattispecie.

67      Al punto 184 della sentenza impugnata il Tribunale ha correttamente
ricordato che qualora la Commissione, dopo l'annullamento di una decisione che
abbia inflitto sanzioni ad imprese che abbiano violato l'art. 81, n. 1, CE a
causa di un vizio procedurale concernente esclusivamente le modalita della sua
adozione definitiva da parte del collegio dei commissari, adotti una nuova
decisione dal contenuto sostanzialmente identico e fondata sugli stessi
addebiti, non e necessario che essa proceda ad una nuova audizione delle
imprese di cui trattasi (v., in tal senso, sentenza Limburgse Vinyl
Maatschappij e a./Commissione, cit., punti 83‑111).

68      Nella specie, la questione dell'audizione della ricorrente non puo
essere tuttavia dissociata dall'accesso agli atti. Infatti, se e pur vero che
la decisione controversa ha un contenuto sostanzialmente identico ed e fondata
sulle stesse censure formulate nella prima decisione annullata dal Tribunale
per vizio procedurale verificatosi nell'ultima fase del procedimento, vale a
dire la mancata regolare autenticazione da parte del collegio dei commissari,
resta il fatto che l'adozione di tale prima decisione era parimenti inficiata
da un vizio ben precedente a quest'ultimo. Infatti, come indicato supra al
punto 17, e pacifico che, nel corso del procedimento amministrativo che ha
condotto all'adozione di detta prima decisione, la Commissione non ha fornito
alla ricorrente tutti i documenti contenuti nei propri atti, in particolare i
documenti a discarico.

69      Orbene, come rammentato supra al punto 17, nelle citate sentenze 29
giugno 1995, causa T‑30/91, Solvay/Commissione, e causa T‑36/91,
ICI/Commissione, il Tribunale ha rilevato, con riguardo alla decisione 91/297
citata supra al punto 12, connessa con la decisione controversa ed oggetto
della stessa comunicazione di addebiti, che tale procedimento amministrativo
era viziato dalla violazione dei diritti della difesa, considerato che la
Commissione non aveva consentito all'impresa interessata accesso sufficiente
ai documenti e, segnatamente, a quelli che avrebbero potuto essere utilizzati
a difesa della medesima. Il Tribunale ha conseguentemente annullato tali
decisioni ricordando, in particolare, da un lato, che l'accesso agli atti
ricade, nei procedimenti in materia di concorrenza, nell'ambito delle garanzie
procedurali volte a tutelare i diritti della difesa e, dall'altro, la
necessita di redigere un elenco dettagliato dei documenti agli atti, affinche
l'impresa interessata possa valutare l'opportunita di chiedere l'accesso a
taluni documenti specifici che possano risultare utili alla sua difesa (v.
citate sentenze 29 giugno 1995, causa T‑30/91, Solvay/Commissione, punti 59 e
101, nonche causa T‑36/91, ICI/Commissione, punti 69 e 111).

70      Pur in presenza di tali elementi e malgrado una giurisprudenza della
Corte confermativa dell'importanza dell'accesso agli atti e, piu in
particolare, ai documenti a discarico (v., segnatamente, sentenza 8 luglio
1999, causa C‑51/92 P, Hercules Chemicals/Commissione, Racc. pag. I‑4235), la
Commissione ha reiterato la stessa decisione precedentemente annullata per
mancanza di regolare autenticazione, senza avviare un nuovo procedimento
amministrativo nell'ambito del quale avrebbe potuto sentire la ricorrente dopo
averle consentito l'accesso agli atti.

71      Ne consegue che, non avendo tenuto conto delle specifiche circostanze
della specie e, in particolare, fondandosi sul fatto che la prima decisione
era stata annullata per mancanza di regolare autenticazione e che la seconda
conteneva gli stessi vizi, il Tribunale ha erroneamente ritenuto che
l'audizione della ricorrente non fosse necessaria. Il Tribunale e quindi
incorso in un errore di diritto laddove ha dichiarato che la Commissione, non
procedendo all'audizione della ricorrente medesima prima dell'adozione della
decisione controversa, non aveva violato i diritti della difesa.

72      Da tali considerazioni emerge che il terzo ed il quinto motivo di
ricorso sono fondati e che la sentenza impugnata deve essere annullata nella
parte in cui il Tribunale ha omesso di annullare la decisione controversa per
violazione dei diritti della difesa.

73      Atteso che il riconoscimento della fondatezza del terzo e del quinto
motivo di ricorso determina l'annullamento della sentenza impugnata, non
occorre procedere all'esame degli altri motivi del ricorso.

  **Sul ricorso proposto contro la decisione controversa**

74      Ai sensi dell'art. 61 dello Statuto della Corte di giustizia
dell'Unione europea, quando l'impugnazione e accolta, la Corte annulla la
decisione del Tribunale. In tal caso essa puo statuire definitivamente sulla
controversia qualora lo stato degli atti lo consenta, il che ricorre nella
specie.

75      Dai punti 51‑72 supra emerge che il ricorso e fondato e che la
decisione controversa dev'essere annullata per violazione dei diritti della
difesa.

  **Sulle spese**

76      A termini dell'art. 122 del regolamento di procedura, quando
l'impugnazione e accolta e la controversia viene definitivamente decisa dalla
Corte, quest'ultima statuisce sulle spese. Ai sensi dell'art. 69, n. 2, del
medesimo regolamento, applicabile al giudizio di impugnazione in forza
dell'art. 118 di quest'ultimo, la parte soccombente e condannata alle spese,
se ne e stata fatta domanda. Poiche la Commissione e rimasta sostanzialmente
soccombente e la ricorrente ne ha chiesto la condanna, essa va condannata a
sopportare, oltre alle proprie spese, tutte le spese sostenute dalla
ricorrente, tanto in primo grado quanto nell'ambito del giudizio di
impugnazione.

Per questi motivi, la Corte (Grande Sezione) dichiara e statuisce:

1)       **La sentenza del Tribunale dell 'Unione europea 17 dicembre 2009,
causa T‑57/01, Solvay/Commissione, e annullata.**

2)       **La decisione della Commissione 13 dicembre 2000, 2003/6/CE,
relativa ad una procedura ai sensi dell 'art. 82 del Trattato CE (COMP/33.133
- C: Carbonato di sodio - Solvay), e annullata.**

3)       **La Commissione europea e condannata alle spese tanto del giudizio
di primo grado quanto del giudizio di impugnazione.**

Firme

* * *

* Lingua processuale: il francese. 


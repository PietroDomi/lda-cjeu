

SENTENZA DELLA CORTE (Seconda Sezione)

7 novembre 2013 (*)

«Impugnazione - Aiuti di Stato - Insediamento di un'impresa in taluni paesi
terzi - Prestiti a tasso agevolato - Decisione che dichiara gli aiuti in parte
incompatibili col mercato comune e ordina il loro recupero - Decisione
adottata in seguito all'annullamento da parte del Tribunale della decisione
iniziale riguardante lo stesso procedimento - Esecuzione di una sentenza del
Tribunale»

Nella causa C‑560/12 P,

avente ad oggetto l'impugnazione, ai sensi dell'articolo 56 dello Statuto
della Corte di giustizia dell'Unione europea, proposta il 4 dicembre 2012,

**Wam Industriale SpA,** con sede in Modena (Italia), rappresentata da E.
Giliani e R. Bertoni, avvocati,

ricorrente,

procedimento in cui l'altra parte e:

**Commissione europea,** rappresentata da V. Di Bucci e D. Grespan, in qualita
di agenti, con domicilio eletto in Lussemburgo,

convenuta in primo grado,

LA CORTE (Seconda Sezione),

composta da R. Silva de Lapuerta (relatore), presidente di sezione, J.L. da
Cruz Vilaça, G. Arestis, J.‑C. Bonichot e A. Arabadjiev, giudici,

avvocato generale: N. Jaaskinen

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con la sua impugnazione la Wam Industriale SpA (in prosieguo: la
«Wam») chiede l'annullamento della sentenza del Tribunale dell'Unione europea
del 27 settembre 2012, Wam Industriale/Commissione (T‑303/10; in prosieguo: la
«sentenza impugnata»), con cui quest'ultimo ha respinto il suo ricorso diretto
all'annullamento della decisione 2011/134/UE della Commissione, del 24 marzo
2010, relativa all'aiuto di Stato C 4/03 (ex NN 102/02) al quale l'Italia ha
dato esecuzione in favore della Wam SpA (GU 2011, L 57, pag. 29; in prosieguo:
la «decisione controversa»).

  **Fatti**

2        Nella sentenza impugnata, il Tribunale ha riassunto il quadro
fattuale e processuale della controversia all'origine del ricorso del quale
era stato investito nel modo seguente:

«1.      La ricorrente, Wam (…), gia Wam SpA, e una societa italiana che
progetta, produce e vende mescolatrici industriali usate principalmente
nell'industria alimentare, chimica, farmaceutica e ambientale.

  _Le misure in questione_

2.      L'articolo 2 della legge n. 394, del 29 luglio 1981 [GURI n. 206, del 29 luglio 1981; (…)], concernente misure a sostegno delle esportazioni italiane, costituisce il fondamento normativo in virtu del quale le autorita italiane possono concedere finanziamenti agevolati a favore delle imprese esportatrici nel contesto di programmi di penetrazione commerciale negli Stati terzi. 

3.      Il 24 novembre 1995 le autorita italiane hanno deciso di concedere alla ricorrente un primo aiuto consistente in un prestito a tasso agevolato di ITL 2 281 485 000 (circa EUR 1,18 milioni) ai fini dell'attuazione di programmi di penetrazione commerciale in Giappone, in Corea del Sud e a Taiwan (in prosieguo: il "primo prestito"). A causa della crisi economica che ha colpito la Corea e Taiwan, i progetti non sono stati attuati in tali paesi. La ricorrente ha effettivamente ricevuto soltanto un prestito di ITL 1 358 505 421 (circa EUR 700 000) per sostenere i costi relativi alle strutture permanenti e le spese per la promozione commerciale in Estremo Oriente. 

4.      Il 9 novembre 2000 le stesse autorita hanno deciso di concedere alla ricorrente un secondo aiuto consistente in un altro prestito a tasso agevolato di ITL 3 603 574 689 (circa EUR 1,8 milioni) (in prosieguo: il "secondo prestito"). Il programma finanziato da tale prestito doveva essere attuato in Cina congiuntamente dalla ricorrente e dalla Wam Bulk Handling Machinery Shangai Co. Ltd, un'impresa locale controllata al 100% dalla ricorrente. 

  _La decisione del 2004_

5.      A seguito di una denuncia pervenuta nel 1999, relativa a presunti aiuti a favore della ricorrente, e di scambi di corrispondenza in proposito con le autorita italiane, la Commissione delle Comunita europee ha deciso, il 21 gennaio 2003, di avviare il procedimento d'indagine formale previsto dall'articolo 88, paragrafo 2, CE. 

6.      All'esito di tale procedimento, il 19 maggio 2004, la Commissione ha adottato la decisione 2006/177/CE, relativa all'aiuto di Stato C 4/03 (ex NN 102/02), al quale l'Italia ha dato esecuzione in favore di Wam SpA (GU 2006, L 63, pag. 11; in prosieguo: la "decisione del 2004"). In tale decisione, la Commissione ha ritenuto che il primo prestito ed il secondo prestito (in prosieguo, congiuntamente: i "prestiti in questione" o gli "aiuti in questione") costituissero aiuti di Stato ai sensi dell'articolo 87, paragrafo 1, CE, e che, non essendo stati previamente notificati, tali aiuti fossero illegittimi. La decisione del 2004 ordinava il recupero della parte di detti aiuti considerata incompatibile con il mercato comune. 

  _Le sentenze [del Tribunale Italia e Wam/Commissione nonch e della Corte
Commissione/Italia e Wam]_

7.      Con atti introduttivi depositati nella cancelleria del Tribunale rispettivamente il 22 luglio ed il 2 agosto 2004, la Repubblica italiana e la ricorrente hanno proposto ricorsi diretti, segnatamente, all'annullamento della decisione del 2004. 

8.      Con la sentenza del 6 settembre 2006, Italia e Wam/Commissione [T‑304/04 e T‑316/04, (…)], il Tribunale ha accolto il motivo, sollevato in entrambi i ricorsi, attinente all'insufficienza di motivazione della decisione impugnata con riferimento ai requisiti per l'applicazione dell'articolo 87, paragrafo 1, CE e, per l'effetto, ha annullato la decisione del 2004. Quanto al resto, i ricorsi sono stati invece respinti. 

9.      Con ricorso depositato nella cancelleria della Corte il 30 novembre 2006, la Commissione ha proposto impugnazione, diretta, segnatamente, all'annullamento [di detta] sentenza (…). 

10.      Con la sentenza del 30 aprile 2009, Commissione/Italia e Wam [C‑494/06 P, Racc. pag. I‑3639; (…)], la Corte ha respinto l'impugnazione della Commissione. 

  _La decisione [controversa]_

11.      Il 24 marzo 2010 la Commissione ha adottato la decisione [controversa].

12.      La decisione [controversa] e stata notificata alla ricorrente dalle autorita italiane il 7 maggio 2010.

13.      Gli articoli 1 e 2 della decisione [controversa] hanno il seguente tenore:

_" Articolo 1_

Gli aiuti concessi [alla ricorrente] a norma della legge [n. 394, del 29
luglio 1981,] rientrano nel campo d'applicazione dell'articolo 107, paragrafo
1, (…) TFUE.

Detti aiuti non sono stati preventivamente notificati alla Commissione, in
violazione dell'articolo (…) 108, paragrafo 3, (…) TFUE e costituiscono
pertanto aiuti illegittimi, fatta eccezione per la parte di aiuto esentato in
base ad un'esenzione per categoria.

_Articolo 2_

1\. L'aiuto di importo pari a 108 165,10 EUR che l[a Repubblica italiana] ha
concesso [alla ricorrente] il 24 novembre 1995 sotto forma di misura di aiuto
sui tassi d'interesse costituisce un aiuto di Stato. La parte di tale aiuto
corrispondente ai costi ammissibili relativi a servizi di consulenza,
partecipazione a fiere ed esposizioni e studi di mercato, equivalente a 6
489,906 EUR costituisce un aiuto di Stato compatibile con il mercato interno.

[La Repubblica italiana] adotta tutti i provvedimenti necessari per recuperare
dal beneficiario, [la ricorrente], l'importo di aiuto incompatibile,
equivalente a 101 675,194 EUR.

2\. L'aiuto di importo pari a 176 329 EUR che [la Repubblica italiana] ha
concesso [alla ricorrente] il 9 novembre 2000 sotto forma di misura di aiuto
sui tassi di interesse costituisce un aiuto di Stato. La parte di tale aiuto
corrispondente ai costi ammissibili relativi a misure di formazione,
equivalente a 2 380,44 EUR, costituisce un aiuto di Stato compatibile con il
mercato interno.

[La Repubblica italiana] adotta tutti i provvedimenti necessari per recuperare
dal beneficiario, [la ricorrente], l'importo di aiuto incompatibile,
equivalente a 173 948,56 EUR.

3\. Gli interessi sugli importi da recuperare in base alla presente decisione
sono calcolati dalla data in cui gli aiuti di Stato incompatibili sono stati
messi a disposizione del beneficiario, [la ricorrente], fino all'effettivo
recupero.

(…)"».

  **Procedimento dinanzi al Tribunale e sentenza impugnata**

3        Nell'ambito del suo ricorso di annullamento dinanzi al Tribunale
avverso la decisione controversa, la Wam aveva dedotto sette motivi. Con la
sentenza impugnata, il Tribunale ha respinto tutti i motivi formulati dalla
ricorrente.

  **Conclusioni delle parti**

4        La Wam chiede che la Corte voglia:

-        annullare la sentenza impugnata;

-        annullare la decisione controversa accertando e dichiarando che gli aiuti in questione sono compatibili con il mercato comune, e 

-        condannare la Commissione alle spese.

5        La Commissione chiede che la Corte voglia:

-        respingere l'impugnazione, e

-        condannare la ricorrente alle spese.

  **Sull 'impugnazione**

  _Sul primo motivo, vertente su una violazione di diritto e in particolare
degli articoli 107, paragrafo 1, TFUE e 266  TFUE, su un errore manifesto di
valutazione e su un difetto di motivazione in violazione dell'articolo 296
TFUE_

 Argomenti delle parti

6        In primo luogo la Wam osserva che la decisione controversa non e
inficiata ne da un «vizio di procedura» ne da un «vizio di forma», dal momento
che il difetto di motivazione non costituisce un vizio siffatto, ma che essa
manca di un «elemento essenziale», «che ne determina, infatti, la nullita». In
questo caso, dunque, esisterebbe un «giudicato soggettivo fra le parti», e, di
conseguenza, la Commissione, dovendo dare esecuzione alle citate sentenze del
Tribunale Italia e Wam/Commissione nonche della Corte Commissione/Italia e
Wam, non avrebbe potuto «in alcun modo adottare una nuova decisione al
riguardo». Il Tribunale avrebbe pertanto dovuto, «per questo solo [motivo]»,
annullare la decisione controversa.

7        In secondo luogo la Wam sottolinea che incombeva alla Commissione
l'onere di motivare adeguatamente la decisione controversa. Infatti, l'«onere
della prova» sarebbe costituito dall'obbligo di comprovare che gli aiuti in
questione sono «concretamente» idonei ad incidere sugli scambi tra gli Stati
membri e a falsare o minacciare di falsare la concorrenza tra di loro. Nel
caso di specie, pertanto, la motivazione non avrebbe potuto consistere in
«elementi obiettivi», di carattere generico, idonei a legittimare un giudizio
semplicemente «ipotetico» sul rapporto tra aiuti e il fatto che incidono sulla
concorrenza e sugli scambi «intracomunitari». La motivazione potrebbe
consistere solo in «elementi obiettivi» idonei a legittimare un «giudizio
certo». La motivazione della decisione controversa dovrebbe pertanto ritenersi
«nulla» per «difetto in ordine alla prova» per quanto riguarda i due criteri
relativi agli effetti degli aiuti in questione.

8        Per quanto riguarda l'incidenza sulla concorrenza, la Wam segnala
che, al punto 31 della sentenza impugnata, il Tribunale ha rilevato che essa
operava sui mercati europei ed internazionali, detenendone quote rilevanti,
che si trovava, conseguentemente, in concorrenza con altre societa e che aveva
rafforzato la propria posizione in seguito agli aiuti in questione. Il
Tribunale non avrebbe tuttavia indicato in quale modo l'asserito rafforzamento
della propria posizione avrebbe concretamente inciso sulla concorrenza.

9        Quanto agli scambi tra gli Stati membri, la Wam sostiene che, al
punto 53 della sentenza impugnata, il Tribunale ha affermato che la
motivazione sull'idoneita degli aiuti in questione ad incidere su detti scambi
era contenuta ai punti da 93 a 95 della decisione controversa, letti, pero,
unitamente ai punti da 84 a 91 della medesima. Non vi sarebbe alcuna
dimostrazione ne motivazione atta a stabilire che detti aiuti fossero idonei a
produrre «prevedibili effetti» sul commercio fra gli Stati membri, il che non
soddisferebbe l'«esigenza rafforzata di motivazione richiesta dal giudice
[dell'Unione] per questa tipologia di misure».

10      La Wam sottolinea che il Tribunale «si sdraia» sulla decisione
controversa, affermando che i due requisiti che devono essere soddisfatti per
rilevare l'esistenza di un aiuto non richiedono necessariamente analisi
diversificate, a patto, pero, che la motivazione faccia apparire in modo
«chiaro ed intellegibile» in quale misura tali condizioni siano soddisfatte.
Tuttavia la tesi del Tribunale in questo caso sarebbe «macroscopicamente
destituita di fondamento».

11      In terzo luogo la Wam osserva che, dinanzi al Tribunale, aveva
sollevato un argomento vertente su un errore manifesto di valutazione. Il
Tribunale avrebbe tuttavia erroneamente ritenuto, ai punti 62 e 63 della
sentenza impugnata, che tale argomento fosse irricevibile, in quanto, a suo
avviso, essa non aveva addotto alcun motivo per suffragarlo. In effetti, la
«difesa» della ricorrente avrebbe inteso dedurre a sostegno dell'argomento
vertente sull'infondatezza della motivazione gli stessi motivi illustrati come
«motivi di invalidita». Sarebbe evidente, infatti, che una motivazione
«generica ed inconsistente» costituisce al contempo una motivazione
«infondata».

12      Secondo la Wam ne consegue che, al pari della motivazione della
decisione del 2004, la motivazione della decisione controversa e «oltre che
invalida in quanto insufficiente, anche, comunque ed evidentemente, destituita
di qualsivoglia fondamento».

13      La Wam aggiunge che gli aiuti in questione devono ritenersi legittimi,
non essendo comunque idonei a falsare o minacciare di falsare la concorrenza
nei rapporti «intracomunitari» per la «modestia, sia assoluta che relativa,
dei loro importi».

14      La Commissione ritiene che tutti gli argomenti dedotti a sostegno del
primo motivo debbano essere dichiarati irricevibili.

 Giudizio della Corte

15      Con il primo capo del primo motivo, si deve rilevare che la ricorrente
si limita a sostenere che, per il mero fatto rappresentato dalle citate
sentenze del Tribunale Italia e Wam/Commissione nonche della Corte
Commissione/Italia e Wam, alla Commissione sarebbe stata in ogni caso preclusa
l'adozione di una nuova decisione.

16      Al riguardo va osservato che l'argomento concernente detto capo e
circoscritto ad una dozzina di righe alle pagine 26 e 27 dell'impugnazione, la
cui sostanza e ripresa al punto 7 della presente sentenza.

17      Orbene, un argomento siffatto, viziato da una totale mancanza di
precisione, non soddisfa manifestamente le condizioni di cui all'articolo 169,
paragrafo 2, del regolamento di procedura della Corte. Di conseguenza, esso
dev'essere respinto in quanto irricevibile.

18      Con il secondo capo del primo motivo, la ricorrente intende dimostrare
che il Tribunale ha commesso una violazione dell'obbligo di motivazione per
quanto riguarda le sue valutazioni relative alla fondatezza dei punti della
decisione controversa con i quali la Commissione ha ritenuto che gli aiuti in
questione fossero idonei ad incidere sugli scambi tra gli Stati membri e a
falsare la concorrenza.

19      Per suffragare il suo argomento riguardante detto capo, la ricorrente
invoca in particolare spiegazioni presenti nella decisione del 2004 nonche
motivi delle citate sentenze del Tribunale Italia e Wam/Commissione nonche
della Corte Commissione/Italia e Wam. I soli elementi invocati riguardanti
specificamente la sentenza impugnata sono i punti 31 e 53 della medesima.

20      Quanto alla decisione del 2004 e alle due citate sentenze che hanno
preceduto la sentenza impugnata, e sufficiente osservare che esse non possono
essere oggetto di valutazione da parte della Corte nell'ambito della presente
impugnazione.

21      Per quanto riguarda i punti 31 e 53 della sentenza impugnata, si deve
rilevare che essi non hanno alcun rapporto con l'argomento formulato
nell'impugnazione.

22      Infatti, al punto 31 di detta sentenza, il Tribunale ha semplicemente
sottolineato taluni principi giurisprudenziali ed i richiami effettuati dalla
Commissione a tal proposito nella decisione controversa. Tali elementi, ovvero
i punti da 85 a 87 di detta decisione, si riferiscono a valutazioni di natura
fattuale relative alla concorrenza, reale o potenziale, esistente tra la Wam
ed altre societa stabilite nell'Unione.

23      Detto punto non contiene pertanto alcuna valutazione giuridica del
Tribunale idonea ad essere esaminata dalla Corte.

24      Per quanto riguarda il punto 53 della sentenza impugnata, esso
contiene, in sostanza, un rinvio a punti della decisione controversa relativi
all'incidenza degli aiuti in questione sugli scambi tra gli Stati membri. Il
Tribunale ha ivi esaminato approfonditamente l'argomento della ricorrente
secondo il quale la Commissione non avrebbe fornito alcuna dimostrazione di
detta incidenza, rilevando la pertinenza delle molteplici indicazioni
contenute ai punti da 84 a 91 e da 93 a 95 della decisione controversa.

25      Di conseguenza, l'argomento dedotto a sostegno del secondo capo del
primo motivo dev'essere respinto in quanto inconferente.

26      Con il terzo capo del primo motivo, la ricorrente ritorna su una parte
del suo argomento dedotto in primo grado, considerato dal Tribunale come il
terzo capo del primo motivo, vertente su una violazione dell'articolo 107,
paragrafo 1, TFUE e «su un errore manifesto di valutazione». Tale argomento e
stato respinto in quanto irricevibile dal Tribunale ai punti da 62 a 66 della
sentenza impugnata.

27      Per determinare se detto argomento sia stato giustamente respinto in
quanto irricevibile dal Tribunale, si deve innanzitutto rilevare che,
nonostante la menzione di un errore manifesto di valutazione nel titolo del
primo motivo sollevato dinanzi al Tribunale, nessun elemento contenuto nelle
argomentazioni svolte dalla ricorrente nell'ambito di detto motivo, ovvero nei
punti da 14 a 51 del ricorso di primo grado, si riferisce ad un errore di
valutazione siffatto asseritamente commesso dalla Commissione. Quanto alla
replica depositata dinanzi al Tribunale, nemmeno i punti da 2 a 10 della
medesima deducono un simile argomento. Soltanto il punto 11 di detta replica
contiene una breve menzione di detto argomento, senza sviluppare un
ragionamento giuridico particolare.

28      Quanto alla contestazione della ricorrente, dinanzi alla Corte, del
punto 62 della sentenza impugnata, e sufficiente osservare che il Tribunale,
in detto punto, si e limitato a richiamare la giurisprudenza secondo la quale
ogni ricorso deve contenere l'oggetto della controversia e l'esposizione
sommaria dei motivi dedotti e occorre, affinche un ricorso sia ricevibile, che
gli elementi essenziali di fatto e di diritto sui quali esso si fonda
emergano, per lo meno sommariamente, ma in modo coerente e comprensibile, dal
testo dell'atto di ricorso stesso.

29      Al punto 63 di detta sentenza, il Tribunale ha dichiarato che, nel
caso di specie, nel suo ricorso la ricorrente non ha dedotto alcun elemento di
fatto o di diritto a sostegno del suo argomento vertente sulla violazione
dell'articolo 107, paragrafo 1, TFUE. Secondo il Tribunale la ricorrente si e,
infatti, limitata al riguardo a sostenere che la Commissione non aveva
correttamente interpretato ed applicato tale disposizione, reiterando una
decisione non sufficientemente provata e motivata. Orbene, sempre secondo il
Tribunale, l'obbligo di motivazione costituisce una forma sostanziale che va
tenuta distinta dalla questione della fondatezza della motivazione, attinente
alla legittimita nel merito dell'atto controverso.

30      Si deve aggiungere che il Tribunale ha sottolineato, al punto 64 della
sentenza impugnata, che, nel suo ricorso, la ricorrente non aveva fatto valere
alcun elemento atto a dimostrare l'esistenza di un qualunque errore manifesto
di valutazione, limitandosi ad invocare il medesimo nel titolo del suo primo
motivo, e ha rilevato, al punto 65 di detta sentenza, che, nella sua replica,
la ricorrente non aveva dedotto alcun ulteriore elemento che consentisse di
corroborare a sufficienza l'asserita violazione dell'articolo 107, paragrafo
1, TFUE, e l'asserito errore manifesto di valutazione.

31      Si deve necessariamente concludere che il Tribunale non ha commesso
alcun errore di diritto allorche ha respinto in quanto irricevibile
l'argomento in questione della ricorrente.

32      Infine, e per quanto riguarda l'argomento vertente sull'importo
asseritamente modesto degli aiuti in questione, e sufficiente osservare che la
ricorrente non indica alcun punto della sentenza impugnata idoneo ad essere
interessato da detto argomento.

33      Pertanto, il terzo capo del primo motivo dev'essere respinto.

34      Alla luce di quanto precede, il primo motivo dev'essere integralmente
respinto.

  _Sul secondo motivo, vertente su una violazione degli articoli 107,
paragrafo 1, TFUE e 108, paragrafo 1, TFUE, dell 'articolo 1, lettera b), del
regolamento (CE) n. 659/1999, su un'erronea valutazione dei fatti nonche su un
difetto di motivazione in violazione dell'articolo 296 TFUE_

 Argomenti delle parti

35      La Wam sostiene che la Commissione ed il Tribunale non hanno
correttamente interpretato e applicato le condizioni previste dall'articolo
107, paragrafo 1, TFUE. Invero, tutte le misure di sostegno alle esportazioni
verso paesi terzi, ivi inclusi gli aiuti al credito e all'assicurazione del
credito, sarebbero sempre state strumenti tipici della politica commerciale
nell'interesse della «promozione dell'internazionalizzazione del sistema delle
imprese europeo».

36      La Wam ritiene che la Commissione avrebbe dovuto riconoscere che il
primo ed il secondo prestito costituivano due casi di applicazione individuale
di un regime generale coerente con le norme in materia di aiuti di Stato. La
decisione controversa sarebbe pertanto erronea in quanto non riconosce che i
prestiti in questione erano conformi a dette norme. Inoltre, tale decisione
sarebbe illegittima in quanto adottata in applicazione di valutazioni
«soggettive» ed «arbitrarie».

37      Al riguardo la Wam sostiene che il Tribunale si e «completamente
sdraiato» sulle tesi della Commissione. Sarebbe pertanto incorso negli stessi
errori. Infatti, gli aiuti in questione dovrebbero essere considerati come un
«aiuto esistente» «in quanto aiuti autorizzati», cioe come «regimi di aiuti o
aiuti individuali autorizzati dalla Commissione, ovvero in quanto aiuti che si
suppongano autorizzati».

38      La Commissione ritiene che il secondo motivo sia irricevibile dato che
la ricorrente reitera in sostanza l'argomento sviluppato dinanzi al Tribunale.
Inoltre, essa non identificherebbe alcun punto della sentenza impugnata idoneo
ad essere inficiato da un errore di diritto, ne spiegherebbe in cosa consista
un errore siffatto.

 Giudizio della Corte

39      Si deve osservare che il secondo motivo riprende il secondo motivo di
primo grado.

40      Infatti, oltre all'identita del titolo di ciascuno di questi motivi,
quanto esposto dalla ricorrente nelle pagine da 42 a 53 della sua impugnazione
riprende in sostanza le deduzioni di cui ai punti da 52 a 65 del ricorso di
primo grado. Le riflessioni aggiuntive proposte nell'ambito dell'impugnazione
sono del resto costituite da informazioni generali riguardo all'applicazione
da parte della Commissione delle norme in materia di aiuti di Stato, da lunghe
spiegazioni relative alla legislazione nazionale in questione nonche da taluni
richiami giurisprudenziali.

41      Quanto esposto in dette pagine dell'impugnazione non contiene alcuna
indicazione che designi i punti della sentenza impugnata suscettibili di
essere inficiati da un errore di diritto ne un argomento volto a stabilire in
cosa il Tribunale avrebbe commesso un errore siffatto.

42      Come la Corte ha ripetutamente dichiarato, un'impugnazione deve
indicare in modo preciso gli elementi contestati della sentenza di cui si
chiede l'annullamento nonche gli argomenti di diritto dedotti a specifico
sostegno di tale domanda. Non risponde a tale prescrizione l'impugnazione che
non contiene alcun argomento specificamente diretto a individuare l'errore di
diritto da cui sarebbe viziata la sentenza di cui trattasi.

43      La Corte ha parimenti rilevato che la semplice enunciazione astratta
dei motivi nell'impugnazione non risponde alle prescrizioni di cui agli
articoli 58 dello Statuto della Corte di giustizia dell'Unione europea e 168,
paragrafo 1, lettera d), del suo regolamento di procedura. Inoltre,
all'articolo 169, paragrafo 2, di detto regolamento, si precisa che i motivi e
gli argomenti di diritto dedotti individuano con precisione le parti della
motivazione della decisione del Tribunale oggetto di contestazione.

44      Infatti, un'impugnazione che non presenti simili caratteristiche e
inidonea a formare oggetto di una valutazione giuridica che consenta alla
Corte di esercitare il compito cui e chiamata nel settore di cui trattasi e di
effettuare il proprio sindacato di legittimita.

45      Pertanto e alla luce della natura dell'argomento proposto dinanzi alla
Corte, come rilevato in precedenza, il secondo motivo dev'essere respinto in
quanto irricevibile.

  _Sul terzo motivo, vertente su una violazione degli articoli 107, paragrafo
3, TFUE e 108, paragrafo 1, TFUE, su una violazione dei regolamenti (CE) nn.
800/2008, 1998/2006, 69/2001 e 70/2001 nonche su un difetto di motivazione in
violazione dell'articolo 296 TFUE_

 Argomenti delle parti

46      La Wam sostiene che la Commissione e il Tribunale avrebbero dovuto
considerare che si trattava nel caso di specie di un regime di aiuti
legittimo, in quanto costituiva un regime generale mai messo in discussione
dalla Commissione, «in ogni caso», di un aiuto esistente e, «comunque», di
aiuti «specificamente approvati» dalla Commissione.

47      La Wam ritiene che il Tribunale, «incredibilmente», abbia seguito la
Commissione in queste «gravissime carenze» di valutazione e di approfondimento
e sia incorso in un ulteriore «grave errore di giudizio», quando ha dedotto,
dalla mancata notifica preventiva del regime generale e delle due misure di
finanziamento adottate in forza di detto regime, l'illegittimita di queste
ultime.

48      La Wam sottolinea che la Commissione e il Tribunale hanno commesso
«specifici errori» nei rilievi formulati nella motivazione della decisione
controversa, riguardo alla normativa dell'Unione in materia. La valutazione
della Commissione e del Tribunale «appare (…) erronea», in quanto gli aiuti in
questione non potevano essere qualificati come un sostegno all'esportazione,
ma dovevano essere considerati come finalizzati alla penetrazione commerciale
su taluni mercati di paesi terzi.

49      La Wam precisa che gli errori rilevati si trovano segnatamente ai
punti 114 e 115 della sentenza impugnata, in cui il Tribunale non ha
correttamente qualificato gli aiuti in questione.

50      La Commissione sostiene che il terzo motivo e irricevibile.

 Giudizio della Corte

51      Si deve rilevare che la ricorrente, per suffragare il terzo motivo,
reitera in sostanza le deduzioni formulate in primo grado.

52      A tal proposito si deve rilevare che, oltre all'identita del titolo
del terzo motivo di primo grado e del terzo motivo di impugnazione, il
contenuto delle pagine da 53 a 61 dell'impugnazione corrisponde, in gran
parte, a quello dei punti da 66 a 80 del ricorso di primo grado.

53      In tal modo, gli unici punti della sentenza impugnata, brevemente
richiamati nell'ambito del terzo motivo sollevato dinanzi alla Corte, sono i
punti 114 e 115 di detta sentenza.

54      Quanto alla menzione effettuata dalla ricorrente di detto punto 114, e
sufficiente ricordare che il Tribunale si e ivi limitato a richiamare elementi
contenuti ai punti 109 e 121 della decisione controversa, relativi agli
obiettivi perseguiti dai prestiti in questione che miravano a sovvenzionare un
programma di penetrazione commerciale, e cioe la costituzione ed il
funzionamento di una rete di distribuzione o l'impegno di altre spese correnti
connesse all'attivita di esportazione della Wam.

55      Tale descrizione non e inficiata da alcun errore.

56      Quanto al punto 115 della sentenza impugnata, il Tribunale ha ivi
rilevato che la Commissione non aveva ritenuto che i prestiti in questione
costituissero aiuti all'esportazione in senso stretto o che essi fossero
connessi ai quantitativi esportati, ne, del resto, nessun elemento della
decisione controversa induceva a ritenere che cosi fosse, e che tale
istituzione ha per contro considerato si trattasse di aiuti in favore di
attivita connesse all'esportazione. Il Tribunale ha parimenti rilevato in tale
punto che da detta decisione risultava che la Commissione, per pervenire a
tale conclusione, si era fondata sulla circostanza secondo la quale si
trattava di aiuti a favore di un programma di penetrazione commerciale nei
paesi terzi.

57      Si deve osservare a tal proposito che il Tribunale, ai punti da 128 a
130 della sentenza impugnata, ha valutato un certo numero di elementi di prova
relativi alla natura delle spese afferenti a detta iniziativa rispetto ai
paesi terzi.

58      Al punto 131 di tale sentenza, il Tribunale ha dedotto da tale analisi
che il primo prestito era escluso dall'ambito di applicazione dei regolamenti
invocati dalla ricorrente. Inoltre esso e giustamente pervenuto alla medesima
conclusione ai punti da 135 a 137 di tale sentenza, per quanto riguarda il
secondo prestito.

59      Alla luce delle considerazioni che precedono, si deve ricordare che,
se e vero che i punti di diritto esaminati in primo grado possono essere
ridiscussi nel corso di un'impugnazione, cionondimeno tale esame non puo
limitarsi ad un mero riesame del ricorso di primo grado.

60      Per quanto riguarda la causa in esame, si deve necessariamente
dichiarare che l'argomento dedotto dalla ricorrente non rappresenta altro che
una domanda di riesame siffatta. L'argomento sviluppato dalla ricorrente mira
infatti non gia specificamente ad individuare un errore di diritto presente
nel ragionamento seguito dal Tribunale, bensi a contestare la decisione
controversa.

61      Ne consegue che il terzo motivo dev'essere respinto in quanto
irricevibile.

  _Sul quarto motivo, vertente su una violazione dell 'articolo 107, paragrafo
1, TFUE, su un'errata quantificazione dell'equivalente sovvenzione e su un
difetto di motivazione_

 Argomenti delle parti

62      La Wam sostiene che la «riadozione» della decisione del 2004 da parte
della Commissione ha portato ad una rideterminazione al rialzo
dell'equivalente sovvenzione del secondo prestito. In tal modo, l'importo
della sovvenzione di cui al secondo prestito sarebbe quasi raddoppiato. Tale
differenza nel calcolo sembrerebbe essenzialmente riconducibile all'estensione
temporale della sovvenzione, ma sarebbe erronea nella misura in cui non tiene
conto della anticipata estinzione del secondo prestito. Anche la
determinazione dell'equivalente sovvenzione del primo prestito sarebbe piu
elevata, e cio in maniera «ingiustificata», dato che la Commissione non
avrebbe tenuto conto della soglia «de minimis» applicabile a talune categorie
di imprese.

63      La Wam sostiene che, per pervenire ad una stima piu coerente del
vantaggio finanziario percepito, la Commissione avrebbe dovuto applicare i
tassi di riferimento in vigore alla data di erogazione di ciascuna delle rate
del finanziamento per ciascuno dei prestiti in questione. La decisione
controversa risulterebbe quindi viziata nella determinazione dell'elemento di
aiuto riguardante tali prestiti.

64      La Wam ne conclude che il Tribunale ha fornito a tal proposito
un'«interpretazione, la cui illogicita e la cui contraddittorieta intrinseche
non abbisognano di alcun commento».

65      La Commissione ritiene che il quarto motivo sia irricevibile.

 Giudizio della Corte

66      Si deve osservare che il quarto motivo mira in sostanza a contestare
la decisione controversa e non la sentenza impugnata, ovvero la risposta in
punto di diritto che il Tribunale ha fornito all'argomento sollevato dalla
ricorrente in primo grado per quanto riguarda il calcolo del vantaggio
finanziario derivante dagli aiuti in questione.

67      Infatti, con il suo argomento, la ricorrente si riferisce soltanto
alla fondatezza dei calcoli effettuati dalla Commissione per determinare i
vantaggi finanziari di cui aveva beneficiato la Wam in forza dei prestiti in
questione. In particolare, la ricorrente contesta le diverse percentuali di
interesse applicate dalla Commissione per detti calcoli.

68      Al contrario, l'argomento dedotto non contiene alcun riferimento alla
sentenza impugnata.

69      Orbene, come e stato osservato in precedenza, un'impugnazione deve
indicare in modo preciso gli elementi contestati della sentenza di cui si
chiede l'annullamento, nonche gli argomenti di diritto dedotti a specifico
sostegno di tale domanda.

70      Pertanto, il quarto motivo non e ricevibile.

  _Sui motivi da quinto a settimo, vertenti, rispettivamente, su una
violazione dei principi di tutela del legittimo affidamento e di
proporzionalit a, su una violazione dell'articolo 108, paragrafo 2, TFUE, del
principio di buona amministrazione e dei diritti della difesa nonche su una
violazione dei principi di buona amministrazione, di diligenza e di
sollecitudine nonche sull'eccessiva durata del procedimento_

 Argomenti delle parti

71      La Wam sostiene, nell'ambito del quinto motivo, che vi erano «valide
ragioni» che avrebbero dovuto indurre la Commissione a non disporre alcun
ordine di recupero degli aiuti in questione nell'ambito della decisione
controversa.

72      La Wam considera che la «prolungata» inerzia della Commissione, per un
periodo significativo, ha comportato la violazione del principio di buona
amministrazione e del «correlato» dovere di sollecitudine. In tal modo si
sarebbe ingenerato un legittimo affidamento in capo alla societa beneficiaria
circa la legittimita degli aiuti in questione. Inoltre, e tenuto conto delle
«specificita del quadro internazionale e europeo», il recupero di tali aiuti
non sarebbe conforme al principio di proporzionalita.

73      A sostegno del sesto motivo, la Wam deduce che la Commissione si e
discostata dai propri doveri procedurali discendenti dall'articolo 108,
paragrafo 2, TFUE, dalle norme di diritto derivato nonche dal principio
generale di buona amministrazione e di tutela dei diritti della difesa.
Infatti, le citate sentenze del Tribunale Italia e Wam/Commissione nonche
della Corte Commissione/Italia e Wam avrebbero inciso sull'essenza stessa
della decisione del 2004, vale a dire sulla qualificazione di aiuto dei
prestiti in questione. In particolare, tali sentenze avrebbero messo in
discussione le valutazioni condotte dalla Commissione sull'idoneita di detti
prestiti a incidere sugli scambi tra gli Stati membri e ad alterare la
concorrenza.

74      La Wam ritiene che la Commissione avrebbe dovuto condurre un riesame e
un «supplemento di istruttoria» riguardo agli aiuti in questione, per
rimediare alle evidenti carenze rilevate in tali sentenze. In tale contesto,
la Commissione avrebbe dovuto assicurare alla societa e alle autorita
nazionali il necessario beneficio del principio del contraddittorio.

75      La Wam osserva che «tale modus procedendi» ha comportato
un'illegittima compressione dei diritti della difesa. Cio varrebbe soprattutto
per quanto riguarda la societa beneficiaria degli aiuti, che e stata «privata
del tutto» di tali diritti. Cio varrebbe del pari, a maggior ragione, per le
autorita nazionali, «private di ogni diritto al contraddittorio».

76      Per quanto riguarda il settimo motivo, la Wam ritiene che il mancato
rispetto, da parte della Commissione, del principio di «buona amministrazione»
si e tradotto, nel caso di specie, in una ulteriore violazione del diritto
«parimenti grave».

77      La Wam ricorda che la Commissione ha inviato una prima richiesta di
informazioni alle autorita nazionali il 5 agosto ed il 10 settembre 1999, che
ha ricevuto tempestiva risposta. La prima fase dell'istruttoria si sarebbe
formalmente conclusa soltanto con la decisione del 21 gennaio 2003 relativa
all'avvio del procedimento ai sensi dell'articolo 108, paragrafo 2, TFUE.
Quest'ultimo si sarebbe infine concluso con l'adozione della decisione del
2004. Occorrerebbe inoltre tenere conto del seguito del procedimento, svoltosi
successivamente alla citata sentenza del Tribunale Italia e Wam/Commissione e
conclusosi con l'adozione della decisione controversa il 24 marzo 2010.

78      La Wam ne deduce che la durata complessiva del procedimento nonche
delle singole fasi che lo compongono non puo essere considerata ragionevole.
La durata eccessiva del solo procedimento seguito dalla Commissione al fine di
giungere alle valutazioni di incompatibilita degli aiuti in questione ha avuto
conseguenze «gravemente pregiudizievoli» per la societa.

79      La Commissione sostiene che i motivi da quinto a settimo sono
irricevibili.

 Giudizio della Corte

80      Per quanto riguarda i motivi da quinto a settimo, si deve rilevare
che, oltre all'identita dei titoli di questi ultimi a quelli sollevati dinanzi
al Tribunale, la ricorrente non soltanto non indica i punti della sentenza
impugnata che sarebbero inficiati da un errore di diritto, ma riprende, in
sostanza, l'argomento dedotto in primo grado.

81      Infatti, e per quanto concerne il quinto motivo, le pagine da 65 a 67
dell'impugnazione corrispondono ai punti 88 e 89 del ricorso di primo grado
nonche ai punti 39 e 40 della replica depositata dinanzi al Tribunale.
Inoltre, l'argomento della ricorrente e caratterizzato da molteplici
ripetizioni e affermazioni senza connessione rispetto al motivo dedotto.

82      Si deve del pari rilevare che le affermazioni dalla ricorrente in
dette pagine dell'impugnazione si limitano a menzionare la sentenza impugnata
in due riprese senza individuare i punti di tale sentenza idonei ad essere
inficiati da un errore di diritto.

83      In tali condizioni, il quinto motivo dev'essere respinto in quanto
irricevibile.

84      Quanto al sesto motivo, si deve osservare che i punti da 90 a 94 del
ricorso di primo grado corrispondono, in sostanza, alle pagine da 67 a 69
dell'impugnazione.

85      Inoltre, l'argomento dedotto presenta numerosi richiami di fatti e
riferimenti generici ai principi invocati, senza rapportare tali elementi alle
valutazioni svolte dal Tribunale. La ricorrente si limita, infatti, a dedurre
la presenza di asseriti errori di diritto concludendo che il rigetto, da parte
di quest'ultimo, del motivo sollevato in primo grado costituisce una
«decisione erronea».

86      Detto argomento e formulato quindi in modo troppo astratto e poco
chiaro per poter ricevere una risposta.

87      Si deve respingere il sesto motivo in quanto irricevibile.

88      Per quanto riguarda il settimo motivo, si deve osservare che le pagine
da 70 a 72 dell'impugnazione corrispondono ai punti da 95 a 98 del ricorso di
primo grado. La ricorrente si limita peraltro a dedurre, dal semplice rigetto
del motivo sollevato in primo grado, l'«ennesimo errore» del Tribunale.

89      Il settimo motivo non contiene quindi alcun elemento idoneo a
suffragarlo. Esso dev'essere dunque considerato come una semplice richiesta di
riesame nel merito del motivo di primo grado. Orbene, un riesame siffatto
esula dalla competenza della Corte nell'ambito di un'impugnazione.

90      Di conseguenza, il settimo motivo dev'essere respinto in quanto
irricevibile.

91      I motivi da quinto a settimo sono pertanto irricevibili.

92      Risulta dall'insieme delle considerazioni che precedono che
l'impugnazione dev'essere integralmente respinta.

  **Sulle spese**

93      A norma dell'articolo 184, paragrafo 2, del regolamento di procedura,
quando l'impugnazione e respinta, la Corte statuisce sulle spese. Ai sensi
dell'articolo 138, paragrafo 1, del medesimo regolamento, applicabile al
procedimento di impugnazione in forza del successivo articolo 184, paragrafo
1, la parte soccombente e condannata alle spese se ne e stata fatta domanda.
Poiche la Commissione ne ha fatto domanda, la Wam, rimasta soccombente, deve
essere condannata alle spese.

Per questi motivi, la Corte (Seconda Sezione) dichiara e statuisce:

1)       **L 'impugnazione e respinta.**

2)       **La Wam Industriale SpA e condannata alle spese.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark


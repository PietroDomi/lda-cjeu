

**Cause riunite C ‑424/10 e C‑425/10**

**Tomasz Ziolkowski e  altri e Marlon Szeja**

**contro**

**Land Berlin**

(domande di pronuncia pregiudiziale proposte dal Bundesverwaltungsgericht)

«Libera circolazione delle persone -- Direttiva 2004/38/CE -- Diritto di
soggiorno permanente -- Art. 16 -- Soggiorno legale -- Soggiorno basato sul
diritto nazionale -- Soggiorno compiuto anteriormente all'adesione all'Unione
dello Stato d'origine del cittadino interessato»

Massime della sentenza

1.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Diritto di soggiorno permanente dei cittadini dell'Unione_

_(Direttiva del Parlamento europeo e del Consiglio 2004/38, artt.  7, n. 1, e
16, n. 1)_

2.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Presupposti del diritto di soggiorno a norma del diritto dell'Unione_

_(Direttiva del Parlamento europeo e del Consiglio 2004/38, art.  37)_

3.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Diritto di soggiorno permanente dei cittadini dell'Unione_

_(Direttiva del Parlamento europeo e del Consiglio 2004/38, artt.  7, n. 1, e
16, n. 1)_

1.        L'art. 16, n. 1, della direttiva 2004/38, relativa al diritto dei cittadini dell'Unione e dei loro familiari di circolare e di soggiornare liberamente nel territorio degli Stati membri, deve essere interpretato nel senso che non si puo ritenere che il cittadino dell'Unione che abbia compiuto un soggiorno di piu di cinque anni sul territorio dello Stato membro ospitante sulla sola base del diritto nazionale di tale Stato abbia acquisito il diritto al soggiorno permanente in conformita a tale disposizione se, durante tale soggiorno, egli non soddisfaceva le condizioni di cui all'art. 7, n. 1, della stessa direttiva. 

Infatti, tenendo conto del contesto in cui e utilizzata e degli obiettivi
perseguiti dalla direttiva 2004/38, la nozione di soggiorno legale sottesa ai
termini «che abbia soggiornato legalmente», di cui all'art. 16, n. 1, della
direttiva 2004/38, deve intendersi come corrispondente ad un soggiorno
conforme alle condizioni previste da detta direttiva, segnatamente quelle
previste all'art. 7, n. 1, della stessa. Di conseguenza, il soggiorno conforme
al diritto di uno Stato membro, ma che non soddisfa le condizioni di cui
all'art. 7, n. 1, della direttiva 2004/38, non puo essere considerato come
soggiorno «legale» ai sensi dell'art. 16, n. 1, di essa.

(v. punti 34, 46-47, 51, dispositivo 1)

2.        L'art. 37 della direttiva 2004/38, relativa al diritto dei cittadini dell'Unione e dei loro familiari di circolare e di soggiornare liberamente nel territorio degli Stati membri, si limita a prevedere che quest'ultima non osta a che il diritto degli Stati membri istituisca un regime piu favorevole di quello stabilito in virtu delle disposizioni di tale direttiva. Tuttavia cio non implica affatto che le disposizioni piu favorevoli debbano essere integrate nel sistema attuato da tale direttiva. 

Spetta, tuttavia, a ciascuno Stato membro decidere non soltanto se instaurare
tale regime, ma anche quali siano le condizioni e gli effetti di quest'ultimo,
in particolare per quanto riguarda le conseguenze giuridiche di un diritto di
soggiorno concesso sulla sola base del diritto interno.

(v. punti 49-50)

3.        I periodi di soggiorno del cittadino di uno Stato terzo sul territorio di uno Stato membro, compiuti anteriormente all'adesione di detto Stato terzo all'Unione europea, devono, in assenza di disposizioni specifiche contenute nell'atto di adesione, essere presi in considerazione ai fini dell'acquisizione del diritto di soggiorno permanente a norma dell'art. 16, n. 1, della direttiva 2004/38, relativa al diritto dei cittadini dell'Unione e dei loro familiari di circolare e di soggiornare liberamente nel territorio degli Stati membri, purche siano stati compiuti in conformita alle condizioni di cui all'art. 7, n. 1, della stessa direttiva. 

Al riguardo, nei limiti in cui l'interessato e in grado di dimostrare che tali
periodi sono stati effettuati conformemente alle condizioni enunciate, la
presa in considerazione dei detti periodi, a partire dalla data di adesione
dello Stato interessato all'Unione, ha come conseguenza non di conferire
all'art. 16 di detta direttiva un effetto retroattivo, bensi semplicemente di
attribuire un effetto presente a situazioni createsi anteriormente alla data
di trasposizione di tale direttiva.

(v. punti 62-63, dispositivo 2)

  
  
  
  
  
  

SENTENZA DELLA CORTE (Grande Sezione)

21 dicembre 2011 (*)

«Libera circolazione delle persone - Direttiva 2004/38/CE - Diritto di
soggiorno permanente - Art. 16 - Soggiorno legale - Soggiorno basato sul
diritto nazionale - Soggiorno compiuto anteriormente all'adesione all'Unione
dello Stato d'origine del cittadino interessato»

Nei procedimenti riuniti C‑424/10 e C‑425/10,

aventi ad oggetto le domande di pronuncia pregiudiziale proposte alla Corte,
ai sensi dell'art. 267 TFUE, dal Bundesverwaltungsgericht (Germania), con
decisioni 13 luglio 2010, pervenute in cancelleria il 31 agosto 2010, nelle
cause

**Tomasz Ziolkowski (C ‑424/10),**

**Barbara Szeja,**

**Maria-Magdalena Szeja,**

**Marlon Szeja (C ‑425/10)**

contro

**Land Berlin,**

con l'intervento di:

**Vertreter des Bundesinteresses beim Bundesverwaltungsgericht,  **

LA CORTE (Grande Sezione),

composta dal sig. V. Skouris, presidente, dai sigg. J. N. Cunha Rodrigues, K.
Lenaerts, J.-C. Bonichot, J. Malenovský e U. Lohmus, presidenti di sezione,
dalla sig.ra R. Silva de Lapuerta (relatore), dai sigg. M. Ilešič, E. Levits,
T. von Danwitz e A. Arabadjiev, giudici,

avvocato generale: sig. Y. Bot

cancelliere: sig. B. Fulop, amministratore

vista la fase scritta del procedimento e in seguito all'udienza del 13 luglio
2011,

considerate le osservazioni presentate:

-        per il sig. Ziolkowski, nonche per la sig.ra Szeja e i suoi figli, dall'avv. L. Weber, Rechtsanwalt;

-        per il governo tedesco, dai sigg. T. Henze e N. Graf Vitzthum, in qualita di agenti;

-        per l'Irlanda, dal sig. D. O'Hagan, in qualita di agente, assistito dal sig. B. Doherty, barrister;

-        per il governo ellenico, dalle sig.re M. Michelogiannaki e T. Papadopoulou, in qualita di agenti;

-        per il governo del Regno Unito, dai sig. S. Ossowski, in qualita di agente, assistito dal sig. T. Ward, barrister;

-        per la Commissione europea, dai sigg. W. Bogensberger e M. Wilderspin, nonche dalla sig.ra D. Maidani, in qualita di agenti,

sentite le conclusioni dell'avvocato generale, presentate all'udienza del 14
settembre 2011,

ha pronunciato la seguente

**Sentenza**

1        Le domande di pronuncia pregiudiziale in esame riguardano
l'interpretazione del diritto di soggiorno permanente sancito dall'art. 16
della direttiva del Parlamento europeo e del Consiglio 29 aprile 2004,
2004/38/CE, relativa al diritto dei cittadini dell'Unione e dei loro familiari
di circolare e di soggiornare liberamente nel territorio degli Stati membri,
che modifica il regolamento (CEE) n. 1612/68 ed abroga le direttive
64/221/CEE, 68/360/CEE, 72/194/CEE, 73/148/CEE, 75/34/CEE, 75/35/CEE,
90/364/CEE, 90/365/CEE e 93/96/CEE (GU L 158, pag. 77, e rettifiche in GU L
229, pag. 35).

2        Tali domande sono state presentate nel contesto di due controversie
che vedono, in un caso, il sig. Ziolkowski, nell'altro, la sig.ra Szeja e i
suoi due figli minori, contrapposti al Land Berlin in merito al rifiuto di
quest'ultimo di rilasciare un documento che attestasse il loro diritto di
soggiorno permanente a norma dell'art. 16 della direttiva 2004/38.

  **Contesto normativo**

  _Diritto dell 'Unione_

3        Ai sensi dei 'considerando' terzo, quarto, decimo, diciassettesimo,
diciottesimo e ventinovesimo della direttiva 2004/38:

«(3)      La cittadinanza dell'Unione dovrebbe costituire lo status
fondamentale dei cittadini degli Stati membri quando essi esercitano il loro
diritto di libera circolazione e di soggiorno. È pertanto necessario
codificare e rivedere gli strumenti comunitari esistenti che trattano
separatamente di lavoratori subordinati, lavoratori autonomi, studenti ed
altre persone inattive al fine di semplificare e rafforzare il diritto di
libera circolazione e soggiorno di tutti i cittadini dell'Unione.

(4)      Per superare tale carattere settoriale e frammentario delle norme
concernenti il diritto di libera circolazione e soggiorno e allo scopo di
facilitare l'esercizio di tale diritto, occorre elaborare uno strumento
legislativo unico per modificare parzialmente il regolamento (CEE) n. 1612/68
del Consiglio, del 15 ottobre 1968, relativo alla libera circolazione dei
lavoratori all'interno della Comunita [(GU L 257, pag. 2), come modificato dal
regolamento (CEE) n. 2434/92 del Consiglio, del 27 luglio 1992 (GU L 245, pag.
1)] e per abrogare i seguenti testi legislativi: la direttiva 68/360/CEE del
Consiglio, del 15 ottobre 1968, relativa alla soppressione delle restrizioni
al trasferimento e al soggiorno dei lavoratori degli Stati membri e delle loro
famiglie all'interno della Comunita [(GU L 257, pag. 13)]; la direttiva
73/148/CEE del Consiglio, del 21 maggio 1973, relativa alla soppressione delle
restrizioni al trasferimento e al soggiorno dei cittadini degli Stati membri
all'interno della Comunita in materia di stabilimento e di prestazione di
servizi [(GU L 172, pag. 14)]; la direttiva 90/364/CEE del Consiglio, del 28
giugno 1990, relativa al diritto di soggiorno [(GU L 180, pag. 26)]; la
direttiva 90/365/CEE del Consiglio, del 28 giugno 1990, relativa al diritto di
soggiorno dei lavoratori salariati e non salariati che hanno cessato la
propria attivita professionale [(GU L 180, pag. 28)] e la direttiva 93/96/CEE
del Consiglio, del 29 ottobre 1993, relativa al diritto di soggiorno degli
studenti [(GU L 317, pag. 59)].

(...)

(10)      Occorre tuttavia evitare che coloro che esercitano il loro diritto
di soggiorno diventino un onere eccessivo per il sistema di assistenza sociale
dello Stato membro ospitante durante il periodo iniziale di soggiorno.
Pertanto il diritto di soggiorno dei cittadini dell'Unione e dei loro
familiari per un periodo superiore a tre mesi dovrebbe essere subordinato a
condizioni.

(…)

(17)      Un diritto di soggiorno permanente per i cittadini dell'Unione che
hanno scelto di trasferirsi a tempo indeterminato nello Stato membro ospitante
rafforzerebbe il senso di appartenenza alla cittadinanza dell'Unione e
costituisce un essenziale elemento di promozione della coesione sociale, che e
uno degli obiettivi fondamentali dell'Unione. Occorre quindi istituire un
diritto di soggiorno permanente per tutti i cittadini dell'Unione ed i loro
familiari che abbiano soggiornato nello Stato membro ospitante per un periodo
ininterrotto di cinque anni conformemente alle condizioni previste dalla
presente direttiva e senza diventare oggetto di una misura di allontanamento.

(18)      Per costituire un autentico mezzo di integrazione nella societa
dello Stato membro ospitante in cui il cittadino dell'Unione soggiorna, il
diritto di soggiorno permanente non dovrebbe, una volta ottenuto, essere
sottoposto ad alcuna condizione.

(…)

(29)      La presente direttiva non dovrebbe pregiudicare le norme nazionali
piu favorevoli».

4        Al capo I della direttiva 2004/38, intitolato «Disposizioni
generali», l'art. 1 della stessa, intitolato «Oggetto», dispone quanto segue:

«La presente direttiva determina:

a) le modalita d'esercizio del diritto di libera circolazione e soggiorno nel
territorio degli Stati membri da parte dei cittadini dell'Unione e dei loro
familiari;

b) il diritto di soggiorno permanente nel territorio degli Stati membri dei
cittadini dell'Unione e dei loro familiari;

(…)».

5        Il capo III di tale direttiva, intitolato «Diritto di soggiorno»,
include gli artt. 6-15 della stessa.

6        Sotto la rubrica «Diritto di soggiorno sino a tre mesi», detto art. 6
cosi prevede:

«1.      I cittadini dell'Unione hanno il diritto di soggiornare nel
territorio di un altro Stato membro per un periodo non superiore a tre mesi
senza alcuna condizione o formalita, salvo il possesso di una carta d'identita
o di un passaporto in corso di validita.

2\. Le disposizioni del paragrafo 1 si applicano anche ai familiari in
possesso di un passaporto in corso di validita non aventi la cittadinanza di
uno Stato membro che accompagnino o raggiungano il cittadino dell'Unione».

7        L'art. 7 della direttiva 2004/38, intitolato «Diritto di soggiorno
per un periodo superiore a tre mesi», recita come segue:

«1.      Ciascun cittadino dell'Unione ha il diritto di soggiornare per un
periodo superiore a tre mesi nel territorio di un altro Stato membro, a
condizione:

a) di essere lavoratore subordinato o autonomo nello Stato membro ospitante; o

b) di disporre, per se stesso e per i propri familiari, di risorse economiche
sufficienti, affinche non divenga un onere a carico dell'assistenza sociale
dello Stato membro ospitante durante il periodo di soggiorno, e di
un'assicurazione malattia che copra tutti i rischi nello Stato membro
ospitante; o

c) - di essere iscritto presso un istituto pubblico o privato, riconosciuto o
finanziato dallo Stato membro ospitante in base alla sua legislazione o prassi
amministrativa, per seguirvi a titolo principale un corso di studi inclusa una
formazione professionale;

\- di disporre di un'assicurazione malattia che copre tutti i rischi nello
Stato membro ospitante e di assicurare all'autorita nazionale competente, con
una dichiarazione o con altro mezzo di sua scelta equivalente, di disporre,
per se stesso e per i propri familiari, di risorse economiche sufficienti,
affinche non divenga un onere a carico dell'assistenza sociale dello Stato
membro ospitante durante il suo periodo di soggiorno; o

d) di essere un familiare che accompagna o raggiunge un cittadino dell'Unione
rispondente alle condizioni di cui alle lettere a), b) o c).

2\. Il diritto di soggiorno di cui al paragrafo 1 e esteso ai familiari non
aventi la cittadinanza di uno Stato membro quando accompagnino o raggiungano
nello Stato membro ospitante il cittadino dell'Unione, purche questi risponda
alle condizioni di cui al paragrafo 1, lettere a), b) o c).

3\. Ai sensi del paragrafo 1, lettera a), il cittadino dell'Unione che abbia
cessato di essere un lavoratore subordinato o autonomo conserva la qualita di
lavoratore subordinato o autonomo nei seguenti casi:

a) l'interessato e temporaneamente inabile al lavoro a seguito di una malattia
o di un infortunio;

b) l'interessato, trovandosi in stato di disoccupazione involontaria
debitamente comprovata dopo aver esercitato un'attivita per oltre un anno, si
e registrato presso l'ufficio di collocamento competente al fine di trovare un
lavoro;

c) l'interessato, trovandosi in stato di disoccupazione involontaria
debitamente comprovata al termine di un contratto di lavoro di durata
determinata inferiore ad un anno o venutosi a trovare in tale stato durante i
primi dodici mesi, si e registrato presso l'ufficio di collocamento competente
al fine di trovare un lavoro. In tal caso, l'interessato conserva la qualita
di lavoratore subordinato per un periodo che non puo essere inferiore a sei
mesi;

d) l'interessato segue un corso di formazione professionale. Salvo il caso di
disoccupazione involontaria, la conservazione della qualita di lavoratore
subordinato presuppone che esista un collegamento tra l'attivita professionale
precedentemente svolta e il corso di formazione seguito.

4\. In deroga al paragrafo 1, lettera d) e al paragrafo 2, soltanto il
coniuge, il partner che abbia contratto un'unione registrata prevista
all'articolo 2, punto 2, lettera b) e i figli a carico godono del diritto di
soggiorno in qualita di familiari di un cittadino dell'Unione che soddisfa le
condizioni di cui al paragrafo 1, lettera c). L'articolo 3, paragrafo 2 si
applica ai suoi ascendenti diretti e a quelli del coniuge o partner
registrato».

8        L'art. 12 della direttiva 2004/38, intitolato «Conservazione del
diritto di soggiorno dei familiari in caso di decesso o di partenza del
cittadino dell'Unione», ai suoi nn. 1 e 2, cosi dispone:

«1.      Senza pregiudizio delle disposizioni del secondo comma, il decesso
del cittadino dell'Unione o la sua partenza dal territorio dello Stato membro
ospitante non incidono sul diritto di soggiorno dei suoi familiari aventi la
cittadinanza di uno Stato membro.

Prima dell'acquisizione del diritto di soggiorno permanente, le persone
interessate devono soddisfare personalmente le condizioni previste
all'articolo 7, paragrafo 1, lettere a), b), c) o d).

2\. Senza pregiudizio delle disposizioni del secondo comma, il decesso del
cittadino dell'Unione non comporta la perdita del diritto di soggiorno dei
familiari non aventi la cittadinanza di uno Stato membro e che hanno
soggiornato nello Stato membro ospitante per almeno un anno prima del decesso
del cittadino dell'Unione.

Prima dell'acquisizione del diritto di soggiorno permanente, il diritto di
soggiorno delle persone interessate rimane subordinato al requisito che esse
dimostrino di esercitare un'attivita lavorativa subordinata od autonoma o di
disporre per se e per i familiari di risorse sufficienti affinche non
divengano un onere per il sistema di assistenza sociale dello Stato membro
ospitante durante il loro soggiorno, nonche di una assicurazione malattia che
copra tutti i rischi nello Stato membro ospitante, ovvero di fare parte del
nucleo familiare, gia costituito nello Stato membro ospitante, di una persona
che soddisfa tali condizioni. Le risorse sufficienti sono quelle indicate
all'articolo 8, paragrafo 4.

I familiari in questione conservano il diritto di soggiorno esclusivamente a
titolo personale».

9        Con il titolo «Mantenimento del diritto di soggiorno dei familiari in
caso di divorzio, di annullamento del matrimonio o di scioglimento dell'unione
registrata», l'art. 13 della direttiva 2004/38 enuncia quanto segue:

«1.      Senza pregiudizio delle disposizioni del secondo comma, il divorzio,
l'annullamento del matrimonio dei cittadini dell'Unione o lo scioglimento
della loro unione registrata di cui all'articolo 2, punto 2, lettera b), non
incidono sul diritto di soggiorno dei loro familiari aventi la cittadinanza di
uno Stato membro.

Prima dell'acquisizione del diritto di soggiorno permanente, gli interessati
devono soddisfare le condizioni previste all'articolo 7, paragrafo 1, lettere
a), b), c) o d).

2\. Senza pregiudizio delle disposizioni del secondo comma, il divorzio,
l'annullamento del matrimonio o lo scioglimento dell'unione registrata di cui
all'articolo 2, punto 2, lettera b), non comportano la perdita del diritto di
soggiorno dei familiari del cittadino dell'Unione non aventi la cittadinanza
di uno Stato membro se:

(…)

Prima dell'acquisizione del diritto di soggiorno permanente, il diritto di
soggiorno delle persone interessate rimane subordinato al requisito che esse
dimostrino di esercitare un'attivita lavorativa subordinata o autonoma, o di
disporre per se e per i familiari di risorse sufficienti affinche non
divengano un onere per il sistema di assistenza sociale dello Stato membro
ospitante durante il soggiorno, nonche di una assicurazione malattia che copra
tutti i rischi nello Stato membro ospitante, ovvero di fare parte del nucleo
familiare, gia costituito nello Stato membro ospitante, di una persona che
soddisfa tali condizioni. Le risorse sufficienti sono quelle indicate
all'articolo 8, paragrafo 4.

I familiari in questione conservano il diritto di soggiorno esclusivamente a
titolo personale».

10      Con il titolo «Mantenimento del diritto di soggiorno», l'art. 14 della
direttiva 2004/38 cosi dispone:

«1.      I cittadini dell'Unione e i loro familiari beneficiano del diritto di
soggiorno di cui all'articolo 6 finche non diventano un onere eccessivo per il
sistema di assistenza sociale dello Stato membro ospitante.

2\. I cittadini dell'Unione e i loro familiari beneficiano del diritto di
soggiorno di cui agli articoli 7, 12 e 13 finche soddisfano le condizioni
fissate negli stessi.

In casi specifici, qualora vi sia un dubbio ragionevole che il cittadino
dell'Unione o i suoi familiari non soddisfano le condizioni stabilite negli
articoli 7, 12 e 13, gli Stati membri possono effettuare una verifica in tal
senso. Tale verifica non e effettuata sistematicamente.

3\. Il ricorso da parte di un cittadino dell'Unione o dei suoi familiari al
sistema di assistenza sociale non da luogo automaticamente ad un provvedimento
di allontanamento.

4\. In deroga ai paragrafi 1 e 2 e senza pregiudizio delle disposizioni del
capitolo VI, un provvedimento di allontanamento non puo essere adottato nei
confronti di cittadini dell'Unione o dei loro familiari qualora

a) i cittadini dell'Unione siano lavoratori subordinati o autonomi, oppure

b) i cittadini dell'Unione siano entrati nel territorio dello Stato membro
ospitante per cercare un posto di lavoro. In tal caso i cittadini dell'Unione
e i membri della loro famiglia non possono essere allontanati fino a quando i
cittadini dell'Unione possono dimostrare di essere alla ricerca di un posto di
lavoro e di avere buone possibilita di trovarlo».

11      Nel capo IV della direttiva 2004/38, intitolato «Diritto di soggiorno
permanente», l'art. 16 della stessa, rubricato «Norma generale per i cittadini
dell'Unione e i loro familiari», e formulato nel modo seguente:

«1\. Il cittadino dell'Unione che abbia soggiornato legalmente ed in via
continuativa per cinque anni nello Stato membro ospitante ha diritto al
soggiorno permanente in detto Stato. Tale diritto non e subordinato alle
condizioni di cui al capo III.

2\. Le disposizioni del paragrafo 1 si applicano anche ai familiari non aventi
la cittadinanza di uno Stato membro che abbiano soggiornato legalmente in via
continuativa per cinque anni assieme al cittadino dell'Unione nello Stato
membro ospitante.

3\. La continuita della residenza non e pregiudicata da assenze temporanee che
non superino complessivamente sei mesi all'anno ne da assenze di durata
superiore per l'assolvimento degli obblighi militari ne da un'assenza di
dodici mesi consecutivi al massimo dovuta a motivi rilevanti, quali gravidanza
e maternita, malattia grave, studi o formazione professionale o il distacco
per motivi di lavoro in un altro Stato membro o in un paese terzo.

4\. Una volta acquisito, il diritto di soggiorno permanente si perde soltanto
a seguito di assenze dallo Stato membro ospitante di durata superiore a due
anni consecutivi».

12      Nello stesso capo IV, l'art. 18 della direttiva 2004/38, intitolato
«Acquisizione del diritto di soggiorno permanente da parte [dei] familiari non
aventi la cittadinanza di uno Stato membro», cosi prevede:

«Senza pregiudizio dell'articolo 17, i familiari del cittadino dell'Unione di
cui all'articolo 12, paragrafo 2, e all'articolo 13, paragrafo 2 che
soddisfano le condizioni ivi previste, acquisiscono il diritto di soggiorno
permanente dopo aver soggiornato legalmente e in via continuativa per cinque
anni nello Stato membro ospitante».

13      Ai sensi dell'art. 37 della direttiva 2004/38:

«Le disposizioni della presente direttiva non pregiudicano le disposizioni
legislative, regolamentari e amministrative di diritto interno che siano piu
favorevoli ai beneficiari della presente direttiva».

  _Diritto nazionale_

14      Con il titolo «Diritto di ingresso e di soggiorno», l'art. 2, nn. 1 e
2, della legge sulla libera circolazione dei cittadini dell'Unione (Gesetz
uber die allgemeine Freizugigkeit von Unionsburgern) 30 luglio 2004 (BGBl.
2004 I, pag. 1950), come modificata dalla legge di recepimento delle direttive
dell'Unione europea in materia di diritto di soggiorno e di asilo (Gesetz zur
Umsetzung Aufenthalts- und asylrechtlicher Richtlinien der Europaischen Union)
19 agosto 2007 (BGBl. 2007 I, pag. 1970; in prosieguo: il «FreizugG/EU»), cosi
dispone:

«(1)      I cittadini dell'Unione che beneficiano della libera circolazione
nonche i loro familiari hanno il diritto di entrare e di soggiornare nel
territorio federale conformemente alle disposizioni della presente legge.

(2)      Fruiscono della libera circolazione in forza del diritto dell'Unione:

(…)

5.      i cittadini dell'Unione non occupati, al ricorrere dei presupposti di cui all'art. 4,

(…)».

15      L'art. 4 del FreizugG/EU, intitolato «Persone non occupate che
beneficiano della libera circolazione», cosi recita:

«I cittadini dell'Unione non occupati, i loro familiari e partner, che
accompagnano o raggiungono il cittadino dell'Unione, sono titolari del diritto
in cui di cui all'art. 2, n. 1, se dispongono di un'assicurazione malattia
sufficiente e di risorse economiche sufficienti (…)».

16      L'art. 4 bis del FreizugG/EU, intitolato «Diritto di soggiorno
permanente», al suo n. 1, cosi dispone:

«I cittadini dell'Unione, i loro familiari e partner, che abbiano soggiornato
legalmente per un periodo di cinque anni senza soluzione di continuita nel
territorio federale, hanno il diritto di ingresso e di soggiorno
indipendentemente dal fatto che essi soddisfino sempre le condizioni dell'art.
2, n. 2 (diritto di soggiorno permanente)».

17      Ai sensi dell'art. 5, n. 6, del FreizugG/EU:

«Ai cittadini dell'Unione che ne fanno domanda viene rilasciato immediatamente
un documento attestante il loro diritto di soggiorno permanente».

  **Cause principali e questioni pregiudiziali**

18      Il sig. Ziolkowski e un cittadino polacco giunto in Germania nel corso
del mese di settembre del 1989. Egli ha ottenuto un permesso di soggiorno per
ragioni umanitarie per il periodo che va dal mese di luglio del 1991 al mese
di aprile del 2006.

19      La sig.ra Szeja e una cittadina polacca giunta in Germania nel 1988.
Essa ha ottenuto un permesso di soggiorno per ragioni umanitarie per il
periodo che va dal mese di maggio del 1990 al mese di ottobre del 2005. I suoi
figli sono nati in Germania nel 1994 e nel 1996. Essi hanno ottenuto un
permesso di soggiorno corrispondente a quello della madre. Il padre e un
cittadino turco che vive separato, ma che ha congiuntamente con la sig.ra
Szeja la custodia dei figli.

20      Nel 2005 il sig. Ziolkowski, nonche la sig.ra Szeja e i suoi figli,
hanno chiesto al Land Berlin la proroga dei loro permessi di soggiorno o,
eventualmente, il rilascio di un documento che ne attestasse il soggiorno
permanente in base al diritto dell'Unione. La domanda presentata dalla sig.ra
Szeja e dai suoi figli e stata respinta. Il sig. Ziolkowski ha ottenuto una
proroga del suo permesso di soggiorno fino al mese di aprile del 2006, ma,
successivamente, una nuova domanda di proroga e stata anch'essa respinta. Gli
interessati sono stati tutti informati che nei loro confronti sarebbero state
adottate eventuali misure di allontanamento verso il loro Stato membro
d'origine, per il caso in cui essi si fossero astenuti dall'abbandonare il
territorio tedesco entro un certo termine successivo alla data in cui le dette
decisioni di rigetto del Land Berlin fossero divenute definitive.

21      Secondo il Land Berlin, la proroga del permesso di soggiorno dei
ricorrenti delle cause principali non era possibile in quanto essi non erano
in grado di provvedere al proprio sostentamento. Il riconoscimento di un
diritto di soggiorno permanente ai sensi del diritto dell'Unione non sarebbe
stato neanch'esso possibile, dato che gli interessati non erano occupati e non
erano neppure in grado di provare di poter provvedere al proprio
sostentamento.

22      Il Verwaltungsgericht (Tribunale amministrativo) ha accolto i ricorsi
dinanzi ad esso proposti dai ricorrenti delle cause principali, dichiarando
che il diritto di soggiorno permanente ai sensi del diritto dell'Unione deve
essere riconosciuto a favore di qualsiasi cittadino dell'Unione che abbia
soggiornato legalmente per cinque anni sul territorio dello Stato membro
ospitante, senza che occorra verificare se le sue risorse siano sufficienti.
Poiche il Land Berlin ha impugnato tali pronunce del Verwaltungsgericht,
l'Oberverwaltungsgericht Berlin-Brandenburg (Tribunale amministrativo
superiore dei Lander di Berlino e del Brandeburgo) le ha riformate con
sentenze del 28 aprile 2009.

23      Ai sensi di tali sentenze, ai fini dell'acquisizione del diritto di
soggiorno permanente in base al diritto dell'Unione, potrebbero essere presi
in considerazione soltanto i periodi compiuti dal cittadino interessato a
partire dalla data in cui lo Stato d'origine di quest'ultimo e divenuto membro
dell'Unione europea. Inoltre, ai fini di siffatta acquisizione, potrebbe
essere considerato legale soltanto il soggiorno effettuato sulla base
dell'art. 2, n. 2, del FreizugG/EU, disposizione che corrisponde all'art. 7
della direttiva 2004/38. Poiche, alla data di adesione del loro Stato di
origine all'Unione, cioe il 1° maggio 2004, i ricorrenti nelle cause
principali non erano lavoratori ne disponevano di risorse sufficienti per
poter provvedere al proprio sostentamento senza gravare sul sistema di
assistenza sociale dello Stato membro ospitante, essi non integravano, secondo
detto giudice, le condizioni di cui all'art. 2, n. 2, del FreizugG/EU e non
avevano pertanto acquisito il diritto di soggiorno permanente ai sensi
dell'art. 4bis di detta legge.

24      Avverso tali sentenze dell'Oberverwaltungsgericht Berlin-Brandenburg i
ricorrenti nelle cause principali hanno proposto un ricorso in cassazione
(«Revision») dinanzi al giudice del rinvio.

25      Il giudice del rinvio fa sue le constatazioni del giudice d'appello
secondo cui i ricorrenti nelle cause principali non avrebbero soggiornato in
Germania in conformita alle condizioni previste dal diritto dell'Unione, bensi
sul solo fondamento del diritto nazionale. Esso ritiene tuttavia, anche se un
tale soggiorno non puo consentire l'acquisizione del diritto di soggiorno
permanente previsto all'art. 16, n. 1, della direttiva 2004/38, di essere
nondimeno tenuto ad adire la Corte prima di statuire.

26      In tale contesto il Bundesverwaltungsgericht ha deciso di sospendere
il procedimento e di sottoporre alla Corte le seguenti questioni
pregiudiziali, che sono formulate in termini identici nei due procedimenti
C‑424/10 e C‑425/10:

«1)      Se l'art. 16, n. 1, prima frase, della direttiva 2004/38 (…) debba
essere interpretato nel senso che conferisce al cittadino dell'Unione, che
abbia soggiornato legalmente per oltre cinque anni in uno Stato membro
soltanto sulla base del diritto nazionale ma che in tale periodo non
soddisfaceva i presupposti di cui all'art. 7, n. 1, di [tale] direttiva (…),
un diritto di soggiorno permanente in tale Stato membro.

2)      Se, ai fini del soggiorno legale ai sensi dell'art. 16, n. 1, della
direttiva 2004/38 (...), debbano essere computati anche i periodi di soggiorno
del cittadino dell'Unione nello Stato membro ospitante anteriori all'adesione
del suo Stato d'origine all'Unione europea (...)».

27      Con ordinanza del presidente della Corte 6 ottobre 2010, le cause
C‑424/10 e C‑425/10 sono state riunite ai fini della fase scritta e di quella
orale del procedimento, nonche della sentenza.

  **Sulle questioni pregiudiziali**

  _Sulla prima questione_

28      Con la sua prima questione, il giudice del rinvio chiede se l'art. 16,
n. 1, della direttiva 2004/38 debba essere interpretato nel senso che occorre
ritenere che il cittadino dell'Unione, che abbia compiuto un soggiorno di piu
di cinque anni sul territorio dello Stato membro ospitante sulla sola base del
diritto interno di quest'ultimo, abbia acquisito un diritto di soggiorno
permanente in conformita a tale disposizione, anche qualora durante detto
soggiorno egli non soddisfacesse i requisiti previsti all'art. 7, n. 1, della
stessa direttiva.

 Osservazioni presentate alla Corte

29      Secondo i ricorrenti nelle cause principali, l'art. 16, n. 1, della
direttiva 2004/38 non richiede che il cittadino dell'Unione soddisfi i
requisiti imposti all'art. 7, n. 1, di detta direttiva. Per poter acquisire il
diritto di soggiorno permanente previsto al detto articolo 16, n. 1, sarebbe
sufficiente dimostrare un soggiorno legale, anche in conformita al diritto
dello Stato membro ospitante, mentre la circostanza che il richiedente abbia
fatto ricorso all'assistenza sociale, oppure il fatto che, nel corso di tale
soggiorno, il servizio per gli stranieri possa aver legittimamente constatato
la perdita del diritto di libera circolazione sarebbero, al riguardo, privi di
rilievo.

30      La totalita degli Stati membri che hanno depositato osservazioni,
nonche la Commissione europea considerano, al pari del giudice del rinvio, che
l'acquisizione del diritto il soggiorno permanente ai sensi dell'art. 16, n.
1, della direttiva 2004/38 richiede che il cittadino dell'Unione interessato
abbia soggiornato in via continuativa per cinque anni in conformita alle
condizioni previste all'art. 7, n. 1, di tale direttiva e che,
conseguentemente, il soggiorno che non soddisfi tali condizioni non possa
essere qualificato come «soggiorno legale», ai sensi di detto art. 16, n. 1\.

 Risposta della Corte

31      Ai sensi dell'art. 16, n. 1, prima frase, della direttiva 2004/38, i
cittadini dell'Unione che abbiano soggiornato legalmente e in via continuativa
per cinque anni nello Stato membro ospitante acquisiscono il diritto di
soggiorno permanente sul suo territorio.

32      Occorre preliminarmente ricordare che, secondo una giurisprudenza
costante della Corte, dalle esigenze tanto dell'applicazione uniforme del
diritto dell'Unione quanto del principio d'uguaglianza discende che una
disposizione di diritto dell'Unione che non contenga alcun espresso richiamo
al diritto degli Stati membri per quanto riguarda la determinazione del suo
senso e della sua portata deve normalmente dar luogo, nell'intera Unione, ad
un'interpretazione autonoma ed uniforme (sentenze 19 settembre 2000, causa
C‑287/98, Linster, Racc. pag. I‑6917, punto 43, e 18 ottobre 2011, causa
C-34/10, Brustle, non ancora pubblicata nella Raccolta, punto 25).

33      Orbene, sebbene la formulazione di detta disposizione della direttiva
2004/38 non fornisca alcuna precisazione quanto al modo in cui devono essere
intesi i termini «che abbia soggiornato legalmente» sul territorio dello Stato
membro ospitante, tale direttiva non effettua peraltro alcun rinvio ai diritti
nazionali per quanto riguarda il significato da attribuire a detti termini. Si
deve pertanto ritenere che questi ultimi designino, ai fini dell'applicazione
di tale direttiva, una nozione autonoma del diritto dell'Unione, da
interpretare in modo uniforme sul territorio della totalita degli Stati
membri.

34      Va, al riguardo, ricordato che la determinazione del significato e
della portata dei termini per i quali il diritto dell'Unione non fornisce
alcuna definizione va operata segnatamente tenendo conto del contesto in cui
essi sono utilizzati e degli scopi perseguiti dalla normativa di cui fanno
parte (v., in particolare, sentenze 10 marzo 2005, causa C‑336/03, easyCar,
Racc. pag. I‑1947, punto 21; 22 dicembre 2008, causa C-549/07, Wallentin-
Hermann, Racc. pag. I‑11061, punto 17; 29 luglio 2010, causa C‑151/09,
UGT‑FSP, Racc. pag. I-7591, punto 39, nonche Brustle, cit., punto 31).

35      Cosi, anzitutto, per quanto riguarda gli obiettivi della direttiva
2004/38, il primo 'considerando' di questa ricorda che la cittadinanza
dell'Unione conferisce a ciascun cittadino dell'Unione il diritto primario e
individuale di circolare e di soggiornare liberamente nel territorio degli
Stati membri, fatte salve le limitazioni e le condizioni fissate dai Trattati,
nonche le disposizioni adottate in applicazione degli stessi (v. sentenze 7
ottobre 2010, causa C‑162/09, Lassal, Racc. pag. I‑9217, punto 29, e 5 maggio
2011, causa C-434/09, McCarthy, Racc. pag. I‑3375, punto 27).

36      Se e vero che la direttiva 2004/38 mira ad agevolare e a rafforzare
l'esercizio del diritto primario e individuale di circolare e soggiornare
liberamente nel territorio degli Stati membri, conferito direttamente ad ogni
cittadino dell'Unione, resta il fatto che l'oggetto di detta direttiva
riguarda, come risulta dal suo art. 1, lett. a) e b), le modalita di esercizio
di tale diritto e il diritto di soggiorno permanente, introdotto,
quest'ultimo, per la prima volta nell'ordinamento giuridico dell'Unione da
tale direttiva, salvo per quanto riguarda i lavoratori che hanno cessato
l'attivita lavorativa nello Stato membro ospitante e i loro familiari.

37      Dai 'considerando' terzo e quarto della direttiva 2004/38 risulta che
quest'ultima ha lo scopo di superare un approccio settoriale e frammentario
del diritto di circolare e soggiornare liberamente al fine di agevolare
l'esercizio di tale diritto mediante l'elaborazione di un atto legislativo
unico che codifichi e riveda gli strumenti del diritto dell'Unione anteriori a
tale direttiva.

38      Per quanto riguarda poi il contesto complessivo della direttiva
2004/38, va osservato che essa ha previsto un sistema graduale per quanto
riguarda il diritto di soggiorno nello Stato membro ospitante, il quale,
riprendendo sostanzialmente le fasi e le condizioni previste nei diversi
strumenti del diritto dell'Unione e nella giurisprudenza anteriori a tale
direttiva, sfocia nel diritto di soggiorno permanente.

39      In primo luogo, infatti, per i soggiorni che vanno fino a tre mesi,
l'art. 6 della direttiva 2004/38 limita le condizioni o formalita del diritto
di soggiorno al requisito di essere in possesso di una carta d'identita o di
un passaporto in corso di validita, e l'art. 14, n. 1, di detta direttiva
conserva tale diritto nei limiti in cui il cittadino dell'Unione e i suoi
familiari non divengano un onere irragionevole per il sistema di assistenza
sociale dello Stato membro ospitante.

40      In secondo luogo, per un soggiorno della durata di oltre tre mesi, il
beneficio del diritto di soggiorno e subordinato alle condizioni di cui
all'art. 7, n. 1, della direttiva 2004/38 e, ai sensi dell'art. 14, n. 2, di
essa, tale diritto viene conservato soltanto nei limiti in cui il cittadino
dell'Unione e i suoi familiari soddisfino tali condizioni. Dal decimo
'considerando' di tale direttiva risulta, in particolare, che le dette
condizioni sono dirette, segnatamente, a evitare che queste persone divengano
un onere irragionevole per il sistema di assistenza sociale dello Stato membro
ospitante.

41      In terzo luogo, dall'art. 16, n. 1, della direttiva 2004/38 risulta
che i cittadini dell'Unione acquisiscono il diritto di soggiorno permanente
dopo aver soggiornato legalmente e in via continuativa per cinque anni nel
territorio dello Stato membro ospitante e che tale diritto non e soggetto alle
condizioni menzionate al punto precedente. Come osserva il diciottesimo
'considerando' di detta direttiva, il diritto di soggiorno permanente, una
volta ottenuto, non deve essere sottoposto ad alcuna condizione, e cio
affinche esso possa costituire un autentico mezzo di integrazione nella
societa di detto Stato.

42      Infine, per quanto riguarda il contesto particolare della direttiva
2004/38 alla luce del diritto di soggiorno permanente, va rilevato che il
diciassettesimo 'considerando' della stessa precisa che occorre istituire tale
diritto per tutti i cittadini dell'Unione ed i loro familiari che abbiano
soggiornato nello Stato membro ospitante per un periodo ininterrotto di cinque
anni «conformemente alle condizioni previste dalla presente direttiva» e senza
diventare oggetto di una misura di allontanamento.

43      Tale precisazione e stata introdotta nel detto 'considerando', nel
corso dell'iter legislativo che ha condotto all'adozione della direttiva
2004/38, dalla posizione comune (CE) adottata dal Consiglio dell'Unione
europea il 5 dicembre 2003, n. 6/2004 (GU 2004, C 54 E, pag. 12). Secondo la
comunicazione al Parlamento europeo 30 dicembre 2003 (SEC/2003/1293 def.),
detta precisazione e stata introdotta «per precisare la portata della nozione
di soggiorno legale», ai sensi dell'art. 16, n. 1, di detta direttiva.

44      Inoltre, l'art. 18 della direttiva 2004/38, che figura nello stesso
capitolo dell'art. 16 e riguarda l'acquisizione del diritto di soggiorno
permanente dei familiari del cittadino dell'Unione che non abbiano la
nazionalita di uno Stato membro, prevede che, in caso di decesso o di partenza
di tale cittadino, di divorzio, di annullamento del matrimonio o di cessazione
dell'unione registrata, tali familiari debbano, cosi come previsto al n. 1 di
detto art. 16, aver «soggiornato legalmente» e in via continuativa per cinque
anni nello Stato membro ospitante per acquisire il diritto di soggiorno
permanente, rinviando al riguardo agli articoli 12, n. 2, e 13, n. 2, della
stessa direttiva, disposizioni il cui secondo comma esige dagli interessati,
tra le altre condizioni, che possano dimostrare essi stessi, anteriormente a
tale acquisizione, di soddisfare le stesse condizioni previste all'art. 7, n.
1, lett. a), b) o d) di tale direttiva.

45      Del pari, in conformita agli artt. 12, n. 1, e 13, n. 1, della
direttiva 2004/38, anche se il decesso o la partenza del cittadino dell'Unione
o ancora il divorzio, l'annullamento del matrimonio o la cessazione
dell'unione registrata non pregiudicano il diritto di soggiorno dei suoi
familiari che hanno la nazionalita di uno Stato membro, questi ultimi devono
ugualmente dimostrare di soddisfare essi stessi le condizioni di cui all'art.
7, n. 1, di detta direttiva anteriormente all'acquisizione del diritto di
soggiorno permanente.

46      Ne consegue che la nozione di soggiorno legale sottesa ai termini «che
abbia soggiornato legalmente», di cui all'art. 16, n. 1, della direttiva
2004/38, deve intendersi come corrispondente ad un soggiorno conforme alle
condizioni previste da detta direttiva e, segnatamente, quelle previste
all'art. 7, n. 1, della stessa.

47      Di conseguenza, il soggiorno conforme al diritto di uno Stato membro,
ma che non soddisfa le condizioni di cui all'art. 7, n. 1, della direttiva
2004/38, non puo essere considerato come soggiorno «legale» ai sensi dell'art.
16, n. 1, di essa.

48      Al riguardo, l'interpretazione contraria non puo essere validamente
sostenuta sulla base dell'art. 37 della direttiva 2004/38, secondo cui le
disposizioni di quest'ultima non pregiudicano le disposizioni legislative,
regolamentari ed amministrative di uno Stato membro che siano piu favorevoli
ai beneficiari della medesima direttiva.

49      Infatti, va osservato che il fatto di non pregiudicare le disposizioni
nazionali piu favorevoli di quelle della direttiva 2004/38 per quanto riguarda
il diritto di soggiorno dei cittadini dell'Unione non implica affatto che tali
disposizioni debbano essere integrate nel sistema istituito da detta
direttiva.

50      L'art. 37 della direttiva 2004/38 si limita a prevedere che
quest'ultima non osta a che il diritto degli Stati membri istituisca un regime
piu favorevole di quello stabilito in virtu delle disposizioni di tale
direttiva. Spetta, tuttavia, a ciascuno Stato membro decidere non soltanto se
instaurare tale regime, ma anche quali siano le condizioni e gli effetti di
quest'ultimo, in particolare per quanto riguarda le conseguenze giuridiche di
un diritto di soggiorno concesso sulla sola base del diritto interno.

51      Alla luce di quanto precede, occorre risolvere la prima questione
dichiarando che l'art. 16, n. 1, della direttiva 2004/38 deve essere
interpretato nel senso che non si puo ritenere che il cittadino dell'Unione,
che abbia compiuto un soggiorno di piu di cinque anni sul territorio dello
Stato membro ospitante sulla sola base del diritto nazionale di tale Stato,
abbia acquisito il diritto al soggiorno permanente in conformita a tale
disposizione se, durante tale soggiorno, egli non soddisfaceva le condizioni
di cui all'art. 7, n. 1, della stessa direttiva.

  _Sulla seconda questione_

52      Con la sua seconda questione, il giudice del rinvio chiede se i
periodi di soggiorno del cittadino di uno Stato terzo sul territorio di uno
Stato membro, compiuti anteriormente all'adesione di detto Stato terzo
all'Unione, debbano, in mancanza di specifiche disposizioni nell'atto di
adesione, essere presi in considerazione ai fini dell'acquisizione del diritto
di soggiorno permanente a norma dell'art. 16, n. 1, della direttiva 2004/38.

 Osservazioni presentate alla Corte

53      L'Irlanda e la Commissione considerano che non e necessario risolvere
la seconda questione sollevata dal giudice del rinvio, in quanto e pacifico
che i ricorrenti delle cause principali non hanno mai soddisfatto le
condizioni di cui all'art. 7, n. 1, della direttiva 2004/38, e cio anche
durante i periodi di soggiorno anteriori all'adesione del loro Stato d'origine
all'Unione.

54      I governi tedesco e del Regno Unito ritengono che i periodi di
soggiorno anteriori all'adesione all'Unione dello Stato d'origine del
cittadino interessato non possano essere presi in considerazione ai fini
dell'acquisizione del diritto di soggiorno permanente a norma dell'art. 16, n.
1, della direttiva 2004/38, dato che tale diritto di soggiorno presuppone che
la persona che ne domanda il beneficio abbia soggiornato in qualita di
cittadino dell'Unione, mentre, anteriormente all'adesione della Repubblica di
Polonia all'Unione, i ricorrenti nelle cause principali non erano cittadini di
quest'ultima e non beneficiavano, quindi, neppure dei diritti conferiti dagli
strumenti giuridici dell'Unione.

55      Il governo ellenico considera, per contro, che dai termini, dalla
finalita e dall'economia dell'art. 16, n. 1, della direttiva 2004/38
risulterebbe che detta disposizione va applicata indipendentemente dalla data
di adesione all'Unione dello Stato d'origine del cittadino interessato.
Conseguentemente i periodi di soggiorno compiuti anteriormente all'adesione
dovrebbero essere presi in considerazione, nei limiti in cui soddisfino le
condizioni previste da tale direttiva.

 Risposta della Corte

56      Occorre preliminarmente rilevare che l'atto di adesione di un nuovo
Stato membro si fonda essenzialmente sul principio generale dell'applicazione
immediata e integrale delle disposizioni del diritto dell'Unione a tale Stato,
mentre deroghe sono ammesse solo e in quanto previste espressamente da
disposizioni transitorie (v. sentenza 28 aprile 2009, causa C-420/07,
Apostolides, Racc. pag. I‑3571, punto 33 e giurisprudenza citata).

57      In tal senso, per quanto riguarda l'art. 6 del Trattato CEE (divenuto
art. 6 del Trattato CE, a sua volta divenuto, in seguito a modifica, art. 12
CE), nonche gli artt. 48 e 51 del Trattato CE (divenuti rispettivamente, in
seguito a modifica, artt. 39 CE e 42 CE), la Corte ha avuto modo di dichiarare
che, quando l'atto relativo alle condizioni di adesione di uno Stato membro
non contiene nessuna disposizione transitoria relativa all'applicazione di
detti articoli, questi ultimi devono ritenersi immediatamente applicabili e
vincolanti nei confronti di detto Stato membro a decorrere dalla data della
sua adesione all'Unione, cosicche da tale data i detti articoli possono essere
invocati dai cittadini provenienti da tutti gli Stati membri e possono trovare
applicazione con riferimento agli effetti presenti e futuri di situazioni
sorte anteriormente all'adesione di detto Stato all'Unione (sentenze 2 ottobre
1997, causa C-122/96, Saldanha e MTS, Racc. pag. I‑5325, punto 14; 30 novembre
2000, causa C-195/98, Österreichischer Gewerkschaftsbund, Racc. pag. I‑10497,
punto 55, nonche 18 aprile 2002, causa C‑290/00, Duchon, Racc. pag. I‑3567,
punto 44).

58      La Corte ha, peraltro, del pari giudicato che le disposizioni relative
alla cittadinanza dell'Unione sono applicabili sin dal momento della loro
entrata in vigore, e che si deve pertanto considerare che esse devono trovare
applicazione con riferimento agli effetti presenti di situazioni sorte
anteriormente (v. sentenze 11 luglio 2002, causa C‑224/98, D'Hoop, Racc. pag.
I‑6191, punto 25, e Lassal, cit., punto 39).

59      Nella fattispecie, non esiste alcuna disposizione transitoria
concernente l'applicazione alla Repubblica di Polonia delle disposizioni di
diritto dell'Unione riguardanti la libera circolazione delle persone nell'Atto
relativo alle condizioni di adesione all'Unione europea della Repubblica ceca,
della Repubblica di Estonia, della Repubblica di Cipro, della Repubblica di
Lettonia, della Repubblica di Lituania, della Repubblica di Ungheria, della
Repubblica di Malta, della Repubblica di Polonia, della Repubblica di Slovenia
e della Repubblica slovacca, e agli adattamenti dei trattati sui quali si
fonda l'Unione europea (GU 2003, L 236, pag. 33), fatta eccezione per talune
disposizioni transitorie riguardanti la libera circolazione dei lavoratori e
la libera prestazione dei servizi, contenute negli Allegati di detto atto.

60      Conseguentemente, le disposizioni di cui all'art. 16, n. 1, della
direttiva 2004/38 possono essere invocate da cittadini dell'Unione ed essere
applicate agli effetti attuali e futuri di situazioni sorte anteriormente
all'adesione della Repubblica di Polonia all'Unione.

61      È, al riguardo, certamente vero che i periodi di soggiorno compiuti
nel territorio dello Stato membro ospitante dal cittadino di un altro Stato
anteriormente all'adesione di quest'ultimo all'Unione non ricadevano
nell'ambito del diritto di quest'ultima, ma soltanto nell'ambito del diritto
di tale Stato membro ospitante.

62      Tuttavia, nei limiti in cui l'interessato e in grado di dimostrare che
tali periodi sono stati effettuati conformemente alle condizioni di cui
all'art. 7, n. 1, della direttiva 2004/38, la presa in considerazione dei
detti periodi, a partire dalla data di adesione dello Stato interessato
all'Unione ha come conseguenza non di conferire all'art. 16 di detta direttiva
un effetto retroattivo, bensi semplicemente di attribuire un effetto presente
a situazioni createsi anteriormente alla data di trasposizione di tale
direttiva (v. sentenza Lassal, cit., punto 38).

63      Alla luce delle considerazioni che precedono, occorre risolvere la
seconda questione dichiarando che i periodi di soggiorno del cittadino di uno
Stato terzo sul territorio di uno Stato membro, compiuti anteriormente
all'adesione di detto Stato terzo all'Unione, devono, in assenza di
disposizioni specifiche contenute nell'atto di adesione, essere presi in
considerazione ai fini dell'acquisizione del diritto di soggiorno permanente a
norma dell'art. 16, n. 1, della direttiva 2004/38, purche siano stati compiuti
in conformita alle condizioni di cui all'art. 7, n. 1, della stessa direttiva.

  **Sulle spese**

64      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Grande Sezione) dichiara:

1)       **L 'art. 16, n. 1, della direttiva del Parlamento europeo e del
Consiglio 29 aprile 2004, 2004/38/CE, relativa al diritto dei cittadini
dell'Unione e dei loro familiari di circolare e di soggiornare liberamente nel
territorio degli Stati membri, che modifica il regolamento (CEE) n. 1612/68 ed
abroga le direttive 64/221/CEE, 68/360/CEE, 72/194/CEE, 73/148/CEE, 75/34/CEE,
75/35/CEE, 90/364/CEE, 90/365/CEE e 93/96/CEE, deve essere interpretato nel
senso che non si puo ritenere che il cittadino dell'Unione che abbia compiuto
un soggiorno di piu di cinque anni sul territorio dello Stato membro ospitante
sulla sola base del diritto nazionale di tale Stato abbia acquisito il diritto
al soggiorno permanente in conformita a tale disposizione se, durante tale
soggiorno, egli non soddisfaceva le condizioni di cui all'art. 7, n. 1, della
stessa direttiva.**

2)       **I periodi di soggiorno del cittadino di uno Stato terzo sul
territorio di uno Stato membro, compiuti anteriormente all 'adesione di detto
Stato terzo all'Unione europea, devono, in assenza di disposizioni specifiche
contenute nell'atto di adesione, essere presi in considerazione ai fini
dell'acquisizione del diritto di soggiorno permanente a norma dell'art. 16, n.
1, della direttiva 2004/38, purche siano stati compiuti in conformita alle
condizioni di cui all'art. 7, n. 1, della stessa direttiva. **

Firme

* * *

* Lingua processuale: il tedesco. 
  *[""]: Double quotes
  *[*]: Asterisk
  *[?]: Question mark


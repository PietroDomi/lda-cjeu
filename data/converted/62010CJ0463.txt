  
  
**Cause riunite C ‑463/10 P e C‑475/10 P**

**Deutsche Post AG**

**e**

**Repubblica federale di Germania**

**contro**

**Commissione europea**

«Impugnazione -- Aiuti di Stato -- Regolamento (CE) n. 659/1999 -- Art. 10, n.
3 -- Decisione recante l'ingiunzione di fornire informazioni -- Atto
impugnabile ai sensi dell'art. 263 TFUE»

Massime della sentenza

1.         _Ricorso di annullamento -- Atti impugnabili -- Atti destinati a produrre effetti giuridici -- Nozione -- Presupposti_

_(Art.  263 TFUE)_

2.         _Ricorso di annullamento -- Atti impugnabili -- Atti che producono effetti giuridici vincolanti -- Decisione della Commissione recante l'ingiunzione ad uno Stato membro di fornire informazioni nell'ambito di un procedimento di aiuto di Stato, adottata ai sensi dell'art. 10, n. 3, del regolamento n. 659/1999 -- Inclusione_

_(Artt.  263, primo comma, TFUE e 288, quarto comma, TFUE; regolamento del
Consiglio n. 659/1999, art. 10, nn. 2 e 3)_

3.         _Ricorso di annullamento -- Atti impugnabili -- Atti preparatori -- Esclusione -- Decisione della Commissione recante l'ingiunzione ad uno Stato membro di fornire informazioni, adottata ai sensi dell'art. 10, n. 3, del regolamento n. 659/1999 -- Atto che produce effetti giuridici autonomi -- Inclusione_

_(Artt.  258 TFUE e 263 TFUE; regolamento del Consiglio n. 659/1999, art. 10,
n. 3)_

4.         _Ricorso di annullamento -- Persone fisiche o giuridiche -- Atti che le riguardano direttamente e individualmente -- Decisione della Commissione recante l'ingiunzione ad uno Stato membro di fornire informazioni relative ad un'impresa pubblica, adottata ai sensi dell'art. 10, n. 3, del regolamento n. 659/1999 -- Ricorso proposto da tale impresa -- Ammissibilita_

_(Art.  263 TFUE; regolamento del Consiglio n. 659/1999, art. 10, n. 3)_

1.        Nell'ambito di ricorsi di annullamento proposti da Stati membri o istituzioni sono considerati atti impugnabili, ai sensi dell'art. 263 TFUE, tutti i provvedimenti, a prescindere dalla loro forma, adottati dalle istituzioni e intesi alla produzione di effetti giuridici vincolanti. Uno Stato membro puo inoltre proporre un ricorso di annullamento di un atto che produce siffatti effetti giuridici vincolanti senza dover dimostrare un interesse ad agire. 

Qualora il ricorso di annullamento avverso un atto adottato da un'istituzione
sia proposto da una persona fisica o giuridica, tale ricorso e esperibile solo
se gli effetti giuridici vincolanti di tale atto siano idonei ad incidere
sugli interessi del ricorrente, modificando in misura rilevante la sua
situazione giuridica. Qualora un ricorso di annullamento sia proposto da un
ricorrente non privilegiato avverso un atto di cui esso non e destinatario,
quest'ultimo requisito relativo all'incidenza sugli interessi del ricorrente
si sovrappone alle condizioni di cui all'art. 263, quarto comma, TFUE.

(v. punti 36-38)

2.        Una decisione della Commissione ai sensi dell'art. 10, n. 3, del regolamento n. 659/1999, recante modalita di applicazione dell'articolo 108 TFUE, che ingiunge ad uno Stato membro di fornirle informazioni relative ad un presunto aiuto illegittimo, e intesa alla produzione di effetti giuridici vincolanti e costituisce pertanto un atto impugnabile ai sensi dell'art. 263 TFUE. Una siffatta ingiunzione si inserisce infatti nella seconda fase del procedimento istituito dall'art. 10 di tale regolamento al fine di consentire alla Commissione di ottenere dallo Stato membro interessato le necessarie informazioni relative ad un siffatto aiuto, fase che si concretizza nell'adozione di una decisione ai sensi dell'art. 288 TFUE da parte della Commissione. Prevedendo che un'ingiunzione di fornire informazioni sia adottata sotto forma di decisione, il legislatore dell'Unione ha voluto attribuire a un atto di tal genere un carattere vincolante. 

(v. punti 41, 43-45)

3.        Provvedimenti intermedi destinati a preparare la decisione finale non costituiscono, in linea di principio, atti che possono essere oggetto di un ricorso di annullamento. Un ricorso di annullamento diretto contro atti che esprimono un punto di vista provvisorio della Commissione potrebbe infatti costringere il giudice dell'Unione a valutare questioni sulle quali l'istituzione interessata non ha ancora avuto modo di pronunciarsi e anticipare, di conseguenza, l'esame del merito, confondendo in tal modo le varie fasi dei procedimenti amministrativo e giudiziario. Ammettere un siffatto ricorso sarebbe pertanto incompatibile con i sistemi di ripartizione delle competenze tra la Commissione ed il giudice dell'Unione e dei mezzi di ricorso, contemplati dal Trattato, oltre che con le esigenze della buona amministrazione della giustizia e del regolare svolgimento del procedimento amministrativo dinanzi alla Commissione. 

Parimenti, un atto intermedio non e impugnabile se si stabilisce che
l'illegittimita che gli viene attribuita potra essere fatta valere nel ricorso
diretto contro la decisione finale, di cui esso costituisce un atto di
elaborazione. In simili circostanze, il ricorso proposto avverso la decisione
che conclude il procedimento assicurera una tutela giurisdizionale
sufficiente. Se non ricorre quest'ultima condizione, si riterra che l'atto
intermedio produca effetti giuridici autonomi e debba pertanto poter essere
oggetto di un ricorso di annullamento.

È quanto avviene nel caso di un'ingiunzione, inviata dalla Commissione ad uno
Stato membro, di fornire informazioni relative alle entrate e ai costi di
un'impresa pubblica nell'ambito di una procedura di accertamento di un aiuto
di Stato, ai sensi dell'art. 10, n. 3, del regolamento n. 659/1999, recante
modalita di applicazione dell'articolo 108 TFUE. Un ricorso proposto avverso
la decisione che conclude il procedimento relativo ad un siffatto aiuto di
Stato non e infatti tale da assicurare ai ricorrenti una tutela
giurisdizionale sufficiente, dato che, da un lato, l'illegittimita che
inficerebbe l'atto intermedio, vale a dire la natura sproporzionata
dell'ingiunzione, in quanto essa riguarderebbe informazioni non pertinenti,
non potrebbe inficiare la legittimita della decisione finale della
Commissione, poiche tale decisione non sara basata sulle informazioni ottenute
in risposta a detta ingiunzione, e dato che, dall'altro, il rifiuto da parte
dello Stato membro interessato di ottemperare ad una siffatta ingiunzione
costituisce un inadempimento di un obbligo ad esso incombente in forza dei
Trattati ai sensi dell'art. 258 TFUE, nell'ambito del quale la mancata
esecuzione di un'ingiunzione siffatta non si puo giustificare sulla base della
sua presunta illegittimita. Di conseguenza, e nell'ambito di un distinto
procedimento, vale a dire quello del ricorso di annullamento previsto
dall'art. 263 TFUE, che va effettuata ogni contestazione della legittimita di
una siffatta ingiunzione.

(v. punti 50-60)

4.        Conformemente all'art. 263, quarto comma, TFUE, una persona fisica o giuridica puo proporre un ricorso contro una decisione presa nei confronti di altre persone solo se tale decisione la riguarda direttamente e individualmente. A tale riguardo, un'ingiunzione della Commissione ad uno Stato membro di fornire informazioni relative alle entrate e ai costi di un'impresa pubblica nell'ambito di una procedura di accertamento di un aiuto di Stato, ai sensi dell'art. 10, n. 3, del regolamento n. 659/1999, recante modalita di applicazione dell'articolo 108 TFUE, riguarda direttamente tale impresa, poiche, in primo luogo, in quanto beneficiaria del provvedimento sul quale vertono le informazioni oggetto di tale ingiunzione e in quanto detentrice di tali informazioni, essa sara costretta a dar seguito all'ingiunzione di fornire informazioni e, in secondo luogo, il contenuto finale ed esaustivo delle informazioni richieste risulta dall'atto controverso stesso, senza lasciare allo Stato membro interessato alcun potere discrezionale. Una siffatta ingiunzione riguarda inoltre individualmente un'impresa di tal genere, dal momento che le informazioni che vi sono contemplate riguardano unicamente tale impresa, nell'ambito di un procedimento di esame di un presunto aiuto di Stato di cui la medesima avrebbe beneficiato. 

(v. punti 65, 68-70, 74)

  
  
  
  
  
  

SENTENZA DELLA CORTE (Terza Sezione)

13 ottobre 2011 (*)

«Impugnazione - Aiuti di Stato - Regolamento (CE) n. 659/1999 - Art. 10, n. 3
- Decisione recante l'ingiunzione di fornire informazioni - Atto impugnabile
ai sensi dell'art. 263 TFUE»

Nei procedimenti riuniti C‑463/10 P e C‑475/10 P,

aventi ad oggetto due impugnazioni ai sensi dell'art. 56 dello Statuto della
Corte di giustizia dell'Unione europea, proposte rispettivamente il 24 e il 27
settembre 2010,

**Deutsche Post AG** , con sede in Bonn (Germania), rappresentata dagli avv.ti
J. Sedemund e T. Lubbig, Rechtsanwalte,

**Repubblica federale di Germania** , rappresentata dai sigg. T. Henze, J.
Moller e N. Graf Vitzthum, in qualita di agenti,

ricorrenti,

procedimento in cui l'altra parte e:

**Commissione europea** , rappresentata dai sigg. B. Martenczuk e T. Maxian
Rusche, in qualita di agenti, con domicilio eletto in Lussemburgo,

convenuta in primo grado,

LA CORTE (Terza Sezione),

composta dal sig. K. Lenaerts (relatore), presidente di sezione, dal sig. J.
Malenovský, dalla sig.ra R. Silva de Lapuerta, dai sigg. E. Juhasz e D. Švaby,
giudici,

avvocato generale: sig. Y. Bot

cancelliere: sig. B. Fulop, amministratore

vista la fase scritta del procedimento e in seguito all'udienza del 26 maggio
2011,

sentite le conclusioni dell'avvocato generale, presentate all'udienza del 30
giugno 2011,

ha pronunciato la seguente

**Sentenza**

1        Con le loro impugnazioni la Deutsche Post AG (in prosieguo: la
«Deutsche Post») e la Repubblica federale di Germania chiedono l'annullamento,
rispettivamente, delle ordinanze del Tribunale dell'Unione europea 14 luglio
2010, causa T‑570/08, Deutsche Post/Commissione, e causa T‑571/08,
Germania/Commissione (in prosieguo, congiuntamente: le «ordinanze impugnate»),
con le quali il Tribunale ha dichiarato irricevibili i loro ricorsi diretti
all'annullamento della decisione della Commissione 30 ottobre 2008 recante
l'ingiunzione alla Repubblica federale di Germania di fornire informazioni nel
procedimento relativo all'aiuto di Stato a favore della Deutsche Post (in
prosieguo: l'«atto controverso»).

  **Contesto normativo**

2        L'art. 2, n. 2, del regolamento (CE) del Consiglio 22 marzo 1999, n.
659, recante modalita di applicazione dell'art. [108 TFUE] (GU L 83, pag. 1)
obbliga uno Stato membro che notifichi alla Commissione europea un progetto di
concessione di un nuovo aiuto a fornire, nella sua notifica, «tutte le
informazioni atte a consentire alla Commissione di adottare una decisione a
norma degli articoli 4 e 7».

3        L'art. 5 del regolamento n. 659/1999 dispone quanto segue:

«1.      La Commissione, se ritiene che le informazioni fornite dallo Stato
membro interessato in relazione ad una misura notificata a norma dell'articolo
2 siano incomplete, chiede a detto Stato tutte le informazioni supplementari
necessarie. (…)

2.      Se lo Stato membro interessato non fornisce le informazioni richieste nel termine stabilito dalla Commissione o fornisce informazioni incomplete, la Commissione invia un sollecito fissando un adeguato termine supplementare entro il quale le informazioni stesse devono essere fornite. 

3\. La notifica e considerata ritirata se le informazioni richieste non sono
fornite entro il termine stabilito (…)».

4        L'art. 10 del regolamento n. 659/1999 prevede quanto segue:

«1.      La Commissione esamina senza indugio le informazioni di cui sia
eventualmente in possesso, in merito a presunti aiuti illegali, da qualsiasi
fonte esse provengano.

2.      Se necessario, essa chiede informazioni allo Stato membro interessato. Si applicano, con gli opportuni adattamenti, l'articolo 2, paragrafo 2, e l'articolo 5, paragrafi 1 e 2. 

3.      Se lo Stato membro interessato, nonostante un sollecito a norma dell'articolo 5, paragrafo 2, non fornisce le informazioni richieste nel termine stabilito dalla Commissione o fornisce informazioni incomplete, la Commissione adotta una decisione con la quale richiede tali informazioni (in seguito denominata «ingiunzione di fornire informazioni»). La decisione specifica le informazioni richieste e stabilisce un termine adeguato entro il quale devono essere fornite». 

5        Ai sensi dell'art. 13, n. 1, del regolamento n. 659/1999:

«L'esame di presunti aiuti illegali da luogo ad una decisione a norma
dell'articolo 4, paragrafi 2, 3 o 4. Nel caso di decisioni di avvio del
procedimento d'indagine formale, il procedimento si conclude con una decisione
a norma dell'articolo 7. In caso di mancato rispetto, da parte d'uno Stato
membro, dell'ingiunzione di fornire informazioni, tale decisione e adottata in
base alle informazioni disponibili».

6        L'art. 18, n. 3, del regolamento (CE) del Consiglio 16 dicembre 2002,
n. 1/2003, concernente l'applicazione delle regole di concorrenza di cui agli
articoli 81 e 82 del Trattato (GU 2003, L 1, pag. 1), dispone che, «[q]uando
richiede alle imprese o associazioni di imprese di comunicare informazioni
mediante decisione, la Commissione indica (…) [il] diritto di presentare
ricorso dinanzi alla Corte di giustizia delle Comunita europee avverso la
decisione».

  **Fatti**

7        Il 12 settembre 2007, la Commissione ha avviato il procedimento
d'indagine formale ai sensi dell'art. 88, n. 2, CE, relativo all'aiuto di
Stato a favore della Deutsche Post AG [C 36/07 (ex NN 25/07)]. Una sintesi di
tale decisione e stata pubblicata sulla _Gazzetta ufficiale dell 'Unione
europea _(C 245, pag. 21).

8        Il 17 luglio 2008 la Commissione ha trasmesso alla Repubblica
federale di Germania una richiesta di informazioni comprensiva di un
questionario concernente i ricavi e i costi della Deutsche Post relativi al
periodo 1989‑2007\. Il 12 e il 21 agosto 2008 la Commissione ha inviato una
lettera di sollecito chiedendo nuovamente a detto Stato di trasmetterle le
informazioni richieste.

9        Nelle risposte del 5 agosto, 14 agosto e 29 settembre 2008, la
Repubblica federale di Germania ha confermato che non intendeva trasmettere i
dati relativi ai ricavi e ai costi della Deutsche Post successivi al 1995. In
particolare, sosteneva che l'esame della Commissione dovesse essere limitato
al periodo compreso tra il 1989 e il 1994 e che la risposta a tale
questionario richiedesse un investimento sproporzionato in termini di tempo e
di lavoro.

10      Con l'atto controverso la Commissione ha intimato alla Repubblica
federale di Germania, in forza dell'art. 10, n. 3, del regolamento n.
659/1999, di trasmettere entro 20 giorni tutte le informazioni necessarie per
rispondere al questionario in oggetto. La Commissione ha aggiunto che,
qualora, nonostante tale ingiunzione, le autorita tedesche non avessero
fornito entro i termini le informazioni richieste, essa avrebbe adottato la
propria decisione sulla base delle informazioni disponibili, conformemente
all'art. 13, n. 1, del regolamento n. 659/1999.

  **Procedimento dinanzi al Tribunale e ordinanze impugnate**

11      Con ricorsi depositati presso la cancelleria del Tribunale il 22
dicembre 2008, la Deutsche Post (causa T‑570/08) e la Repubblica federale di
Germania (causa T‑571/08) hanno entrambe proposto un ricorso di annullamento
contro l'atto controverso.

12      Con atti separati depositati presso la cancelleria del Tribunale il 19
marzo 2009, la Commissione ha sollevato, in ciascuna di tali cause,
un'eccezione di irricevibilita a titolo dell'art. 114, n. 1, del regolamento
di procedura del Tribunale. Il Tribunale ha accolto tali eccezioni dichiarando
che l'atto controverso non costituisce un atto impugnabile ai sensi dell'art.
263 TFUE.

13      In tal senso, ai punti 24‑26 della citata ordinanza Deutsche
Post/Commissione e 22‑25 della citata ordinanza Germania/Commissione, il
Tribunale rileva, da un lato, che occorre tener conto della sostanza di un
atto e non della sua forma per stabilire se esso costituisca un atto
impugnabile ai sensi dell'art. 263 TFUE e, dall'altro lato, che un
provvedimento intermedio destinato a preparare la decisione finale e che non
produce effetti giuridici non puo essere oggetto di un ricorso di
annullamento. Il Tribunale si riferisce a tale proposito, in particolare, alle
sentenze della Corte 11 novembre 1981, causa 60/81, IBM/Commissione (Racc.
pag. 2639, punti 9 e 10), nonche 17 luglio 2008, causa C‑521/06 P, Athinaiki
Techniki/Commissione (Racc. pag. I‑5829, punto 46).

14      Per quanto riguarda gli effetti dell'atto controverso, il Tribunale
precisa, ai punti 29 e 30 della citata ordinanza Deutsche Post/Commissione,
nonche 28 e 29 della citata ordinanza Germania/Commissione, che non e prevista
alcuna sanzione nei confronti di uno Stato membro che non ottemperi
all'ingiunzione di fornire informazioni. Una siffatta ingiunzione sarebbe
intesa al rispetto del principio del contraddittorio.

15      Ai punti 31 e 32 della citata ordinanza Deutsche Post/Commissione,
nonche 30 e 31 della citata ordinanza Germania/Commissione, il Tribunale
precisa che l'atto controverso si colloca nell'ambito del procedimento
amministrativo di esame della misura d'aiuto in oggetto, tra la decisione di
avvio del procedimento d'indagine formale e la decisione finale. A parere del
Tribunale, l'atto controverso non pregiudica la decisione finale della
Commissione, la quale potrebbe ancora, in tale fase, concludere nel senso
dell'insussistenza di un aiuto di Stato, della sua compatibilita o della sua
incompatibilita con il mercato interno. Ne consegue, secondo il Tribunale, che
l'atto controverso costituisce un provvedimento intermedio destinato a
preparare la decisione finale della Commissione.

16      In risposta all'argomento della Deutsche Post e della Repubblica
federale di Germania, che, riferendosi alla giurisprudenza relativa alla
ricevibilita di un ricorso proposto avverso una decisione di avvio del
procedimento di indagine formale di cui all'art. 88, n. 2, CE (v. sentenza 9
ottobre 2001, causa C‑400/99, Italia/Commissione, Racc. pag. I‑7303),
sostenevano che il carattere provvisorio di un atto non implica
necessariamente che esso non sia impugnabile, il Tribunale ritiene, ai punti
36 della citata ordinanza Deutsche Post/Commissione e 35 della citata
ordinanza Germania/Commissione, che gli effetti di una siffatta decisione di
avvio e quelli dell'atto controverso non siano comparabili.

17      Per quanto riguarda l'asserito deterioramento della posizione
processuale della Deutsche Post e della Repubblica federale di Germania in
caso di inottemperanza all'atto controverso, il Tribunale ha dichiarato, al
punto 42 delle ordinanze impugnate, che e il rifiuto delle autorita tedesche
di fornire alla Commissione le informazioni richieste nell'atto controverso, e
non l'atto controverso in quanto tale, che puo privare gli interessati della
possibilita di denunciare le carenze del fondamento in fatto della decisione
finale. Secondo il Tribunale, se le autorita tedesche ritengono che le
informazioni richieste dalla Commissione non siano necessarie per accertare i
fatti o che le ricerche richieste siano troppo onerose rispetto al risultato
perseguito, esse possono scegliere di ignorare l'ingiunzione loro rivolta.

18      Il Tribunale ha concluso, ai punti 46 della citata ordinanza Deutsche
Post/Commissione e 45 della citata ordinanza Germania/Commissione, che l'atto
controverso non costituisce un atto impugnabile ai sensi dell'art. 263 TFUE.

  **Conclusioni delle parti e procedimento dinanzi alla Corte**

  _Causa Deutsche Post/Commissione (C ‑463/10 P)_

19      La Deutsche Post chiede che la Corte voglia:

-        annullare la citata ordinanza Deutsche Post/Commissione;

-        annullare l'atto controverso, e

-        condannare la Commissione alle spese. 

20      La Commissione chiede che la Corte voglia:

-        respingere l'impugnazione, e

-        condannare la Deutsche Post alle spese. 

  _Causa Germania/Commissione (C ‑475/10 P)_

21      La Repubblica federale di Germania chiede che la Corte voglia:

-        annullare la citata ordinanza Germania/Commissione, e

-        condannare la Commissione alle spese. 

22      La Commissione chiede che la Corte voglia:

-        respingere l'impugnazione, e

-        condannare la Repubblica federale di Germania alle spese. 

23      Con ordinanza 15 dicembre 2010 il presidente della Corte ha deciso di
riunire i procedimenti C‑463/10 P e C‑475/10 P ai fini della fase orale e
della sentenza.

  **Sulle impugnazioni**

24      A sostegno delle loro impugnazioni, la Deutsche Post e la Repubblica
federale di Germania sostengono che il Tribunale, nelle ordinanze impugnate,
ha commesso diversi errori di diritto nell'interpretazione della nozione di
«atto impugnabile» ai sensi dell'art. 263 TFUE. Esse deducono a tale proposito
cinque motivi. Il primo verte su una violazione dell'art. 288 TFUE, il secondo
su un travisamento della giurisprudenza in base alla quale, nell'ambito degli
aiuti di Stato, atti preparatori possono costituire atti impugnabili, il terzo
sul travisamento degli effetti giuridici di un'ingiunzione di fornire
informazioni, il quarto su una violazione del principio della tutela
giurisdizionale effettiva e, infine, il quinto sul travisamento della
ripartizione delle competenze tra la Commissione e gli Stati membri ai sensi
degli artt. 107 TFUE e 108 TFUE.

25      I primi quattro motivi, essendo strettamente connessi, devono essere
esaminati congiuntamente.

  _Argomenti delle parti_

26      La Repubblica federale di Germania e la Deutsche Post sostengono che
l'art. 10, n. 3, del regolamento n. 659/1999 autorizza espressamente la
Commissione ad adottare una decisione formale. Ai sensi dell'art. 288 TFUE,
una siffatta decisione sarebbe obbligatoria e costituirebbe quindi, per sua
natura, un atto impugnabile ai sensi dell'art. 263 TFUE. Il Tribunale, non
tenendo conto in alcun modo della forma dell'atto controverso, avrebbe
commesso un errore di diritto ai punti 26 della citata ordinanza Deutsche
Post/Commissione e 25 della citata ordinanza Germania/Commissione.

27      A parere della Repubblica federale di Germania, il fatto che l'atto
controverso costituisca un provvedimento intermedio nell'ambito del
procedimento d'esame di un aiuto di Stato non pregiudicherebbe la sua natura
di atto impugnabile. Gli interessi delle parti coinvolte non sarebbero infatti
sufficientemente garantiti dall'impugnabilita della decisione finale.

28      Le ricorrenti sostengono poi che, indipendentemente dalla forma
dell'atto controverso e contrariamente a quanto dichiarato dal Tribunale ai
punti 46 della citata ordinanza Deutsche Post/Commissione e 45 della citata
ordinanza Germania/Commissione, un'ingiunzione di fornire informazioni ai
sensi dell'art. 10, n. 3, del regolamento n. 659/1999 produce effetti
giuridici obbligatori che incidono direttamente sullo Stato membro e
sull'impresa interessati. Secondo la Repubblica federale di Germania, una
decisione siffatta concluderebbe il procedimento amministrativo in materia di
aiuti di Stato, in quanto consentirebbe alla Commissione, nel caso in cui lo
Stato membro interessato non si conformasse a detta ingiunzione, di adottare
la propria decisione in base alle informazioni che figurano agli atti.
Peraltro, lo Stato membro che non adempisse l'obbligo derivante dall'art. 10,
n. 3, del regolamento n. 659/1999, in combinato disposto con gli artt. 288
TFUE e 4, n. 3, TUE, potrebbe essere oggetto di un procedimento per
inadempimento ai sensi dell'art. 258 TFUE.

29      La Commissione ribatte che, per costante giurisprudenza, costituiscono
atti o decisioni che possono essere oggetto di un ricorso di annullamento ai
sensi dell'art. 263 TFUE i provvedimenti che producono effetti giuridici
vincolanti idonei ad incidere sugli interessi di chi li impugna, modificando
in misura rilevante la situazione giuridica di questo (v., segnatamente,
sentenze IBM/Commissione, cit., punto 9; 5 ottobre 1999, causa C‑308/95, Paesi
Bassi/Commissione, Racc. pag. I‑6513, punto 26; 6 aprile 2000, causa C‑443/97,
Spagna/Commissione, Racc. pag. I‑2415, punto 27; 22 giugno 2000, causa
C‑147/96, Paesi Bassi/Commissione, Racc. pag. I‑4723, punto 25, nonche 12
settembre 2006, causa C‑131/03 P, Reynolds Tobacco e. a./Commissione, Racc.
pag. I‑7795, punto 54). Una «decisione» ai sensi dell'art. 288 TFUE non
produrrebbe necessariamente effetti di tal genere. Secondo la Commissione, non
e la forma dell'atto o della decisione in oggetto, bensi la sua sostanza a
determinarne la natura di atto impugnabile. Di conseguenza, un ricorso di
annullamento avverso una decisione ai sensi dell'art. 288 TFUE o un atto
avente un'altra forma sarebbe possibile solo qualora tale decisione o tale
atto producano effetti giuridici nei confronti di terzi.

30      Giustamente il Tribunale avrebbe dichiarato che l'atto controverso non
produce effetti giuridici vincolanti idonei ad incidere sugli interessi delle
ricorrenti.

31      La Commissione chiarisce a tale proposito che, nell'ambito di un
procedimento in materia di aiuti di Stato, gli Stati membri sono tenuti, ai
sensi dell'art. 4, n. 3, TUE, a trasmettere alla Commissione tutte le
informazioni di cui essa necessita per stabilire se sussista o meno un aiuto
di Stato e la sua compatibilita con il mercato interno. L'obbligo per lo Stato
membro di mettere a disposizione della Commissione le informazioni richieste
deriverebbe quindi dall'art. 4, n. 3, TUE piuttosto che dall'ingiunzione di
fornire informazioni.

32      L'ingiunzione di fornire informazioni sarebbe intesa al rispetto del
principio del contraddittorio nell'ambito del procedimento amministrativo.
Allo Stato membro sarebbe concessa, dopo la richiesta di informazioni ed il
sollecito di cui all'art. 10, n. 3, del regolamento n. 659/1999, in combinato
disposto con l'art. 5, n. 2, dello stesso regolamento, un'ultima occasione di
fornire le informazioni richieste, prima che la Commissione adotti la sua
decisione sulla base delle informazioni di cui dispone.

33      La Commissione precisa di non disporre, in materia di aiuti di Stato,
a differenza che in materia di intese, di alcun potere d'indagine prima
dell'adozione di una decisione finale. La Commissione non potrebbe quindi
accertare i fatti senza la leale cooperazione degli Stati membri. Pertanto,
non sarebbe l'ingiunzione di fornire informazioni, bensi il rifiuto dello
Stato membro di ottemperare a tale ingiunzione, a consentire alla Commissione
di prendere una decisione in base alle informazioni disponibili. Peraltro, il
fatto che la Commissione ritenga di essere sufficientemente informata e cessi
di ricercare informazioni non produrrebbe, di per se, alcun effetto giuridico.
Al contrario, un simile effetto e prodotto dalla valutazione giuridica che
essa deve compiere relativamente ai summenzionati fatti nella decisione
finale. Pertanto, l'ingiunzione di fornire informazioni costituirebbe soltanto
un atto preparatorio che non inciderebbe sulla posizione giuridica dello Stato
membro interessato.

34      La Commissione aggiunge che la possibilita per le ricorrenti di
proporre un ricorso di annullamento avverso la decisione finale relativa alla
compatibilita dell'aiuto con il mercato interno assicura loro una tutela
giurisdizionale sufficiente. Gli eventuali vizi degli atti preparatori
potrebbero infatti essere fatti valere a sostegno del ricorso contro l'atto
definitivo, della cui elaborazione tali atti costituiscono un momento
preparatorio (sentenza IBM/Commissione, cit., punto 12).

35      Infine, la Commissione insiste sul fatto che il mancato rispetto
dell'ingiunzione di fornire informazioni non comporta alcuna sanzione. Non
ottemperando all'ingiunzione, lo Stato membro indicherebbe implicitamente che
le informazioni di cui la Commissione dispone sono complete e che essa puo
adottare la sua decisione sulla base di queste. La semplice possibilita che un
procedimento per inadempimento possa essere avviato contro tale Stato membro
non costituirebbe ne una sanzione ne una circostanza tale da incidere sugli
interessi di detto Stato. Poiche gli Stati membri sarebbero tenuti, ai sensi
dell'art. 4, n. 3, TUE, a trasmettere alla Commissione tutte le informazioni
di cui essa necessita per stabilire se sussista o meno un aiuto di Stato e la
sua compatibilita con il mercato interno, un procedimento per inadempimento
potrebbe essere persino avviato in assenza di un'ingiunzione di fornire
informazioni. Peraltro, gli interessi dello Stato membro sarebbero intaccati
solo qualora la Commissione decidesse effettivamente di perseguire lo Stato
membro per violazione del Trattato.

  _Giudizio della Corte_

36      Risulta da una giurisprudenza costante, sviluppata nell'ambito di
ricorsi di annullamento proposti da Stati membri o istituzioni, che sono
considerati atti impugnabili, ai sensi dell'art. 263 TFUE, tutti i
provvedimenti, a prescindere dalla loro forma, adottati dalle istituzioni e
intesi alla produzione di effetti giuridici vincolanti (v., segnatamente,
sentenze 31 marzo 1971, causa 22/70, Commissione/Consiglio, detta «AETS»,
Racc. pag. 263, punto 42; 2 marzo 1994, causa C‑316/91, Parlamento/Consiglio,
Racc. pag. I‑625, punto 8; Spagna/Commissione, cit., punto 27; 24 novembre
2005, cause riunite C‑138/03, C‑324/03 e C‑431/03, Italia/Commissione, Racc.
pag. I‑10043, punto 32; 1° dicembre 2005, causa C‑301/03, Italia/Commissione,
Racc. pag. I‑10217, punto 19, nonche 1° ottobre 2009, causa C‑370/07,
Commissione/Consiglio, Racc. pag. I‑8917, punto 42). Risulta inoltre dalla
giurisprudenza che uno Stato membro, quale la ricorrente nella causa C‑475/10
P, puo proporre un ricorso di annullamento di un atto che produce effetti
giuridici vincolanti senza dover dimostrare un interesse ad agire (v., in tal
senso, sentenze 26 marzo 1987, causa 45/86, Commissione/Consiglio, Racc. pag.
1493, punto 3, e 1° ottobre 2009, Commissione/Consiglio, cit., punto 16).

37      Qualora il ricorso di annullamento avverso un atto adottato da
un'istituzione sia proposto da una persona fisica o giuridica, la Corte ha
ripetutamente dichiarato che tale ricorso e esperibile solo se gli effetti
giuridici vincolanti di tale atto siano idonei ad incidere sugli interessi del
ricorrente, modificando in misura rilevante la sua situazione giuridica (v.,
segnatamente, sentenze IBM/Commissione, cit., punto 9; Athinaiki
Techniki/Commissione, cit., punto 29, e 18 novembre 2010, causa C‑322/09 P,
NDSHT/Commissione, Racc. pag. I‑11911, punto 45).

38      Occorre tuttavia sottolineare che la giurisprudenza citata al punto
precedente e stata sviluppata nell'ambito di ricorsi proposti dinanzi al
giudice dell'Unione da persone fisiche o giuridiche avverso atti di cui esse
erano destinatarie. Qualora, come nella causa che ha dato origine alla citata
ordinanza Deutsche Post/Commissione, un ricorso di annullamento sia proposto
da un ricorrente non privilegiato avverso un atto di cui esso non e
destinatario, il requisito secondo cui gli effetti giuridici vincolanti del
provvedimento impugnato devono essere tali da incidere sugli interessi del
ricorrente, modificando in misura rilevante la sua situazione giuridica, si
sovrappone alle condizioni di cui all'art. 263, quarto comma, TFUE.

39      Occorre parimenti dichiarare che, nelle ordinanze impugnate, il
Tribunale ha accolto l'eccezione di irricevibilita sollevata dalla
Commissione, dichiarando che l'atto controverso non costituiva un atto
impugnabile ai sensi dell'art. 263 TFUE.

40      Per valutare se il Tribunale, dichiarando nelle ordinanze in esame che
un'ingiunzione di fornire informazioni ai sensi dell'art. 10, n. 3, del
regolamento n. 659/1999 non puo essere oggetto di un ricorso di annullamento,
abbia commesso un errore di diritto, occorre quindi, tenuto conto della
giurisprudenza citata al punto 36 della presente sentenza, verificare se una
siffatta ingiunzione costituisca un atto inteso alla produzione di effetti
giuridici vincolanti.

41      A tale riguardo occorre ricordare che l'art. 10 del regolamento n.
659/1999 prevede un procedimento in due fasi diretto a consentire alla
Commissione di ottenere dallo Stato membro interessato le necessarie
informazioni relative ad un presunto aiuto illegale, al fine di poter valutare
la natura del provvedimento e la sua compatibilita con il mercato interno.

42      Per quanto concerne la prima fase, l'art. 10, n. 2, del regolamento n.
659/1999 stabilisce che la Commissione puo chiedere allo Stato membro
interessato di fornirle informazioni relative al presunto aiuto illegale.

43      In una seconda fase, se lo Stato membro, nonostante il sollecito
inviatogli, non fornisce le informazioni richieste entro il termine stabilito,
la Commissione, ai sensi dell'art. 10, n. 3, del regolamento n. 659/1999,
«adotta una decisione con la quale richiede tali informazioni». Di
conseguenza, la seconda fase del procedimento comporta l'adozione di una
«decisione» ai sensi dell'art. 288 TFUE da parte della Commissione,
circostanza che tale istituzione peraltro non contesta.

44      Orbene, ai sensi dell'art. 288 TFUE, una «decisione e obbligatoria in
tutti i suoi elementi». Prevedendo che un'ingiunzione di fornire informazioni
sia adottata sotto forma di decisione, il legislatore dell'Unione ha voluto
attribuire a tale atto un carattere vincolante.

45      Da quanto precede risulta che una decisione adottata in applicazione
dell'art. 10, n. 3, del regolamento n. 659/1999 mira a produrre effetti
giuridici vincolanti ai sensi della giurisprudenza citata al punto 36 della
presente sentenza e costituisce pertanto un atto impugnabile ai sensi
dell'art. 263 TFUE.

46      La precedente analisi e confermata dalla giurisprudenza relativa alle
decisioni recanti richiesta di informazioni ai sensi dell'art. 11 del
regolamento del Consiglio 6 febbraio 1962, n. 17, primo regolamento
d'applicazione degli articoli [81 CE] e [82 CE] (GU 1962, n. 13, pag. 204),
che, cosi come l'art. 10 del regolamento n. 659/1999, prevedeva un
procedimento in due fasi, la seconda delle quali comportava l'adozione da
parte della Commissione di una decisione che poteva essere oggetto di un
ricorso di annullamento (v. sentenze 26 giugno 1980, causa 136/79, National
Panasonic/Commissione, Racc. pag. 2033, e 18 ottobre 1989, causa 374/87,
Orkem/Commissione, Racc. pag. 3283). Parimenti, risulta inequivocabilmente
dall'art. 18, n. 3, del regolamento n. 1/2003 che una richiesta di
informazioni sotto forma di decisione costituisce un atto impugnabile ai sensi
dell'art. 263 TFUE.

47      La giurisprudenza citata dal Tribunale nelle ordinanze impugnate,
secondo la quale occorre tener conto della sostanza di un atto e non della sua
forma per valutarne il carattere vincolante, non modifica tale analisi.

48      Peraltro, contrariamente a quanto asserito dalla Commissione, il fatto
che il regolamento n. 659/1999 non preveda sanzioni nell'ipotesi in cui lo
Stato membro non ottemperi all'ingiunzione di fornire informazioni non
costituisce un elemento determinante al fine di valutare se un atto possa
essere oggetto di un ricorso di annullamento.

49      Il Tribunale ha parimenti commesso un errore di diritto dichiarando,
ai punti 31, 32 e 46 della citata ordinanza Deutsche Post/Commissione, nonche
30, 31 e 45 della citata ordinanza Germania/Commissione, che l'atto
controverso, a causa del suo carattere preparatorio, non costituiva un atto
impugnabile ai sensi della giurisprudenza.

50      A tale riguardo occorre ricordare che, senza dubbio, provvedimenti
intermedi destinati a preparare la decisione finale non costituiscono, in
linea di principio, atti che possono essere oggetto di un ricorso di
annullamento (v. sentenze IBM/Commissione, cit., punto 10; Athinaiki
Techniki/Commissione, cit., punto 42, e 26 gennaio 2010, causa C‑362/08 P,
Internationaler Hilfsfonds/Commissione, Racc. pag. I‑669, punto 52). Tuttavia,
gli atti intermedi in questione sono innanzitutto atti che esprimono un punto
di vista provvisorio dell'istituzione (v., in tal senso, sentenze
IBM/Commissione, cit., punto 20; 14 marzo 1990, cause riunite C‑133/87 e
C‑150/87, Nashua Corporation e. a./Commissione e Consiglio, Racc. pag. I‑719,
punti 8‑10; 18 marzo 1997, causa C‑282/95 P, Guerin automobiles/Commissione,
Racc. pag. I‑1503, punto 34, nonche 22 giugno 2000, causa C‑147/96, Paesi
Bassi/Commissione, Racc. pag. I‑4723, punto 35).

51      Un ricorso di annullamento diretto contro atti che esprimono un punto
di vista provvisorio della Commissione potrebbe infatti costringere il giudice
dell'Unione a valutare questioni sulle quali l'istituzione interessata non ha
ancora avuto modo di pronunciarsi e anticipare, di conseguenza, l'esame del
merito, confondendo in tal modo le varie fasi dei due procedimenti,
amministrativo e giudiziario. Ammettere un siffatto ricorso sarebbe pertanto
incompatibile con i sistemi di ripartizione delle competenze tra la
Commissione ed il giudice dell'Unione e dei mezzi di ricorso, contemplati dal
Trattato, oltre che con le esigenze della buona amministrazione della
giustizia e del regolare svolgimento del procedimento amministrativo dinanzi
alla Commissione (v. sentenza IBM/Commissione, cit., punto 20).

52      Tuttavia, nel caso di specie, un ricorso di annullamento diretto
contro l'atto controverso, con il quale la Commissione chiede alle autorita
tedesche informazioni concernenti i ricavi e i costi della Deutsche Post per
il periodo compreso tra il 1989 e il 2007, non comporta un rischio di
confusione tra le varie fasi dei procedimenti amministrativo e giudiziario
(sentenza IBM/Commissione, cit., punto 20). Un siffatto ricorso di
annullamento non dovrebbe infatti indurre il giudice dell'Unione a
pronunciarsi relativamente all'esistenza o meno di un aiuto di Stato o alla
sua eventuale compatibilita con il mercato interno.

53      Risulta inoltre dalla giurisprudenza che, parimenti, un atto
intermedio non e impugnabile se si stabilisce che i suoi vizi potranno essere
fatti valere nel ricorso diretto contro la decisione finale, di cui esso
costituisce un atto di elaborazione. In simili circostanze, il ricorso
proposto avverso la decisione che conclude il procedimento assicurera una
tutela giurisdizionale sufficiente (v. sentenze IBM/Commissione, cit., punto
12; 24 giugno 1986, causa 53/85, AKZO Chemie e AKZO Chemie UK/Commissione,
Racc. pag. 1965, punto 19, nonche 9 ottobre 2001, Italia/Commissione, cit.,
punto 63).

54      Tuttavia, se non ricorre quest'ultima condizione, si riterra che
l'atto intermedio - indipendentemente dal fatto che esso esprima un punto di
vista provvisorio dell'istituzione interessata - produca effetti giuridici
autonomi e debba pertanto poter essere oggetto di un ricorso di annullamento
(v. sentenze AKZO Chemie e AKZO Chemie UK/Commissione, cit., punto 20; 28
novembre 1991, causa C‑170/89, BEUC/Commissione, Racc. pag. I‑5709, punti
9‑11; 16 giugno 1994, causa C‑39/93 P, SFEI e a./Commissione, Racc. pag.
I‑2681, punto 28; 9 ottobre 2001, Italia/Commissione, cit., punti 57‑68,
nonche Athinaiki Techniki/Commissione, cit., punto 54).

55      Nel caso di specie, occorre dichiarare che un'ingiunzione di fornire
informazioni ai sensi dell'art. 10, n. 3, del regolamento n. 659/1999 produce
effetti giuridici autonomi.

56      Un ricorso proposto avverso la decisione che conclude il procedimento
relativo al presunto aiuto di Stato in favore della Deutsche Post non e
infatti tale da assicurare alle ricorrenti una tutela giurisdizionale
sufficiente.

57      A tale riguardo occorre rilevare, da un lato, che se, come sostenuto
dalle ricorrenti nei casi di specie, l'ingiunzione e sproporzionata in quanto
le informazioni richieste non sarebbero pertinenti alla valutazione del
provvedimento statale in rapporto agli artt. 107 TFUE e 108 TFUE, i vizi
dell'atto intermedio non potrebbero intaccare la legittimita della decisione
finale della Commissione, poiche tale decisione non sara fondata sulle
informazioni ottenute in risposta all'ingiunzione di cui trattasi.

58      Dall'altro lato, qualora la Commissione, ai sensi dell'art. 10, n. 3,
del regolamento n. 659/1999, ingiunga ad uno Stato membro di fornire le
informazioni richieste, essa adotta una «decisione» ai sensi dell'art. 288
TFUE. Ne risulta che il rifiuto da parte dello Stato membro interessato di
ottemperare ad una siffatta ingiunzione costituisce un inadempimento di un
obbligo ad esso incombente in forza dei Trattati ai sensi dell'art. 258 TFUE.

59      Orbene, nell'ambito di un ricorso per inadempimento, uno Stato membro
destinatario di una decisione, quale un'ingiunzione di fornire informazioni,
non puo giustificare in modo valido la mancata esecuzione di questa sulla base
della sua presunta illegittimita. È infatti nell'ambito di un distinto
procedimento, vale a dire quello del ricorso di annullamento previsto
dall'art. 263 TFUE, che va effettuata ogni contestazione della legittimita di
una siffatta ingiunzione (v., in tal senso, sentenze 22 marzo 2001, causa
C‑261/99, Commissione/Francia, Racc. pag. I‑2537, punto 18, e 14 febbraio
2008, causa C‑419/06, Commissione/Grecia, punto 52).

60      Gli effetti dell'eventuale illegittimita dell'atto intermedio non
possono quindi essere vanificati da un ricorso diretto contro la decisione
finale. L'inadempimento degli obblighi risultanti dall'art. 10, n. 3, del
regolamento n. 659/1999 in capo ad uno Stato membro, che non dia seguito ad
un'ingiunzione di fornire informazioni, potra infatti essere dichiarato
indipendentemente dall'esito di un eventuale ricorso di annullamento diretto
contro la decisione finale.

61      Va infine respinto l'argomento della Commissione secondo cui la
possibilita di proporre un ricorso di annullamento avverso una decisione
adottata ai sensi dell'art. 10, n. 3, del regolamento n. 659/1999 porterebbe
ad una situazione in cui uno Stato membro che rifiuti di rispondere ad una
richiesta di informazioni relativa ad un aiuto, notificato o meno, godrebbe di
una tutela giurisdizionale piu estesa qualora si tratti di un aiuto non
notificato.

62      Occorre ricordare a tale proposito che l'art. 5, n. 3, del regolamento
n. 659/1999 dispone che, se lo Stato membro interessato, dopo aver ricevuto un
sollecito, non fornisce le informazioni richieste tramite una richiesta di
informazioni della Commissione relativa ad un aiuto notificato, o fornisce
informazioni incomplete, la notifica e considerata ritirata. Alla luce di cio,
il ritiro della notifica fa si che tale aiuto debba essere considerato come un
aiuto non notificato, di modo che il rifiuto da parte dello Stato membro
interessato di fornire le informazioni richieste portera, tanto nel caso di un
aiuto inizialmente notificato che nel caso di un aiuto che non sia mai stato
oggetto di una notifica, all'adozione di un atto impugnabile, vale a dire una
«decisione» ai sensi dell'art. 10, n. 3, del regolamento n. 659/1999.

63      Ne risulta che il Tribunale, dichiarando che l'atto controverso non
poteva essere oggetto di un ricorso di annullamento, ha commesso errori di
diritto. Cio considerato, occorre accogliere i primi quattro motivi, senza che
vi sia necessita di esaminare il quinto.

64      Nella causa C‑463/10 P, la Commissione chiede tuttavia alla Corte, per
il caso in cui essa decida che l'atto controverso costituisce un atto
impugnabile ai sensi dell'art. 263 TFUE, di procedere ad una sostituzione
della motivazione per quanto riguarda la citata ordinanza Deutsche
Post/Commissione, indicando che il ricorso proposto dalla Deutsche Post e
irricevibile poiche tale impresa non sarebbe legittimata ad agire ai sensi
dell'art. 263, quarto comma, TFUE. Nell'eccezione di illegittimita sollevata
dalla Commissione nella causa summenzionata, tale istituzione aveva infatti
sostenuto che l'atto controverso non riguardava la Deutsche Post ne
direttamente ne individualmente.

65      A tale riguardo occorre ricordare che, conformemente all'art. 263,
quarto comma, TFUE, una persona fisica o giuridica puo proporre un ricorso
contro una decisione presa nei confronti di altre persone solo se tale
decisione la riguarda direttamente e individualmente.

66      Per quanto concerne, innanzitutto, l'eventualita che la Deutsche Post
sia direttamente interessata dall'atto controverso, che e diretto alla
Repubblica federale di Germania, risulta da una giurisprudenza costante che
tale condizione richiede la compresenza di due criteri cumulativi, vale a dire
che il provvedimento contestato, in primo luogo, produca effetti direttamente
sulla situazione giuridica del singolo e, in secondo luogo, non lasci ai
propri destinatari, che sono incaricati della sua applicazione, alcun potere
discrezionale quanto all'applicazione stessa, la quale ha carattere meramente
automatico e deriva dalla sola normativa dell'Unione, senza intervento di
altre norme intermedie (v. sentenza 10 settembre 2009, cause riunite C‑445/07
P e C‑455/07 P, Commissione/Ente per le Ville Vesuviane e Ente per le Ville
Vesuviane/Commissione, Racc. pag. I‑7993, punto 45 nonche giurisprudenza ivi
citata).

67      A parere della Commissione, tale condizione non sarebbe soddisfatta
nel caso di specie, poiche l'atto controverso si limiterebbe a chiedere alla
Repubblica federale di Germania di fornire determinate informazioni. Tale
ingiunzione non darebbe quindi luogo all'adozione di una misura nazionale
avente carattere meramente automatico e risultante dalla sola normativa
dell'Unione. Sarebbe il comportamento della Repubblica federale di Germania a
determinare se essa intenda rivolgersi alla Deutsche Post o come intenda
indurre l'impresa in questione a fornire le informazioni.

68      Nel caso di specie, occorre dichiarare che l'atto controverso riguarda
direttamente la Deutsche Post ai sensi dell'art. 263, quarto comma, TFUE.

69      Da un lato, infatti, la Deutsche Post, in quanto beneficiaria del
provvedimento sul quale vertono le informazioni previste dall'atto controverso
e in quanto detentrice di tali informazioni, sara costretta a dar seguito
all'ingiunzione di fornire informazioni.

70      Dall'altro lato, il contenuto finale ed esaustivo delle informazioni
richieste risulta dall'atto controverso stesso, senza lasciare alla Repubblica
federale di Germania alcun potere discrezionale a tale riguardo.

71      Per quanto concerne l'eventualita che la Deutsche Post sia
individualmente interessata dall'atto impugnato, occorre ricordare che,
secondo una costante giurisprudenza della Corte, i soggetti diversi dai
destinatari di una decisione possono sostenere che essa li riguardi
individualmente solamente qualora detta decisione li concerna a causa di
determinate qualita loro personali o di una situazione di fatto che li
caratterizzi rispetto a chiunque altro e, quindi, li distingua in modo analogo
ai destinatari (v., segnatamente, sentenza 22 novembre 2007, causa C‑260/05 P,
Sniace/Commissione, Racc. pag. I‑10005, punto 53 e giurisprudenza citata).

72      A parere della Commissione, la Deutsche Post non sarebbe
individualmente interessata dall'atto controverso, dal momento che esso non
sarebbe diretto a tale impresa ne creerebbe un qualsiasi obbligo a suo carico.

73      A tale riguardo occorre rilevare che il fatto che l'atto controverso
non sia diretto alla Deutsche Post e irrilevante al fine di valutare se tale
impresa sia individualmente interessata dall'atto in questione ai sensi
dell'art. 263, quarto comma, TFUE.

74      Si deve inoltre rilevare che l'ingiunzione di fornire informazioni si
riferisce ad un procedimento di esame di un presunto aiuto di Stato di cui la
Deutsche Post avrebbe beneficiato. Le informazioni previste dall'atto
controverso riguardano solo la Deutsche Post. Quest'ultima e quindi
interessata individualmente da tale atto ai sensi della giurisprudenza citata
al punto 71 della presente sentenza.

75      Essendo la Deutsche Post direttamente ed individualmente interessata
dall'atto controverso, non occorre quindi procedere, nella causa C‑463/10 P,
alla sostituzione della motivazione proposta dalla Commissione.

76      Dalle suesposte considerazioni risulta che occorre accogliere
l'impugnazione e annullare le ordinanze impugnate.

  **Sul rinvio delle cause al Tribunale**

77      Risulta dall'art. 61, primo comma, dello Statuto della Corte di
giustizia dell'Unione europea che, quando l'impugnazione e fondata, la Corte
puo statuire definitivamente sulla controversia, qualora lo stato degli atti
lo consenta, oppure rinviare la causa al Tribunale affinche sia decisa da
quest'ultimo.

78      La Corte dispone degli elementi necessari per statuire
definitivamente, nelle due cause, sull'eccezione d'irricevibilita sollevata
dalla Commissione nel giudizio di primo grado.

79      Per i motivi esposti ai punti 36‑62 della presente sentenza, la
summenzionata eccezione di irricevibilita, relativa al fatto che l'atto
controverso non puo essere oggetto di un ricorso di annullamento, dev'essere
respinta. Peraltro, nei limiti in cui, nella causa T‑570/08, Deutsche
Post/Commissione, l'eccezione di irricevibilita verte parimenti sul fatto che
l'atto controverso non riguarderebbe direttamente ed individualmente la
ricorrente, nemmeno tale eccezione puo essere accolta per i motivi esposti ai
punti 67‑75 della presente sentenza.

80      Per contro, nelle circostanze del caso di specie, la Corte non e in
grado di statuire nel merito dei ricorsi proposti dalla Deutsche Post e dalla
Repubblica federale di Germania.

81      Va rilevato a tale proposito che il dibattito dinanzi al Tribunale e
la valutazione da esso svolta hanno avuto ad oggetto esclusivamente la
ricevibilita dei ricorsi, dal momento che il Tribunale, nelle due cause, ha
accolto l'eccezione di irricevibilita sollevata dalla Commissione in
conformita all'art. 114, n. 1, del regolamento di procedura del Tribunale,
senza impegnare la discussione nel merito e senza avviare la fase orale del
procedimento.

82      Le cause devono essere pertanto rinviate al Tribunale affinche esso
decida in ordine alle domande delle ricorrenti di annullamento dell'atto
impugnato.

  **Sulle spese**

83      Poiche le cause vengono rinviate dinanzi al Tribunale, occorre
riservare la decisione sulle spese inerenti al presente procedimento
d'impugnazione.

Per questi motivi, la Corte (Terza Sezione) dichiara e statuisce:

1)       **Le ordinanze del Tribunale dell 'Unione europea 14 luglio 2010,
causa T‑570/08, Deutsche Post/Commissione, e causa T‑571/08,
Germania/Commissione, sono annullate.**

2)       **Le eccezioni di irricevibilit a sollevate dalla Commissione europea
dinanzi al Tribunale dell'Unione europea sono respinte.**

3)       **Le cause sono rinviate dinanzi al Tribunale dell 'Unione europea
affinche esso decida in ordine alle domande della Deutsche Post AG (causa
T‑570/08) e della Repubblica federale di Germania (causa T‑571/08) dirette
all'annullamento della decisione della Commissione 30 ottobre 2008, recante
l'ingiunzione alla Repubblica federale di Germania di fornire informazioni
nell'ambito del procedimento di aiuto di Stato a favore della Deutsche Post
AG.**

4)       **Le spese sono riservate.**

Firme

* * *

* Lingua processuale: il tedesco. 
  *[""]: Double quotes
  *[*]: Asterisk
  *[?]: Question mark


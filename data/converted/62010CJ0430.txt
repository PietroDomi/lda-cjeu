

**Causa C ‑430/10**

**Hristo Gaydarov**

**contro**

**Director na Glavna direktsia «Ohranitelna politsia» pri Ministerstvo **

**na vatreshnite raboti**

(domanda di pronuncia pregiudiziale proposta dall'Administrativen

sad Sofia-grad)

«Libera circolazione di un cittadino dell'Unione -- Direttiva 2004/38/CE --
Divieto di lasciare il territorio nazionale a causa di condanna penale in un
altro paese -- Traffico di stupefacenti -- Misura giustificabile da motivi di
ordine pubblico»

Massime della sentenza

1.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Diritto di uscita e d'ingresso -- Ambito di applicazione_

_(Art.  21 TFUE; direttiva del Parlamento europeo e del Consiglio 2004/38,
art. 4, n. 1)_

2.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Limitazione del diritto d'ingresso e di soggiorno per motivi di ordine pubblico o di pubblica sicurezza_

_(Art.  21 TFUE; direttiva del Parlamento europeo e del Consiglio 2004/38,
art. 27)_

1.        Lo status di cittadino dell'Unione conferisce al cittadino europeo, anche nei confronti del proprio Stato membro di origine, i diritti inerenti a tale status, in particolare il diritto di circolare e di soggiornare liberamente sul territorio degli Stati membri, quale riconosciuto dall'art. 21 TFUE. Il diritto alla libera circolazione comprende sia il diritto per i cittadini dell'Unione europea di entrare in uno Stato membro diverso da quello di cui sono originari, sia il diritto di lasciare quest'ultimo. Infatti, le liberta fondamentali garantite dal Trattato sarebbero vanificate se lo Stato membro di origine, senza una valida giustificazione, potesse vietare ai suoi cittadini di lasciare il suo territorio per entrare nel territorio di un altro Stato membro. 

Dato che l'art. 4, n. 1, della direttiva 2004/38, relativa al diritto dei
cittadini dell'Unione e dei loro familiari di circolare e di soggiornare
liberamente nel territorio degli Stati membri, dispone espressamente che ogni
cittadino dell'Unione munito di una carta d'identita o di un passaporto in
corso di validita ha il diritto di lasciare il territorio di uno Stato membro
per recarsi in un altro Stato membro, la situazione di una persona cui e fatto
divieto di lasciare uno Stato di cui ha la cittadinanza rientra nella sfera di
applicazione della suddetta direttiva.

(v. punti 24-27)

2.        Gli artt. 21 TFUE e 27 della direttiva 2004/38, relativa al diritto dei cittadini dell'Unione e dei loro familiari di circolare e di soggiornare liberamente nel territorio degli Stati membri, non ostano ad una normativa nazionale che consenta restrizioni al diritto di un cittadino di uno Stato membro di spostarsi sul territorio di un altro Stato membro a causa, in particolare, di una condanna penale subita dal cittadino medesimo in un altro Stato per traffico di stupefacenti, subordinatamente alla condizione, in primo luogo, che il comportamento personale di tale cittadino costituisca una minaccia reale, attuale e sufficientemente grave nei confronti di un interesse fondamentale della societa, in secondo luogo, che la misura restrittiva prevista sia idonea a garantire la realizzazione dell'obiettivo perseguito e non ecceda quanto sia necessario al suo conseguimento e, in terzo luogo, che la misura medesima possa costituire oggetto di sindacato giurisdizionale effettivo che consenta di verificarne la legittimita, in fatto e in diritto, con riguardo alle esigenze del diritto dell'Unione. 

(v. punto 42 e dispositivo)

  
  
  
  
  
  

SENTENZA DELLA CORTE (Quarta Sezione)

17 novembre 2011 (*)

«Libera circolazione di un cittadino dell'Unione - Direttiva 2004/38/CE -
Divieto di lasciare il territorio nazionale a causa di condanna penale in un
altro paese - Traffico di stupefacenti - Misura giustificabile da motivi di
ordine pubblico»

Nel procedimento C‑430/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Administrativen sad Sofia-grad (Bulgaria),
con ordinanza 11 agosto 2010, pervenuta in cancelleria il 2 settembre 2010,
nella causa

**Hristo Gaydarov**

contro

**Direktor na Glavna direktsia «Ohranitelna politsia» pri Ministerstvo na
vatreshnite raboti,**

LA CORTE (Quarta Sezione),

composta dal sig. J.‑C. Bonichot (relatore), presidente di sezione, dalla
sig.ra A. Prechal, dal sig. K. Schiemann, dalla sig.ra C. Toader e dal sig. E.
Jarašiūnas, giudici,

avvocato generale: sig. P. Mengozzi

cancelliere: sig.ra L. Hewlett, amministratore principale,

vista la fase scritta del procedimento,

considerate le osservazioni presentate:

-        per la Commissione europea, dalla sig.ra D. Maidani e dal sig. V. Savov, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione, in
primo luogo, dell'art. 27, nn. 1 e 2, della direttiva del Parlamento europeo e
del Consiglio 29 aprile 2004, 2004/38/CE, relativa al diritto dei cittadini
dell'Unione e dei loro familiari di circolare e di soggiornare liberamente nel
territorio degli Stati membri, che modifica il regolamento (CEE) n. 1612/68 ed
abroga le direttive 64/221/CEE, 68/360/CEE, 72/194/CEE, 73/148/CEE, 75/34/CEE,
75/35/CEE, 90/364/CEE, 90/365/CEE e 93/96/CEE (GU L 158, pag. 77, e rettifiche
GU L 229, pag. 35, e GU 2005, L 197, pag. 34), in secondo luogo, del
regolamento (CE) del Parlamento europeo e del Consiglio 15 marzo 2006, n. 562,
che istituisce un codice comunitario relativo al regime di attraversamento
delle frontiere da parte delle persone (codice frontiere Schengen) (GU L 105,
pag. 1; in prosieguo: il «regolamento n. 562/2006»), e, in terzo luogo, della
Convenzione d'applicazione dell'Accordo di Schengen, del 14 giugno 1985, tra i
governi degli Stati dell'Unione economica Benelux, della Repubblica federale
di Germania e della Repubblica francese relativo all'eliminazione graduale dei
controlli alle frontiere comuni (GU 2000, L 239, pag. 19), firmata a Schengen
(Lussemburgo) il 19 giugno 1990 (in prosieguo: la «CAAS»).

2        Tale domanda e stata proposta nell'ambito di una controversia tra il
sig. Gaydarov, cittadino bulgaro, ed il direktor na Glavna direktsia
«Ohranitelna politsia» pri Ministerstvo na vatreshnite raboti **(** direttore
della direzione generale «Polizia di sicurezza» del Ministero degli Interni
bulgaro; in prosieguo: il «direttore della polizia»), in merito ad una misura
di divieto di uscita dal territorio e di rilascio di passaporto o di altro
documento analogo adottato dal direttore della polizia nei confronti del sig.
Gaydarov.

  **Contesto normativo**

  _Diritto dell 'Unione_

 La direttiva 2004/38

3        La direttiva 2004/38 si applica, a norma del suo articolo 3, n. 2, a
qualsiasi cittadino dell'Unione che si rechi o soggiorni in uno Stato membro
diverso da quello di cui ha la cittadinanza, nonche ai suoi familiari.

4        L'art. 4, nn. 1 e 3, di detta direttiva cosi recita:

«1.      Senza pregiudizio delle disposizioni applicabili ai controlli dei
documenti di viaggio alle frontiere nazionali, ogni cittadino dell'Unione
munito di una carta d'identita o di un passaporto in corso di validita e i
suoi familiari non aventi la cittadinanza di uno Stato membro e muniti di
passaporto in corso di validita hanno il diritto di lasciare il territorio di
uno Stato membro per recarsi in un altro Stato membro.

(...)

3.      Gli Stati membri rilasciano o rinnovano ai loro cittadini, ai sensi della legislazione nazionale, una carta d'identita o un passaporto dai quali risulti la loro cittadinanza». 

5        Il successivo art. 27, nn. 1‑3, cosi dispone:

«1.      Fatte salve le disposizioni del presente capo, gli Stati membri
possono limitare la liberta di circolazione di un cittadino dell'Unione o di
un suo familiare, qualunque sia la sua cittadinanza, per motivi di ordine
pubblico, di pubblica sicurezza o di sanita pubblica. Tali motivi non possono
essere invocati per fini economici.

2.      I provvedimenti adottati per motivi di ordine pubblico o di pubblica sicurezza rispettano il principio di proporzionalita e sono adottati esclusivamente in relazione al comportamento personale della persona nei riguardi della quale essi sono applicati. La sola esistenza di condanne penali non giustifica automaticamente l'adozione di tali provvedimenti. 

Il comportamento personale deve rappresentare una minaccia reale, attuale e
sufficientemente grave da pregiudicare un interesse fondamentale della
societa. Giustificazioni estranee al caso individuale o attinenti a ragioni di
prevenzione generale non sono prese in considerazione.

3.      Al fine di verificare se l'interessato costituisce un pericolo per l'ordine pubblico o la pubblica sicurezza, in occasione del rilascio dell'attestato d'iscrizione o, in mancanza di un sistema di iscrizione, entro tre mesi dalla data di arrivo dell'interessato nel suo territorio o dal momento in cui ha dichiarato la sua presenza nel territorio in conformita dell'articolo 5, paragrafo 5, ovvero al momento del rilascio della carta di soggiorno, lo Stato membro ospitante puo, qualora lo giudichi indispensabile, chiedere allo Stato membro di origine, ed eventualmente agli altri Stati membri, informazioni sui precedenti penali del cittadino dell'Unione o di un suo familiare. Tale consultazione non puo avere carattere sistematico. Lo Stato membro consultato fa pervenire la propria risposta entro un termine di due mesi». 

 Il regolamento n. 562/2006

6        Ai sensi del quinto 'considerando' del regolamento n. 562/2006:

«La definizione di un regime comune in materia di attraversamento delle
frontiere da parte delle persone non mette in discussione ne pregiudica i
diritti in materia di libera circolazione di cui godono i cittadini
dell'Unione e i loro familiari nonche i cittadini dei paesi terzi e i loro
familiari che, in virtu di accordi conclusi tra la Comunita e i suoi Stati
membri, da un lato, e detti paesi terzi, dall'altro, beneficiano di diritti in
materia di libera circolazione equivalenti a quelli dei cittadini
dell'Unione».

7        A termini del ventesimo 'considerando' del regolamento medesimo:

«Il presente regolamento rispetta i diritti fondamentali ed osserva i principi
riconosciuti, in particolare, dalla Carta dei diritti fondamentali dell'Unione
europea. Dovrebbe essere attuato nel rispetto degli obblighi degli Stati
membri in materia di protezione internazionale e di non respingimento».

8        L'art. 3 del regolamento medesimo cosi dispone:

«Il presente regolamento si applica a chiunque attraversi le frontiere interne
o esterne di uno Stato membro, senza pregiudizio:

a)      dei diritti dei beneficiari del diritto comunitario alla libera
circolazione;

(...)».

9        Il successivo art. 7, n. 6, cosi recita:

«Le verifiche sui beneficiari del diritto comunitario alla libera circolazione
sono effettuate a norma della direttiva 2004/38/CE».

 La CAAS

10      A termini dell'art. 71 della CAAS:

«1\. Le Parti contraenti si impegnano, relativamente alla cessione diretta o
indiretta di stupefacenti e di sostanze psicotrope di qualsiasi natura,
compresa la cannabis, nonche alla detenzione di detti prodotti e sostanze allo
scopo di cederli o di esportarli, ad adottare, conformemente alle vigenti
convenzioni delle Nazioni Unite (...), tutte le misure necessarie a prevenire
ed a reprimere il traffico illecito degli stupefacenti e delle sostanze
psicotrope.

2\. Le Parti contraenti si impegnano a prevenire ed a reprimere, mediante
provvedimenti amministrativi e penali, l'esportazione illecita di stupefacenti
e di sostanze psicotrope, compresa la cannabis, nonche la cessione, la
fornitura e la consegna di detti prodotti e sostanze (...).

(...)

5\. Per quanto riguarda la lotta contro la domanda illecita di stupefacenti e
di sostanze psicotrope di qualsiasi natura, compresa la cannabis, le Parti
contraenti si adopereranno con ogni mezzo per prevenire e lottare contro gli
effetti negativi della domanda illecita. Ciascuna Parte contraente e
responsabile delle misure adottate a tal fine».

  _La normativa nazionale_

 La Costituzione bulgara

11      Ai sensi dell'art. 35, n. 1, della Costituzione bulgara:

«Ciascuno ha il diritto di scegliere liberamente la propria residenza, di
circolare nel territorio del paese e di uscire dai suoi confini. Questo
diritto puo essere limitato solo ex lege ai fini della tutela della sicurezza
nazionale, della salute pubblica, nonche dei diritti e delle liberta di altri
cittadini».

 La legge sui documenti personali bulgari

12      L'art. 23, nn. 2 e 3, della legge sui documenti personali bulgari
(Zakon za balgarskite litschni dokumenti, DV, 11 agosto 1998, n. 93), come
modificata nel 2006 (DV n. 105; in prosieguo: la «ZBLD»), cosi dispone:

«2\. Ogni cittadino bulgaro ha il diritto di lasciare il Paese, anche con una
carta d'identita, attraverso le frontiere della Repubblica di Bulgaria con gli
Stati membri dell'Unione europea nonche nei casi previsti dai trattati
internazionali, e di farvi ritorno.

3\. Il diritto di cui al n. 2 puo subire solo le limitazioni previste dalla
legge che abbiano lo scopo di tutelare la sicurezza nazionale, l'ordine
pubblico, la salute dei cittadini o i diritti e le liberta di altri
cittadini».

13      A termini del successivo art. 76 della ZBLD:

«È possibile vietare alle persone di seguito indicate di lasciare il Paese e
non rilasciare loro passaporti ovvero documenti sostitutivi:

(...)

5\. coloro che, nel corso del loro soggiorno in un altro Stato, abbiano
commesso violazioni delle sue leggi, per un periodo di due anni a decorrere
dal ricevimento della comunicazione ufficiale del Ministero degli Esteri
ovvero di documenti delle autorita competenti dello Stato interessato
concernenti il riaccompagnamento o l'espulsione, nei quali sia precisata la
violazione commessa».

14      La ZBLD e stata modificata con legge pubblicata sulla gazzetta
ufficiale bulgara N. 82/2009, entrata in vigore il 1º gennaio 2010\. Tale
legge ha abrogato l'art. 76, n. 5, disponendo, secondo quanto riferito dal
giudice del rinvio, che le misure adottate in precedenza sulla base di tale
disposizione avrebbero perso la loro validita decorsi tre mesi dall'entrata in
vigore della legge stessa.

  **Causa principale e questioni pregiudiziali**

15      Il sig. Gaydarov, cittadino bulgaro, veniva condannato in Serbia, il 2
ottobre 2008, ad una pena detentiva di nove mesi per trasporto illegale di
stupefacenti.

16      Il 6 novembre 2008, le autorita bulgare ricevevano, per via
diplomatica, una nota menzionante tale condanna.

17      Sulla base di tale informazione, conformemente all'art. 76, n. 5,
della ZBLD, il direttore della polizia adottava, in data 13 novembre 2008, un
provvedimento di divieto di uscita dal territorio e di rilascio di passaporto
o di altro documento analogo nei confronti del sig. Gaydarov.

18      Tale decisione veniva notificata all'interessato il 16 settembre 2009,
data alla quale aveva gia scontato la pena detentiva in Serbia ed aveva fatto
quindi ritorno in Bulgaria.

19      Il sig. Gaydarov contestava tale decisione dinanzi al giudice del
rinvio deducendo, secondo quanto riferito dal giudice medesimo, di essere
stato gia condannato in un altro paese e sostenendo l'inapplicabilita della
legge bulgara nei suoi confronti. Il direttore della polizia affermava, dal
canto suo, di essersi attenuto alle disposizioni dell'art. 76, n. 5, della
ZBLD.

20      A parere del giudice del rinvio, l'autorita amministrativa competente
esercita tale facolta con discrezionalita. Il controllo giurisdizionale di
tale decisione si limita alla verifica della sussistenza della comunicazione o
dei documenti ufficiali menzionati in tale articolo. La suprema Corte
amministrativa avrebbe recentemente confermato tale giurisprudenza con
riguardo ad un ricorso proposto avverso analoga decisione adottata nei
confronti di un cittadino bulgaro condannato in Spagna (sentenza 16 aprile
2010 n. 5013).

21      Il giudice del rinvio dubita della compatibilita della disposizione di
cui trattasi della ZBLD con il diritto dell'Unione il quale, a norma degli
artt. 20 TFUE e 21 TFUE, nonche dell'art. 45, n. 1, della Carta dei diritti
fondamentali dell'Unione europea e della direttiva 2004/38, sancisce il
diritto dei cittadini dell'Unione - status di cui beneficia il sig. Gaydarov -
di circolare e soggiornare liberamente sul territorio degli Stati membri. Il
giudice medesimo rilevava tuttavia che, a norma dell'art. 27 di tale
direttiva, gli Stati membri possono limitare la liberta di circolazione dei
cittadini dell'Unione per motivi di ordine pubblico o di salute pubblica. Il
giudice del rinvio rileva peraltro che un provvedimento di divieto di uscita
dal territorio, come quello oggetto nella causa principale, si fonda
sull'obbligo, imposto agli Stati membri dall'art. 71 della CAAS, di adottare
misure di controllo alle frontiere esterne per lottare contro il trasposto e
l'uso illecito di stupefacenti. Infine, il giudice medesimo si interroga
sull'applicabilita dei criteri indicati all'art. 27 della direttiva 2004/38 ad
un cittadino bulgaro, tenuto conto che tale direttiva e stata trasposta in
Bulgaria solo per quanto attiene al rilascio dei documenti d'identita, ma non
nella parte riguardante la liberta, per i cittadini bulgari, di spostarsi in
un altro Stato membro.

22      Cio premesso, l'Administrativen sad Sofia-grad decideva di sospendere
il procedimento e di sottoporre alla Corte le seguenti questioni
pregiudiziali:

«1)      Se l'art. 27, nn. 1 e 2, della direttiva 2004/38/CE debba essere
interpretato, nelle circostanze della causa principale, nel senso che esso sia
applicabile nel caso in cui venga vietato ad un cittadino di uno Stato membro
di lasciare il territorio del proprio Stato, per aver commesso in uno Stato
terzo un reato avente ad oggetto stupefacenti, in presenza delle seguenti
circostanze:

-        le menzionate disposizioni della direttiva non sono state espressamente trasposte dallo Stato membro per i propri cittadini;

-        i motivi previsti dal legislatore nazionale per l'individuazione delle finalita legittime che giustificano una limitazione della liberta di circolazione di cittadini bulgari si fondano sul regolamento (CE) del Parlamento europeo e del Consiglio 15 marzo 2006, n. 562, che istituisce un codice comunitario relativo al regime di attraversamento delle frontiere da parte delle persone (codice frontiere Schengen); e 

-        i provvedimenti amministrativi sono applicati in base all'art. 71 della [CAAS], alla luce del quinto e del ventesimo 'considerando' del regolamento n 562/2006. 

2)      Se, dalle limitazioni previste per l'esercizio del diritto alla libera
circolazione dei cittadini dell'Unione europea, nonche dai provvedimenti
adottati per la loro attuazione conformemente con il diritto dell'Unione, tra
cui l'art. 71, nn. 1, 2 e 5 della [CAAS], nel combinato disposto con il quinto
ed il ventesimo 'considerando' del regolamento n. 562/2006, risulti, nelle
circostanze della causa principale, ammissibile una normativa nazionale che
consenta ad uno Stato membro di applicare il provvedimento amministrativo
coercitivo di «non lasciare il Paese» ad un proprio cittadino per aver
commesso un reato avente ad oggetto sostanze stupefacenti, laddove il
cittadino de quo sia stato condannato da un giudice di uno Stato terzo in
ragione di tale fatto.

3)      Se le limitazioni e le condizioni previste per l'esercizio del diritto
alla libera circolazione dei cittadini dell'Unione europea, nonche i
provvedimenti adottati per la loro attuazione conformemente al diritto
dell'Unione, tra cui l'art. 71, nn. 1, 2 e 5 della [CAAS], nel combinato
disposto con il quinto ed il ventesimo 'considerando' del regolamento n.
562/2006, nelle circostanze della causa principale, debbano essere
interpretate nel senso che, con la condanna di un cittadino di uno Stato
membro da parte di un giudice di uno Stato terzo per un atto avente ad oggetto
stupefacenti qualificato, in base al diritto dello Stato membro medesimo,
quale reato grave, venga previsto, per motivi di prevenzione generale e
speciale, inclusa la garanzia di un piu alto livello di tutela della salute
altrui in base al principio di precauzione, che il comportamento personale di
tale cittadino costituisca una minaccia effettiva, attuale e sufficientemente
grave per un interesse fondamentale della societa e, in particolare, per un
periodo precisamente determinato per legge e non collegato con la durata
dell'espiazione della pena inflitta, ma rientrante nell'ambito del termine di
riabilitazione».

  **Sulle questioni pregiudiziali**

23      Con le questioni pregiudiziali, che appare opportuno esaminare
congiuntamente, il giudice del rinvio chiede, sostanzialmente, se il diritto
dell'Unione osti ad una decisione amministrativa con cui uno Stato membro
vieti ad un proprio cittadino di lasciare il proprio territorio sulla base del
rilievo che il cittadino medesimo sia stato oggetto di condanna penale
disposta dal giudice di un paese terzo per il traffico di stupefacenti.

24      Si deve rilevare, in primo luogo, che, quale cittadino bulgaro, il
sig. Gaydarov gode, per effetto dell'art. 20 TFUE, dello status di cittadino
dell'Unione e puo quindi invocare, anche nei confronti del proprio Stato
membro di origine, i diritti inerenti a tale status, in particolare il diritto
di circolare e di soggiornare liberamente sul territorio degli Stati membri,
quale riconosciuto dall'art. 21 TFUE (v., in particolare, sentenze 10 luglio
2008, causa C‑33/07, Jipa, Racc. pag. I‑5157, punto 17, e 5 maggio 2011, causa
C‑434/09, McCarthy, Racc. pag. I‑3375, punto 48).

25      Si deve precisare, in secondo luogo, che il diritto alla libera
circolazione comprende sia il diritto per i cittadini dell'Unione europea di
entrare in uno Stato membro diverso da quello di cui sono originari, sia il
diritto di lasciare quest'ultimo. Infatti, come la Corte ha gia avuto
occasione di sottolineare, le liberta fondamentali garantite dal Trattato
sarebbero vanificate se lo Stato membro di origine, senza una valida
giustificazione, potesse vietare ai suoi cittadini di lasciare il suo
territorio per entrare nel territorio di un altro Stato membro (v. sentenza
Jipa, cit., punto 18).

26      L'art. 4, n. 1, della direttiva 2004/38 dispone peraltro espressamente
che ogni cittadino dell'Unione munito di una carta d'identita o di un
passaporto in corso di validita ha il diritto di lasciare il territorio di uno
Stato membro per recarsi in un altro Stato membro.

27      Ne consegue che una fattispecie, come quella riguardante il sig.
Gaydarov, quale descritta supra ai punti 15‑18, ricade nella sfera del diritto
di libera circolazione e di libero soggiorno dei cittadini dell'Unione negli
Stati membri e, pertanto, nella sfera di applicazione della direttiva 2004/38.

28      A tal riguardo si deve rilevare, come ha fatto la Commissione europea,
che il regolamento n. 562/2006, come emerge dal suo quinto 'considerando' e
dal suo art. 3, lett. a), non ha per oggetto e non puo avere ad effetto di
restringere la liberta di circolazione dei cittadini dell'Unione, quale
prevista dal Trattato FUE. L'art. 7, n. 6, di tale regolamento dispone,
inoltre, che le verifiche sui beneficiari del diritto alla libera circolazione
sancito dal diritto dell'Unione vengono effettuate a norma della direttiva
2004/38.

29      In terzo luogo, si deve rammentare che il diritto alla libera
circolazione dei cittadini dell'Unione non e incondizionato, ma puo essere
subordinato alle limitazioni e alle condizioni previste dal Trattato nonche
dalle relative disposizioni di attuazione (v., segnatamente, sentenza Jipa,
cit., punto 21 nonche la giurisprudenza ivi citata).

30      Per quanto attiene alla causa principale, tali limitazioni e
condizioni risultano, in particolare, dall'art. 27, n. 1, della direttiva
2004/38. Tuttavia, tale disposizione non consente agli Stati membri di
restringere la liberta di circolazione dei cittadini dell'Unione o dei loro
familiari se non per motivi di ordine pubblico, di pubblica sicurezza o di
salute pubblica.

31      Secondo il giudice del rinvio, la legge nazionale recante
trasposizione della direttiva non si applica ai cittadini della Repubblica di
Bulgaria. Tuttavia, tale circostanza non puo produrre l'effetto di impedire al
giudice nazionale di garantire la piena efficacia delle norme del diritto
dell'Unione, con eventuale disapplicazione di una disposizione di diritto
nazionale contraria a quest'ultimo, e, in particolare, all'art. 27 della
direttiva 2004/38 (v. in tal senso, segnatamente, sentenza 5 ottobre 2010,
causa C‑173/09, Elchinov, Racc. pag. I‑8889, punto 31, e la giurisprudenza ivi
citata), fermo restando che le disposizioni di tale articolo, incondizionate e
sufficientemente precise, possono essere invocate da un singolo nei confronti
dello Stato membro di cui e cittadino (v., per analogia, sentenza 4 dicembre
1974, causa 41/74, van Duyn, Racc. pag. 1337, punti 9‑15).

32      Infine, secondo consolidata giurisprudenza, se e vero che gli Stati
membri restano sostanzialmente liberi di determinare, conformemente alle loro
necessita nazionali - che possono variare da uno Stato membro all'altro e da
un'epoca all'altra - le esigenze di ordine pubblico e di pubblica sicurezza,
resta il fatto che, nel contesto dell'Unione, specie laddove autorizzino una
deroga al principio fondamentale della libera circolazione delle persone, tali
esigenze devono essere intese in senso restrittivo, di guisa che la loro
portata non puo essere determinata unilateralmente da ciascuno Stato membro
senza il controllo delle istituzioni dell'Unione (v., segnatamente, sentenza
Jipa, cit., punto 23).

33      In tal senso la Corte ha precisato che la nozione di ordine pubblico
presuppone, in ogni caso, oltre alla perturbazione dell'ordine sociale insita
in qualsiasi infrazione della legge, l'esistenza di una minaccia reale,
attuale e sufficientemente grave nei confronti di un interesse fondamentale
della societa (v., segnatamente, sentenza Jipa, cit., punto 23, e la
giurisprudenza ivi citata).

34      In tale contesto le deroghe alla libera circolazione delle persone che
possono essere invocate da uno Stato membro implicano, in particolare, come
emerge dall'art. 27, n. 2, della direttiva 2004/38, che i provvedimenti
adottati per motivi di ordine pubblico o di pubblica sicurezza devono essere
fondati, per poter essere giustificati, esclusivamente sul comportamento
personale del soggetto nei riguardi del quale vengono applicati, mentre
giustificazioni estranee al caso individuale o attinenti a ragioni di
prevenzione generale non possono essere prese in considerazione (sentenza
Jipa, cit., punto 24). Inoltre, a termini della stessa disposizione,
l'esistenza di condanne penali antecedenti non puo di per se motivare misure
automatiche che limitino l'esercizio del diritto alla libera circolazione.

35      A tal riguardo, se e pur vero che l'art. 71 della CAAS obbliga gli
Stati aderenti a lottare contro il traffico di stupefacenti, tale convenzione
non ha ne per oggetto ne per effetto di derogare alle norme sancite dal
Trattato e dalla direttiva 2004/38 in materia di libera circolazione dei
cittadini dell'Unione. L'art. 134 della CAAS precisa d'altronde che le sue
disposizioni sono applicabili solo nella misura in cui siano compatibili con
il diritto dell'Unione. Tale norma e stata riprodotta dal protocollo di
Schengen il quale, al terzo punto del preambolo, conferma che le disposizioni
dell'acquis di Schengen sono applicabili solo se e nella misura in cui esse
siano compatibili con il diritto dell'Unione (sentenza 31 gennaio 2006, causa
C‑503/03, Commissione/Spagna, Racc. pag. I‑1097, punto 34).

36      Nel caso in esame, si deve necessariamente rilevare che la fattispecie
sottesa alla causa principale, quale esposta dal giudice del rinvio, non
sembra rispondere ai requisiti fissati dall'art. 27, n. 2, della direttiva
2004/38.

37      In particolare, dagli atti trasmessi alla Corte dal giudice del rinvio
emerge che la decisione controversa adottata nei confronti del ricorrente
sembra fondarsi esclusivamente sulla condanna penale da questi subita in
Serbia, ad esclusione di qualsiasi valutazione specifica del comportamento
personale dell'interessato.

38      Sotto quest'ultimo profilo e al fine di rispondere in termini
esaustivi alla terza questione posta dal giudice del rinvio, si deve precisare
che, come emerge dalle considerazioni esposte supra, la sola precedente
condanna penale dell'interessato non e sufficiente per ritenere, in modo
automatico, che questi rappresenti una minaccia reale, attuale e
sufficientemente grave per un interesse fondamentale della societa, di per se
idonea a giustificare una restrizione ai diritti attribuitigli dal diritto
dell'Unione.

39      Tuttavia, spetta al giudice del rinvio procedere ai rilievi necessari
a tal riguardo, sulla base degli elementi di fatto e di diritto che, nella
causa principale, hanno motivato la misura adottata dal direttore della
polizia.

40      Nell'ambito di tale valutazione, il giudice a quo dovra parimenti
accertare se tale limitazione al diritto di uscita sia atto a garantire la
realizzazione dell'obiettivo da essa perseguito e non vada al di la di quanto
necessario per il suo raggiungimento. Infatti, dall'art. 27, n. 2, della
direttiva 2004/38, nonche dalla costante giurisprudenza della Corte, emerge
che una misura restrittiva del diritto alla libera circolazione puo essere
giustificata solamente qualora rispetti il principio di proporzionalita (v. in
tal senso, segnatamente, sentenza Jipa, cit., punto 29, nonche la
giurisprudenza ivi citata).

41      Infine, atteso che, secondo quanto esposto dal giudice del rinvio in
ordine alla normativa nazionale all'epoca applicabile e, segnatamente, alla
giurisprudenza secondo cui l'autorita amministrativa dispone di un potere
discrezionale nell'adozione di tale genere di misure senza controllo
giurisdizionale sulla scelta cosi operata, si deve precisare che la persona
oggetto di tale misura deve disporre di rimedi giurisdizionali effettivi (v.,
in particolare, sentenze 15 maggio 1986, causa 222/84, Johnston, Racc. pag.
1651, punti 18 e 19; 15 ottobre 1987, causa 222/86, Heylens e a., Racc. pag.
4097, punto 14, e 25 luglio 2002, causa C‑50/00 P, Union de Pequeños
Agricultores/Consiglio, Racc. pag. I‑6677, punto 39). Tali rimedi devono
consentire la verifica in fatto e in diritto della legittimita della decisione
di cui trattasi con riguardo al diritto dell'Unione (v., in tal senso,
sentenza della Corte 28 luglio 2011, causa C‑69/10, Samba Diouf, non ancora
pubblicata nella Raccolta, punto 57). L'efficacia di tali rimedi
giurisdizionali presuppone che l'interessato possa conoscere la motivazione
della decisione adottata nei suoi confronti, vuoi in base alla lettura della
decisione stessa vuoi a seguito di comunicazione della motivazione effettuata
su sua richiesta, fermo restando il potere del giudice competente di
richiedere all'amministrazione di cui trattasi la comunicazione della
motivazione medesima (v. in tal senso, segnatamente, sentenze Heylens, cit.,
punto 15, e 17 marzo 2011, cause riunite C‑372/09 e C‑373/09, Peñarroja Fa,
Racc. pag. I‑1785, punto 63).

42      Le questioni pregiudiziali devono essere quindi risolte nel senso che
gli artt. 21 TFUE e 27 della direttiva 2004/38 non ostano ad una normativa
nazionale che consenta restrizioni al diritto di un cittadino di uno Stato
membro di spostarsi sul territorio di un altro Stato membro a causa, in
particolare, di una condanna penale subita dal cittadino medesimo in un altro
Stato per traffico di stupefacenti, subordinatamente alla condizione, in primo
luogo, che il comportamento personale di tale cittadino costituisca una
minaccia reale, attuale e sufficientemente grave nei confronti di un interesse
fondamentale della societa, in secondo luogo, che la misura restrittiva
prevista sia idonea a garantire la realizzazione dell'obiettivo perseguito e
non ecceda quanto sia necessario al suo conseguimento e, in terzo luogo, che
la misura medesima possa costituire oggetto di sindacato giurisdizionale
effettivo che consenta di verificarne la legittimita, in fatto e in diritto,
con riguardo alle esigenze del diritto dell'Unione.

  **Sulle spese**

43      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**Gli artt.  21 TFUE e 27 della direttiva del Parlamento europeo e del
Consiglio 29 aprile 2004, 2004/38/CE, relativa al diritto dei cittadini
dell'Unione e dei loro familiari di circolare e di soggiornare liberamente nel
territorio degli Stati membri, che modifica il regolamento (CEE) n. 1612/68 ed
abroga le direttive 64/221/CEE, 68/360/CEE, 72/194/CEE, 73/148/CEE, 75/34/CEE,
75/35/CEE, 90/364/CEE, 90/365/CEE e 93/96/CEE non ostano ad una normativa
nazionale che consenta restrizioni al diritto di un cittadino di uno Stato
membro di spostarsi sul territorio di un altro Stato membro a causa, in
particolare, di una condanna penale subita dal cittadino medesimo in un altro
Stato per traffico di stupefacenti, subordinatamente alla condizione, in primo
luogo, che il comportamento personale di tale cittadino costituisca una
minaccia reale, attuale e sufficientemente grave nei confronti di un interesse
fondamentale della societa, in secondo luogo, che la misura restrittiva
prevista sia idonea a garantire la realizzazione dell'obiettivo perseguito e
non ecceda quanto sia necessario al suo conseguimento e, in terzo luogo, che
la misura medesima possa costituire oggetto di sindacato giurisdizionale
effettivo che consenta di verificarne la legittimita, in fatto e in diritto,
con riguardo alle esigenze del diritto dell'Unione.**

Firme

* * *

* Lingua processuale: il bulgaro. 
  *[""]: Double quotes
  *[*]: Asterisk
  *[?]: Question mark


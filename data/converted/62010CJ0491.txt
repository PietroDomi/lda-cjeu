

SENTENZA DELLA CORTE (Prima Sezione)

22 dicembre 2010 (*)

«Cooperazione giudiziaria in materia civile - Regolamento (CE) n. 2201/2003 -
Competenza, riconoscimento ed esecuzione delle decisioni in materia
matrimoniale e in materia di responsabilita genitoriale - Responsabilita
genitoriale - Diritto di affidamento - Sottrazione di minore - Art. 42 -
Esecuzione di una decisione certificata che prescrive il ritorno di un minore,
adottata da un'autorita giudiziaria competente (spagnola) - Competenza
dell'autorita giudiziaria richiesta (tedesca) a negare l'esecuzione di detta
decisione in caso di violazione grave dei diritti del minore»

Nel procedimento C‑491/10 PPU,

avente ad oggetto una domanda di pronuncia pregiudiziale, proposta ai sensi
dell'art. 267 TFUE, dall'Oberlandesgericht Celle (Germania) con decisione 30
settembre 2010, pervenuta in cancelleria il 15 ottobre 2010, nella causa
promossa da

**Joseba Andoni Aguirre Zarraga**

contro

**Simone Pelz,**

LA CORTE (Prima Sezione),

composta dal sig. A. Tizzano (relatore), presidente di sezione, dai sigg.
J.-J. Kasel, M. Ilešič, E. Levits e M. Safjan, giudici,

avvocato generale: sig. Y. Bot

cancelliere: sig. K. Malacek, amministratore

vista la domanda del presidente della Corte 19 ottobre 2010, conformemente
all'art. 104 ter, n. 1, del regolamento di procedura della Corte, di esaminare
la necessita di sottoporre il presente rinvio pregiudiziale al procedimento
d'urgenza,

vista la decisione della Prima Sezione 28 ottobre 2010 di sottoporre detto
rinvio a siffatto procedimento,

vista la fase scritta del procedimento e in seguito all'udienza del 6 dicembre
2010,

considerate le osservazioni presentate:

-        per il sig. Aguirre Zarraga, rappresentato dal Bundesamt fur Justiz, dalla sig.ra A. Schulz, in qualita di agente;

-        per la sig.ra Pelz, dalla sig.ra K. Niethammer-Jurgens, Rechtsanwaltin;

-        per il governo tedesco, dal sig. T. Henze e dalla sig.ra J. Kemper, in qualita di agenti;

-        per il governo ellenico, dalla sig.ra T. Papadopoulou, in qualita di agente;

-        per il governo spagnolo, dal sig. J.M. Rodriguez Carcamo, in qualita di agente;

-        per il governo francese, dalla sig.ra B. Beaupere-Manokha, in qualita di agente;

-        per il governo lettone, dalle sig.re M. Borkoveca e D. Palcevska, in qualita di agenti;

-        per la Commissione europea, dalla sig.ra A.-M. Rouchaud-Joet e dal sig. W. Bogensberger, in qualita di agenti,

sentito l'avvocato generale,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
regolamento (CE) del Consiglio 27 novembre 2003, n. 2201, relativo alla
competenza, al riconoscimento e all'esecuzione delle decisioni in materia
matrimoniale e in materia di responsabilita genitoriale, che abroga il
regolamento (CE) n. 1347/2000 (GU L 338, pag. 1).

2        Tale domanda e stata presentata nell'ambito di una controversia tra
il sig. Aguirre Zarraga e la sig.ra Pelz in merito al ritorno in Spagna della
loro figlia Andrea, la quale attualmente risiede in Germania con sua madre.

  **Contesto normativo**

  _Il regolamento n.  2201/2003_

3        Ai termini del diciassettesimo 'considerando' del regolamento n.
2201/2003:

«In caso di trasferimento o mancato rientro illeciti del minore, si dovrebbe
ottenerne immediatamente il ritorno e a tal fine dovrebbe continuare ad essere
applicata la convenzione dell'Aia del 25 ottobre 1980 [sugli aspetti civili
della sottrazione internazionale di minori (in prosieguo: la "convenzione
dell'Aja del 1980"], quale integrata dalle disposizioni del presente
regolamento, in particolare l'articolo 11\. I giudici dello Stato membro in
cui il minore e stato trasferito o trattenuto illecitamente dovrebbero avere
la possibilita di opporsi al suo rientro in casi precisi, debitamente
motivati. Tuttavia, una simile decisione dovrebbe poter essere sostituita da
una decisione successiva emessa dai giudici dello Stato membro di residenza
abituale del minore prima del suo trasferimento illecito o mancato rientro. Se
la decisione implica il rientro del minore, esso dovrebbe avvenire senza che
sia necessario ricorrere a procedimenti per il riconoscimento e l'esecuzione
della decisione nello Stato membro in cui il minore e trattenuto».

4        Il diciannovesimo 'considerando' di tale regolamento e formulato nei
seguenti termini:

«L'audizione del minore e importante ai fini dell'applicazione del presente
regolamento, senza che detto strumento miri a modificare le procedure
nazionali applicabili in materia».

5        Il ventunesimo 'considerando' del regolamento n. 2201/2003 cosi
recita:

«Il riconoscimento e l'esecuzione delle decisioni rese in uno Stato membro
dovrebbero fondarsi sul principio della fiducia reciproca e i motivi di non
riconoscimento dovrebbero essere limitati al minimo indispensabile».

6        Ai sensi del ventiquattresimo 'considerando' di tale regolamento:

«Il certificato rilasciato allo scopo di facilitare l'esecuzione della
decisione non dovrebbe essere impugnabile. Non dovrebbe poter dare luogo a una
domanda di rettifica se non in caso di errore materiale, ossia se il
certificato non rispecchia correttamente il contenuto della decisione».

7        Il trentatreesimo 'considerando' del medesimo regolamento ha il
seguente tenore:

«Il presente regolamento riconosce i diritti fondamentali e osserva i principi
sanciti in particolare dalla Carta dei diritti fondamentali dell'Unione
europea [proclamata il 7 dicembre 2000 a Nizza (GU C 364, pag. 1; in
prosieguo: la «Carta dei diritti fondamentali»)]. In particolare, mira a
garantire il pieno rispetto dei diritti fondamentali del bambino quali
riconosciuti dall'articolo 24 della Carta dei diritti fondamentali dell'Unione
europea (...)».

8        L'art. 11 del regolamento n. 2201/2003, intitolato «Ritorno del
minore», cosi dispone:

«Quando una persona, istituzione o altro ente titolare del diritto di
affidamento adisce le autorita competenti di uno Stato membro affinche emanino
un provvedimento in base alla convenzione dell'Aia [del 1980] per ottenere il
ritorno di un minore che e stato illecitamente trasferito o trattenuto in uno
Stato membro diverso dallo Stato membro nel quale il minore aveva la residenza
abituale immediatamente prima dell'illecito trasferimento o mancato ritorno,
si applicano i paragrafi da 2 a 8\.

2.      Nell'applicare gli articoli 12 e 13 della convenzione dell'Aia del 1980, si assicurera che il minore possa essere ascoltato durante il procedimento se cio non appaia inopportuno in ragione della sua eta o del suo grado di maturita. 

(…)

8.      Nonostante l'emanazione di un provvedimento contro il ritorno in base all'articolo 13 della convenzione dell'Aia del 1980, una successiva decisione che prescrive il ritorno del minore emanata da un giudice competente ai sensi del presente regolamento e esecutiva conformemente alla sezione 4 del capo III, allo scopo di assicurare il ritorno del minore». 

9        Per quanto attiene al riconoscimento delle decisioni, l'art. 21 del
regolamento in parola prevede quanto segue:

«1.      Le decisioni pronunciate in uno Stato membro sono riconosciute negli
altri Stati membri senza che sia necessario il ricorso ad alcun procedimento.

(…)

3.      Fatta salva la sezione 4 del presente capo, ogni parte interessata puo far dichiarare, secondo il procedimento di cui alla sezione 2, che la decisione deve essere o non puo essere riconosciuta. 

(…)»

10      L'art. 23, n. 1, del predetto regolamento cosi recita:

«Le decisioni relative alla responsabilita genitoriale non sono riconosciute
nei casi seguenti:

a)       se, tenuto conto dell'interesse superiore del minore, il
riconoscimento e manifestamente contrario all'ordine pubblico dello Stato
membro richiesto;

b)       se, salvo i casi d'urgenza, la decisione e stata resa senza che il
minore abbia avuto la possibilita di essere ascoltato, in violazione dei
principi fondamentali di procedura dello Stato membro richiesto;

(…)».

11      L'art. 42 del medesimo regolamento, intitolato «Ritorno del minore»,
cosi dispone:

«1.      Il ritorno del minore di cui all'articolo 40, paragrafo 1, lettera
b), ordinato con una decisione esecutiva emessa in uno Stato membro, e
riconosciuto ed e eseguibile in un altro Stato membro senza che sia necessaria
una dichiarazione di esecutivita e senza che sia possibile opporsi al
riconoscimento, se la decisione e stata certificata nello Stato membro
d'origine conformemente al paragrafo 2.

Anche se la legislazione nazionale non prevede l'esecutivita di diritto,
nonostante eventuali impugnazioni, di una decisione che prescrive il ritorno
del minore di cui all'articolo 11, paragrafo 8, l'autorita giurisdizionale puo
dichiarare che la decisione in questione e esecutiva.

2.      Il giudice di origine che ha emanato la decisione di cui all'articolo 40, paragrafo 1, lettera b), rilascia il certificato di cui al paragrafo 1 solo se: 

a)      il minore ha avuto la possibilita di essere ascoltato, salvo che
l'audizione sia stata ritenuta inopportuna in ragione della sua eta o del suo
grado di maturita,

b)      le parti hanno avuto la possibilita di essere ascoltate; e

c)      l'autorita giurisdizionale ha tenuto conto, nel rendere la sua
decisione, dei motivi e degli elementi di prova alla base del provvedimento
emesso conformemente all'articolo 13 della convenzione dell'Aia del 1980.

Nel caso in cui l'autorita giurisdizionale o qualsiasi altra autorita adotti
misure per assicurare la protezione del minore dopo il suo ritorno nello Stato
della residenza abituale, il certificato contiene i dettagli di tali misure.

Il giudice d'origine rilascia detto certificato di sua iniziativa e
utilizzando il modello standard di cui all'allegato IV (certificato sul
ritorno del minore).

Il certificato e compilato nella lingua della decisione».

12      L'art. 43 del regolamento n. 2201/2003, intitolato «Domanda di
rettifica», dispone quanto segue:

«1.      Il diritto dello Stato membro di origine e applicabile a qualsiasi
rettifica del certificato.

2.      Il rilascio di un certificato a norma dell'articolo 41, paragrafo 1, o dell'articolo 42, paragrafo 1, non e inoltre soggetto ad alcun mezzo di impugnazione». 

13      L'art. 60 del regolamento in esame, intitolato «Relazione con talune
convenzioni multilaterali», dispone che, nei rapporti tra gli Stati che ne
sono parti, tale regolamento prevale, segnatamente, sulla convenzione dell'Aia
del 1980.

  _Il regolamento (CE) n.  1206/2001_

14      Il regolamento (CE) del Consiglio 28 maggio 2001, n. 1206, relativo
alla cooperazione fra le autorita giudiziarie degli Stati membri nel settore
dell'assunzione delle prove in materia civile o commerciale (GU L 174, pag.
1), al suo art. 10, n. 4, per quanto riguarda il ricorso a tecnologie di
comunicazione moderne, cosi prevede:

«L'autorita giudiziaria richiedente puo chiedere all'autorita giudiziaria
richiesta di avvalersi delle tecnologie della comunicazione per l'esecuzione
dell'assunzione delle prove, in particolare utilizzando la videoconferenza e
la teleconferenza.

L'autorita giudiziaria richiesta ottempera a tale richiesta salvo qualora
questa sia incompatibile con le leggi del suo Stato membro o sussistano
notevoli difficolta di ordine pratico.

(…)».

  **Causa principale e questioni pregiudiziali**

15      Dalla decisione di rinvio e dal fascicolo trasmesso alla Corte dal
giudice del rinvio emerge che i fatti della controversia principale, nonche i
vari procedimenti che coinvolgono le parti della causa principale, possono
essere riassunti nel seguente modo.

  _Fatti della causa principale_

16      Il sig. Aguirre Zarraga, cittadino spagnolo, e la sig.ra Pelz,
cittadina tedesca, si sono sposati il 25 settembre 1998 a Erandio (Spagna).
Dal matrimonio e nata, il 31 gennaio 2000, la figlia Andrea. Il luogo di
residenza abituale della famiglia si trovava a Sondika (Spagna).

17      Poiche i rapporti tra la sig.ra Pelz e il sig. Aguirre Zarraga si
erano deteriorati verso la fine del 2007, essi si sono separati e
successivamente hanno entrambi presentato istanza di divorzio dinanzi ai
giudici spagnoli.

  _Il procedimento dinanzi ai giudici spagnoli_

18      Tanto la sig.ra Pelz quanto il sig. Aguirre Zarraga hanno chiesto il
diritto di affidamento esclusivo per la figlia comune. Con decisione 12 maggio
2008, il Juzgado de Primera Instancia e Instruccion n. 5 de Bilbao (giudice di
primo grado e d'istruzione n. 5 di Bilbao) ha assegnato provvisoriamente al
sig. Aguirre Zarraga il diritto di affidamento, mentre alla sig.ra Pelz veniva
concesso un diritto di visita. In seguito a tale decisione, Andrea si e
trasferita presso il domicilio paterno.

19      Detta decisione era segnatamente fondata sulle raccomandazioni
espresse dall'Equipo Psicosocial Judicial (servizio psico-sociale giudiziario)
in un parere emesso su richiesta del giudice adito. In base a tale parere,
occorreva assegnare l'affidamento al padre in quanto quest'ultimo poteva
meglio garantire il mantenimento dell'ambiente familiare, scolastico e sociale
della minore. Poiche la sig.ra Pelz aveva ripetutamente reso noto il suo
desiderio di stabilirsi in Germania con il nuovo compagno e con sua figlia,
detto giudice aveva ritenuto che l'assegnazione dell'affidamento alla madre
sarebbe stata in contrasto tanto con le conclusioni di suddetto parere quanto
con il bonum filii.

20      Nel giugno 2008, la sig.ra Pelz si e trasferita in Germania dove ormai
risiede con il suo nuovo compagno. Nell'agosto 2008, alla fine delle vacanze
estive trascorse con la madre, Andrea e rimasta presso quest'ultima in
Germania. Da allora, essa non e piu tornata da suo padre in Spagna.

21      Considerando che, dal 15 agosto 2008, Andrea abitava presso sua madre
in Germania, e cio in violazione della sua decisione 12 maggio 2008, con una
nuova decisone relativa ai provvedimenti provvisori datata 15 ottobre 2008,
resa su istanza del sig. Aguirre Zarraga, il Juzgado de Primera Instancia e
Instruccion n. 5 de Bilbao ha segnatamente vietato ad Andrea di lasciare il
territorio spagnolo accompagnata dalla madre, da qualsiasi membro della
famiglia di quest'ultima o da qualsiasi persona avente un legame di affinita
con la sig.ra Pelz. Inoltre, tale decisione ha sospeso il diritto di visita,
precedentemente accordato a quest'ultima, fino alla pronuncia della sentenza
definitiva.

22      Nel luglio 2009, il procedimento riguardante il diritto di affidamento
relativo ad Andrea e proseguito dinanzi allo stesso giudice. Quest'ultimo ha
ritenuto che fossero necessarie una nuova consulenza tecnica e un'audizione
personale di Andrea e ha fissato le relative udienze a Bilbao. Tuttavia, ne
Andrea ne sua madre si sono presentate a dette udienze. Secondo il giudice del
rinvio, il giudice spagnolo non ha accolto la richiesta della sig.ra Pelz di
ottenere l'autorizzazione, per lei e per sua figlia, a lasciare liberamente il
territorio spagnolo dopo la consulenza tecnica e l'audizione di Andrea. Detto
giudice non avrebbe nemmeno accolto l'esplicita richiesta della sig.ra Pelz di
procedere all'audizione di Andrea tramite videoconferenza.

23      Con sentenza 16 dicembre 2009, il Juzgado de Primera Instancia e
Instruccion n. 5 de Bilbao ha assegnato il diritto di affidamento relativo ad
Andrea esclusivamente al padre della medesima. La sig.ra Pelz ha interposto
appello contro tale sentenza dinanzi all'Audiencia Provincial de Bizkaya
(Corte d'appello di Biscaglia), chiedendo in particolare che si procedesse ad
un'audizione di Andrea.

24      Con sentenza 21 aprile 2010, quest'ultimo giudice ha respinto detta
richiesta rilevando che, secondo le norme di procedura spagnole, la produzione
di prove in grado d'appello sarebbe possibile soltanto in taluni casi
espressamente determinati dalla legge. Orbene, la mancata comparizione
volontaria di una parte debitamente convocata in primo grado ad un'udienza non
configurerebbe uno di questi casi. Per il resto, il procedimento e tuttora
pendente dinanzi a detto giudice.

  _I procedimenti dinanzi ai giudici tedeschi_

25      In Germania hanno avuto luogo due procedimenti.

26      Il primo riguardava la richiesta del sig. Aguirre Zarraga volta ad
ottenere il ritorno di sua figlia in Spagna, presentata in base alla
convenzione dell'Aia del 1980. Tale domanda e stata dapprima accolta
dall'Amtsgericht Celle (Tribunale distrettuale di Celle), con decisione 30
gennaio 2009.

27      La sig.ra Pelz ha impugnato tale decisione. Con sentenza 1° luglio
2009, l'Oberlandesgericht Celle (Corte regionale d'appello di Celle) ha
accolto il ricorso, ha annullato conseguentemente la summenzionata decisione e
ha respinto la domanda del sig. Aguirre Zarraga in base all'art. 13, secondo
comma, della convenzione dell'Aia del 1980.

28      L'Oberlandesgericht Celle ha rilevato, in particolare, che l'audizione
di Andrea da esso effettuata evidenziava che quest'ultima si opponeva
persistentemente al ritorno richiesto dal padre, rifiutando categoricamente di
rientrare in Spagna. Il consulente tecnico incaricato da tale giudice
concludeva in esito alla suddetta audizione che, in considerazione dell'eta e
della maturita di Andrea, era necessario tenere conto della sua opinione.

29      Il secondo procedimento dinanzi ai giudici tedeschi e stato avviato in
base ad un certificato rilasciato il 5 febbraio 2010 in applicazione dell'art.
42 del regolamento n. 2201/2003 dal Juzgado de Primera Instancia e Instruccion
n. 5 de Bilbao sul fondamento della sentenza di divorzio da esso pronunciata
il 16 dicembre 2009, con cui tale giudice aveva altresi statuito in merito al
diritto di affidamento relativo ad Andrea.

30      Con lettera del 26 marzo 2010, il Bundesamt fur Justiz (Ufficio
federale tedesco per la giustizia) ha trasmesso al giudice competente della
Repubblica federale di Germania, ossia l'Amtsgericht Celle, detta sentenza e
il relativo certificato. Detto Ministero ha richiamato l'attenzione di tale
giudice sul fatto che, in forza dell'art. 44, n. 3, della legge
sull'attuazione ed esecuzione di taluni strumenti giuridici nel settore del
diritto internazionale della famiglia (Gesetz zur Aus- und Durchfuhrung
bestimmter Rechtsinstrumente auf dem Gebiet des internationalen
Familienrechts), doveva essere data esecuzione ipso iure alla decisione del
giudice spagnolo che prescriveva il ritorno del minore.

31      La sig.ra Pelz si e opposta all'esecuzione forzata di detta decisione
certificata, chiedendo che la stessa non fosse riconosciuta.

32      Con decisione 28 aprile 2010, l'Amtsgericht Celle ha ritenuto che alla
sentenza del Juzgado de Primera Instancia e Instruccion n. 5 de Bilbao
dovessero essere negati sia il riconoscimento che l'esecuzione, in quanto
quest'ultimo non aveva sentito Andrea prima di adottare la propria decisione.

33      Il 18 giugno 2010, il sig. Aguirre Zarraga ha interposto appello
contro tale sentenza dinanzi all'Oberlandesgericht Celle, chiedendo che essa
venisse annullata, che le richieste della sig.ra Pelz venissero respinte e che
fosse data esecuzione ipso iure alla sentenza del Juzgado de Primera Instancia
e Instruccion n. 5 de Bilbao 16 dicembre 2009, nella parte in cui prescriveva
il ritorno di Andrea dal padre.

34      Sebbene l'Oberlandesgericht Celle riconosca che il giudice dello Stato
membro dell'esecuzione di un certificato emesso conformemente all'art. 42 del
regolamento n. 2201/2003 e, in linea di principio, privo di una propria
competenza di controllo ai sensi dell'art. 21 del regolamento in parola, esso
ritiene tuttavia che cio non dovrebbe valere in caso di violazione
particolarmente grave di un diritto fondamentale.

35      A tale proposito, il giudice del rinvio rileva, da un lato, che il
Juzgado de Primera Instancia e Instruccion n. 5 de Bilbao non ha raccolto
l'attuale opinione di Andrea e non ha dunque potuto tenere conto di tale
opinione nella sua sentenza 16 dicembre 2009 riguardante, tra l'altro, il
diritto di affidamento relativo a tale minore. Dall'altro, gli sforzi
intrapresi del giudice spagnolo al fine di sentire quest'ultima sarebbero
stati insufficienti alla luce dell'importanza attribuita alla presa in
considerazione dell'opinione del minore dall'art. 24, n. 1, della Carta dei
diritti fondamentali.

36      Inoltre, l'Oberlandesgericht Celle si interroga sulla questione se,
nell'ipotesi in cui, nonostante una siffatta violazione di un diritto
fondamentale, il giudice dello Stato membro dell'esecuzione fosse privo di
qualsiasi potere di controllo, tale Stato membro possa essere vincolato da un
certificato, emesso ai sensi dell'art. 42 del regolamento n. 2201/2003, dal
contenuto manifestamente falso. Infatti, secondo il giudice del rinvio, il
certificato del Juzgado de Primera Instancia e Instruccion n. 5 de Bilbao del
5 febbraio 2010 conterrebbe una dichiarazione manifestamente falsa in quanto
indicherebbe che Andrea e stata sentita dai detti giudici spagnoli, mentre in
realta non lo sarebbe stata.

37      Sulla scorta di tali premesse, l'Oberlandesgericht Celle ha deciso di
sospendere il giudizio e di sottoporre alla Corte le seguenti questioni
pregiudiziali:

«1)      Se, sulla base di un'interpretazione dell'art. 42 del regolamento [n.
2201/2003] conforme alla Carta dei diritti fondamentali, nel caso in cui si
debba dare esecuzione alla decisione di uno Stato membro di origine viziata da
gravi violazioni dei diritti fondamentali, il giudice dello Stato membro
dell'esecuzione disponga eccezionalmente di propri poteri di esame.

2)      Se il giudice dello Stato membro dell'esecuzione sia obbligato a dare
esecuzione ad un certificato rilasciato dal giudice dello Stato membro
d'origine ai sensi dell'art. 42 del regolamento [n. 2201/2003], benche tale
certificato, sulla base degli atti di causa, risulti manifestamente inesatto».

  **Sul procedimento d 'urgenza **

38      Con memorandum datato 19 ottobre 2010, conformemente all'art. 104 ter,
n. 1, terzo comma, del regolamento di procedura della Corte, il presidente
della Corte ha chiesto alla Prima Sezione di esaminare la necessita di
sottoporre il presente rinvio pregiudiziale al procedimento d'urgenza.

39      A tal riguardo va precisato che, come emerge dalla giurisprudenza, la
Corte riconosce l'urgenza di statuire nelle situazioni di trasferimento di un
minore segnatamente laddove la separazione di un figlio dal genitore al quale,
come nella causa principale, egli era stato, seppure provvisoriamente,
inizialmente affidato rischierebbe di deteriorare i rapporti tra questi ultimi
o di nuocere a tali rapporti e di provocare un danno psichico (v., in tal
senso, sentenze 11 luglio 2008, causa C‑195/08 PPU, Rinau, Racc. pag. I‑5271,
punto 44; 23 dicembre 2009, causa C‑403/09 PPU, Detiček, Racc. pag. I‑12193,
punto 30; 1° luglio 2010, causa C‑211/10 PPU, Povse, Racc. pag. I‑6673, punto
35, e 5 ottobre 2010, causa C‑400/10 PPU, McB.).

40      Dalla decisione di rinvio si evince che Andrea e separata dal padre da
oltre due anni e che, a causa della distanza e dei rapporti tesi tra le parti
nella causa principale, sussiste un grave e concreto rischio di assenza totale
di contatti tra Andrea e suo padre per tutta la durata del procedimento
pendente dinanzi al giudice del rinvio. In tali circostanze, il ricorso al
procedimento ordinario per trattare la presente domanda di pronuncia
pregiudiziale potrebbe ledere seriamente, se non anche irreparabilmente, i
rapporti tra il sig. Aguirre Zarraga e sua figlia, nonche compromettere
ulteriormente l'integrazione della medesima nel suo ambiente familiare e
sociale nel caso di un eventuale ritorno in Spagna.

41      Cio considerato, in data 28 ottobre 2010, su proposta del giudice
relatore, sentito l'avvocato generale, la Prima Sezione ha deciso di
sottoporre il presente rinvio pregiudiziale al procedimento d'urgenza.

  **Sulle questioni pregiudiziali**

42      Con le sue questioni pregiudiziali, che occorre trattare
congiuntamente, il giudice del rinvio chiede sostanzialmente se, in
circostanze come quelle della causa principale, il giudice competente dello
Stato membro dell'esecuzione possa, in via eccezionale, opporsi all'esecuzione
di una decisione che prescrive il ritorno di un minore e che e stata oggetto
di un certificato rilasciato in base all'art. 42 del regolamento n. 2201/2003
dal giudice dello Stato membro d'origine, a motivo del fatto che quest'ultimo
avrebbe attestato, nel suddetto certificato, di aver ottemperato all'obbligo
di sentire la minore prima di emettere la propria decisione, nell'ambito di un
procedimento di divorzio, sull'assegnazione del diritto di affidamento
relativo alla medesima, quando invece tale audizione non avrebbe avuto luogo,
e cio in violazione del predetto art. 42, interpretato conformemente all'art.
24 della Carta dei diritti fondamentali.

43      Al fine di risolvere tali questioni, occorre anzitutto constatare che
si tratta, in un contesto come quello della causa principale, di un mancato
ritorno illecito del minore ai sensi dell'art. 2, punto 11, del regolamento n.
2201/2003.

44      Orbene, come rilevato dall'avvocato generale ai paragrafi 120 e 121
della sua presa di posizione, tale regolamento parte dall'assunto secondo cui
il trasferimento o il trattenimento illeciti di un minore in violazione di una
decisione giurisdizionale emanata in un altro Stato membro ledono gravemente
gli interessi del minore e prevede dunque provvedimenti per permetterne il
ritorno, quanto prima possibile, nel luogo della sua residenza abituale. A tal
riguardo, detto regolamento ha istituito un sistema in forza del quale, in
caso di valutazioni divergenti tra il giudice della residenza abituale del
minore e quello del luogo in cui egli si trova illegalmente, la competenza
esclusiva a decidere sul ritorno del minore rimane in capo al primo.

45      L'imperativo della celerita sotteso ad un siffatto sistema esige che,
in simili circostanze, i giudici nazionali investiti di una domanda di ritorno
del minore statuiscano rapidamente. È d'altronde a tal fine che l'art. 11, n.
3, del regolamento n. 2201/2003 impone a detti giudici di utilizzare le
procedure piu rapide previste dai loro ordinamenti nazionali e, salvo nel caso
in cui circostanze eccezionali non lo consentano, di emanare la propria
decisione al piu tardi sei settimane dopo aver ricevuto la domanda.

46      Occorre ancora aggiungere che, al fine di conseguire tale obiettivo,
il sistema istituito dal regolamento n. 2201/2003 si impernia sul ruolo
centrale conferito al giudice competente per statuire sul merito della
controversia conformemente alle disposizioni dello stesso regolamento e che, a
differenza del ventunesimo 'considerando' di tale regolamento, ai sensi del
quale il riconoscimento e l'esecuzione delle decisioni rese in uno Stato
membro devono fondarsi sul principio della fiducia reciproca, e i motivi di
non riconoscimento dovrebbero essere limitati al minimo indispensabile, il
diciassettesimo 'considerando' del regolamento in parola enuncia che, in caso
di mancato rientro illecito di un minore, l'esecuzione di una decisione che
implica il rientro di quest'ultimo dovrebbe avvenire senza che sia necessario
ricorrere a procedimenti per il riconoscimento o l'esecuzione della detta
decisione nello Stato membro in cui si trova il minore.

47      È dunque allo scopo di ottenere una rapida esecuzione, in particolare,
delle decisioni che prescrivono il ritorno di un minore, emanate, come nella
causa principale, nelle circostanze menzionate all'art. 11, n. 8, del
regolamento n. 2201/2003, che quest'ultimo prevede, ai suoi artt. 40‑45, un
regime specifico che consente di dotare tali decisioni di efficacia esecutiva
nello Stato membro in cui devono esplicare i propri effetti.

48      In tal senso, dagli artt. 42, n. 1, e 43, n. 2, del regolamento n.
2201/2003, interpretati alla luce del diciassettesimo e del ventiquattresimo
'considerando' dello stesso regolamento, si evince che una decisione che
prescrive il ritorno di un minore, emanata dal giudice competente ai sensi del
predetto regolamento, qualora sia esecutiva e abbia dato luogo al rilascio di
un certificato in forza dell'art. 42, n. 1, nello Stato membro d'origine, e
riconosciuta e automaticamente dotata di efficacia esecutiva in un altro Stato
membro senza che sia possibile opporsi al suo riconoscimento (v., in tal
senso, citate sentenze Rinau, punto 84, e Povse, punto 70).

49      Di conseguenza, il giudice dello Stato membro dell'esecuzione non puo
che constatare l'efficacia esecutiva di una decisione cosi certificata.

50      Inoltre, puo essere presentata una domanda di rettifica del
certificato rilasciato dal giudice di origine, o possono essere sollevati
dubbi in ordine alla sua autenticita, soltanto conformemente alle norme
giuridiche dello Stato membro di origine (v., in tal senso, sentenza Povse,
cit., punto 73 e giurisprudenza ivi citata). Peraltro, al fine di assicurare
la celerita dell'esecuzione delle decisioni di cui trattasi e per evitare che
l'efficacia delle disposizioni del regolamento n. 2201/2003 sia compromessa da
un impiego abusivo della procedura, qualsiasi impugnazione del rilascio di un
certificato a norma dell'art. 42 del summenzionato regolamento, diversa da una
domanda di rettifica ai sensi dell'art. 43, n. 1, di quest'ultimo, e esclusa,
e cio anche nello Stato membro di origine (v., in tal senso, sentenza Rinau,
cit., punto 85).

51      Inoltre, dalla giurisprudenza emerge anche che, nell'ambito della
netta ripartizione di competenze tra i giudici dello Stato membro d'origine e
quelli dello Stato membro dell'esecuzione, delineata dal regolamento n.
2201/2003 e volta al rapido rientro del minore, le questioni attinenti alla
legittimita della decisione che prescrive tale ritorno in quanto tale,
segnatamente la questione se ricorrano i presupposti perche il giudice
competente possa pronunciare tale decisione, devono essere sollevate dinanzi
ai giudici dello Stato membro d'origine, in conformita alle norme del suo
ordinamento giuridico (sentenza Povse, cit., punto 74).

52      È alla luce dei summenzionati principi che occorre interpretare l'art.
42, n. 2, primo comma, del regolamento n. 2201/2003, ai sensi del quale il
giudice dello Stato membro d'origine rilascia il certificato di cui al n. 1
del predetto articolo soltanto se il minore ha avuto la possibilita di essere
ascoltato, salvo che l'audizione sia stata ritenuta inopportuna alla luce
della sua eta o del suo grado di maturita [lett. a)], se le parti hanno avuto
la possibilita di essere ascoltate [lett. b)] e se detto giudice ha emanato la
sua decisione tenendo conto dei motivi e degli elementi di prova alla base del
provvedimento emesso conformemente all'art. 13 della convenzione dell'Aia del
1980 [lett. c)].

53      Va rilevato anzitutto che l'art. 42, n. 2, primo comma, di tale
regolamento non persegue altro fine che quello di indicare al giudice dello
Stato membro d'origine il contenuto minimo richiesto per quanto riguarda la
decisione in base alla quale verra rilasciato il certificato previsto
dall'art. 42, n. 1\.

54      Inoltre, alla luce della giurisprudenza ricordata ai punti 48, 50 e 51
della presente sentenza, e giocoforza constatare che detto art. 42, n. 2,
primo comma, non autorizza affatto il giudice dello Stato membro
dell'esecuzione ad esercitare un controllo sulle condizioni, ivi enunciate, di
rilascio del predetto certificato.

55      Infatti, tale autorizzazione rischierebbe di compromettere l'effetto
utile del sistema istituito dal regolamento n. 2201/2003, quale descritto ai
punti 44‑51 della presente sentenza.

56      Ne consegue che, qualora un giudice di uno Stato membro rilasci il
certificato di cui al predetto art. 42, il giudice dello Stato membro
dell'esecuzione e tenuto a dare esecuzione alla decisione in tal modo
certificata, senza potersi opporre al riconoscimento ne all'esecutivita di
quest'ultima.

57      Tale interpretazione e confortata dal fatto che le cause di non
riconoscimento o di non dichiarazione di esecutivita, da parte del giudice
dello Stato membro dell'esecuzione, di una decisione in materia di
responsabilita genitoriale, previste dagli artt. 23 e 31 del regolamento n.
2201/2003, tra cui la manifesta contrarieta all'ordine pubblico di tale Stato
membro e la violazione dei principi fondamentali di procedura di quest'ultimo
che impongono di dare al minore la possibilita di essere ascoltato, non sono
state riprese come motivi che possono giustificare l'opposizione del giudice
di detto Stato membro nell'ambito dei procedimenti previsti dal capo III,
sezione 4, del regolamento in esame (v., in tal senso, sentenza Rinau, cit.,
punti 91, 97 e 99).

58      Tuttavia, con il primo quesito il giudice del rinvio chiede se detta
interpretazione si imponga anche qualora la decisione dello Stato membro
d'origine, cui dev'essere data esecuzione in forza del certificato di cui e
stata oggetto, sia viziata da una grave violazione dei diritti fondamentali.

59      A tal riguardo va rilevato che la netta ripartizione di competenze tra
i giudici dello Stato membro d'origine e dello Stato membro dell'esecuzione,
tracciata dalle disposizioni del capo III, sezione 4, del regolamento n.
2201/2003 (v., in tal senso, sentenza Povse, cit., punto 73), poggia sulla
premessa secondo cui detti giudici rispettano, nelle loro rispettive sfere di
competenza, gli obblighi loro imposti da tale regolamento, conformemente alla
Carta dei diritti fondamentali.

60      A tal riguardo, poiche il regolamento n. 2201/2003 non puo essere
contrario a quest'ultima, occorre interpretare le disposizioni dell'art. 42
del medesimo regolamento che attuano il diritto del minore di essere sentito
alla luce dell'art. 24 di tale Carta (v., in tal senso, sentenza McB., cit.,
punto 60).

61      Del resto, il diciannovesimo 'considerando' del regolamento in parola
indica che l'audizione del minore e importante ai fini dell'applicazione del
regolamento e il suo trentatreesimo 'considerando' sottolinea, in via piu
generale, che detto regolamento riconosce i diritti fondamentali e osserva i
principi sanciti dalla Carta dei diritti fondamentali, in particolare mirando
a garantire il rispetto dei diritti fondamentali del bambino quali
riconosciuti dall'art. 24 di quest'ultima.

62      A tal riguardo va anzitutto rilevato che dall'art. 24 di tale Carta
nonche dall'art. 42, n. 2, primo comma, lett. a), del regolamento n. 2201/2003
si evince che essi si riferiscono non all'audizione del minore in quanto tale,
bensi alla possibilita per il minore di essere sentito.

63      Infatti, da un lato, l'art. 24, al suo n. 1, prescrive che i minori
possano liberamente esprimere la propria opinione e che tale opinione sia
presa in considerazione sulle questioni che li riguardano unicamente «in
funzione della loro eta e della loro maturita» e, al suo n. 2, impone di
tenere conto, in tutti gli atti relativi a un minore, dell'interesse superiore
di quest'ultimo, ove tale interesse puo giustificare che non si proceda ad
un'audizione del minore. D'altro canto, il predetto art. 42, n. 2, primo
comma, lett. a), impone di dare al minore la possibilita di essere ascoltato,
«salvo che l'audizione sia stata ritenuta inopportuna in ragione della sua eta
o del suo grado di maturita».

64      Ne deriva che spetta al giudice che deve statuire sul ritorno di un
minore valutare l'opportunita di una simile audizione, poiche i conflitti che
rendono necessaria una decisione di assegnazione dell'affidamento di un minore
ad uno dei genitori e le tensioni ad essa connesse costituiscono situazioni in
cui l'audizione del minore, segnatamente in quanto richiede, eventualmente, la
sua presenza fisica dinanzi al giudice, puo risultare inopportuna, se non
anche dannosa per la salute psichica del medesimo, che spesso subisce dette
tensioni e i relativi effetti negativi. Pertanto, pur rimanendo un diritto del
minore, l'audizione non puo costituire un obbligo assoluto, ma deve essere
oggetto di una valutazione in funzione delle esigenze legate all'interesse
superiore del minore in ogni caso di specie, conformemente all'art. 24, n. 2,
della Carta dei diritti fondamentali.

65      Ne consegue che, conformemente a quanto previsto dall'art. 24 della
Carta dei diritti fondamentali e dall'art. 42, n. 2, primo comma, lett. a),
del regolamento n. 2201/2003, il diritto del minore di essere sentito non
esige che sia necessariamente tenuta un'audizione dinanzi al giudice dello
Stato membro d'origine, bensi richiede che siano messe a disposizione di tale
minore le procedure e condizioni legali che gli consentono di esprimere
liberamente la sua opinione e che quest'ultima sia raccolta dal giudice.

66      In altri termini, sebbene l'art. 24 della Carta dei diritti
fondamentali e l'art. 42, n. 2, primo comma, lett. a), del regolamento n.
2201/2003 non impongano al giudice dello Stato membro d'origine di sentire in
tutti i casi il minore nell'ambito di un'audizione, lasciando quindi un certo
margine discrezionale a tale giudice, resta nondimeno il fatto che, quando
questi decide di sentire il minore, tali disposizioni richiedono che egli
adotti, in funzione dell'interesse superiore del minore e alla luce delle
circostanze di ogni caso di specie, tutte le misure appropriate ai fini di una
siffatta audizione, onde rispettare l'effetto utile di dette disposizioni,
offrendo al minore una possibilita concreta ed effettiva di esprimersi.

67      In vista dello stesso scopo, il giudice dello Stato membro d'origine
deve ricorrere, per quanto possibile e prendendo sempre in considerazione
l'interesse superiore del minore, a tutti i mezzi di cui dispone in forza del
suo diritto nazionale nonche agli strumenti propri della cooperazione
giudiziaria transfrontaliera, compresi, ove necessario, quelli previsti dal
regolamento n. 1206/2001.

68      Ne consegue che il giudice dello Stato membro d'origine puo emettere
un certificato conforme ai requisiti di cui all'art. 42 del regolamento n.
2201/2003 soltanto dopo aver verificato che, in funzione dell'interesse
superiore del minore e tenuto conto di tutte le circostanze del caso di
specie, la decisione sulla quale vertera tale certificato sia stata adottata
nel rispetto del diritto del minore di esprimersi liberamente e che sia stata
offerta a quest'ultimo una possibilita concreta ed effettiva di esprimersi,
tenuto conto dei mezzi procedurali nazionali e degli strumenti della
cooperazione giudiziaria internazionale.

69      Tuttavia, come precisato al punto 51 della presente sentenza, spetta
ai soli giudici nazionali dello Stato membro d'origine esaminare la
legittimita di detta decisione alla luce dei requisiti imposti, segnatamente,
dall'art. 24 della Carta dei diritti fondamentali e dall'art. 42 del
regolamento n. 2201/2003.

70      Infatti, come sottolineato al punto 46 della presente sentenza, i
sistemi di riconoscimento e di esecuzione delle decisioni emanate in uno Stato
membro istituiti da detto regolamento sono fondati sul principio della fiducia
reciproca tra gli Stati membri in ordine al fatto che i rispettivi ordinamenti
giuridici nazionali siano in grado di fornire una tutela equivalente ed
effettiva dei diritti fondamentali, riconosciuti a livello dell'Unione, in
particolare nella Carta dei diritti fondamentali.

71      In tale contesto, come rilevato dall'avvocato generale al paragrafo
135 della sua presa di posizione, e quindi nell'ambito dell'ordinamento
giuridico dello Stato membro d'origine che le parti interessate devono
esperire i mezzi di ricorso che consentono di contestare la legittimita di una
decisione certificata in forza dell'art. 42 del regolamento n. 2201/2003.

72      Per quanto riguarda la causa principale, va rilevato, da un lato, che
dal fascicolo sottoposto alla Corte emerge che dinanzi all'Audiencia
Provincial de Bizkaya e tuttora pendente un giudizio di appello. Dall'altro,
il governo spagnolo ha precisato in udienza che la decisione di tale giudice
sara anch'essa impugnabile mediante un ricorso interno, ossia quantomeno un
«recurso de amparo» dinanzi alla Corte costituzionale, nell'ambito del quale
possono essere eccepite segnatamente eventuali violazioni dei diritti
fondamentali, tra cui il diritto del minore di essere sentito.

73      Spetta pertanto ai giudici dello Stato membro d'origine verificare se
la decisione oggetto di un certificato rilasciato in forza dell'art. 42 del
regolamento n. 2201/2003 sia viziata da una violazione del diritto del minore
di essere sentito.

74      Da quanto precede emerge che, in circostanze come quelle della causa
principale, la questione dell'eventuale violazione dell'art. 42, n. 2, primo
comma, lett. a), del regolamento n. 2201/2003 da parte del giudice dello Stato
membro d'origine che ha emanato la decisione certificata rientra unicamente
nella competenza dei giudici di tale Stato membro e che il giudice competente
dello Stato membro dell'esecuzione non puo opporsi al riconoscimento e
all'esecuzione di detta decisione, con riguardo al certificato rilasciato da
detto giudice dello Stato membro d'origine.

75      Alla luce di tutte queste considerazioni, le questioni sollevate vanno
risolte nel senso che, in circostanze come quelle della causa principale, il
giudice competente dello Stato membro dell'esecuzione non puo opporsi
all'esecuzione di una decisione certificata che prescrive il ritorno di un
minore illecitamente trattenuto con la motivazione che il giudice dello Stato
membro d'origine che ha emanato tale decisione avrebbe violato l'art. 42 del
regolamento n. 2201/2003, interpretato conformemente all'art. 24 della Carta
dei diritti fondamentali, poiche l'accertamento della sussistenza di una
siffatta violazione compete esclusivamente ai giudici dello Stato membro
d'origine.

  **Sulle spese**

76      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

**In circostanze come quelle della causa principale, il giudice competente
dello Stato membro dell 'esecuzione non puo opporsi all'esecuzione di una
decisione certificata che prescrive il ritorno di un minore illecitamente
trattenuto con la motivazione che il giudice dello Stato membro d'origine che
ha emanato tale decisione avrebbe violato l'art. 42 del regolamento (CE) del
Consiglio 27 novembre 2003, n. 2201, relativo alla competenza, al
riconoscimento e all'esecuzione delle decisioni in materia matrimoniale e in
materia di responsabilita genitoriale, che abroga il regolamento (CE) n.
1347/2000, interpretato conformemente all'art. 24 della Carta dei diritti
fondamentali dell'Unione europea, poiche l'accertamento della sussistenza di
una siffatta violazione compete esclusivamente ai giudici dello Stato membro
d'origine. **

Firme

* * *

* Lingua processuale: il tedesco. 
  *[""]: Double quotes
  *[*]: Asterisk
  *[?]: Question mark




**Causa C ‑106/10**

**Lidl & Companhia**

**contro**

**Fazenda P ublica**

(domanda di pronuncia pregiudiziale proposta dal Supremo Tribunal
Administrativo)

«Fiscalita -- Direttiva 2006/112/CE -- IVA -- Base imponibile -- Imposta
dovuta per la fabbricazione, l'assemblaggio, l'ammissione o l'importazione dei
veicoli»

Massime della sentenza

_Disposizioni tributarie -- Armonizzazione delle legislazioni -- Imposte sulla
cifra d'affari -- Sistema comune d'imposta sul valore aggiunto -- Base
imponibile_

_[Direttiva del Consiglio 2006/112, art.  78, primo comma, lett. a)]_

Un'imposta sugli autoveicoli il cui fatto generatore e direttamente connesso
alla cessione di un veicolo rientrante nell'ambito di applicazione di detta
imposta e che e pagata dal fornitore del veicolo considerato rientra nella
nozione di «imposte, dazi, tasse e prelievi» ai sensi dell'art. 78, primo
comma, lett. a), della direttiva 2006/12, relativa al sistema comune d'imposta
sul valore aggiunto, e deve, in applicazione di tale disposizione, essere
inclusa nella base imponibile dell'imposta sul valore aggiunto della cessione
di detto veicolo.

Le somme versate dal fornitore a titolo di detta imposta sugli autoveicoli per
la fabbricazione, l'assemblaggio, l'ammissione o l'importazione nel territorio
di uno Stato membro di veicoli per i quali e obbligatoria l'immatricolazione
in detto Stato membro si integrano nel valore del veicolo fornito.
L'acquirente di un veicolo assoggettato alla predetta imposta sugli
autoveicoli, pagata dal fornitore in nome e per conto proprio, remunera dunque
un'operazione previa effettuata da tale soggetto passivo.

(v. punti 34, 37, 42 e dispositivo)

  
  
  
  
  
  

SENTENZA DELLA CORTE (Settima Sezione)

28 luglio 2011 (*)

«Fiscalita - Direttiva 2006/112/CE - IVA - Base imponibile - Imposta dovuta
per la fabbricazione, l'assemblaggio, l'ammissione o l'importazione dei
veicoli»

Nel procedimento C‑106/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Supremo Tribunal Administrativo (Portogallo),
con decisione 27 gennaio 2010, pervenuta in cancelleria il 25 febbraio 2010,
nella causa

**Lidl & Companhia**

contro

**Fazenda P ublica,**

in presenza di:

**Minist erio Publico,**

LA CORTE (Settima Sezione),

composta dal sig. D. Švaby (relatore), presidente di sezione, dai sigg. G.
Arestis e J. Malenovský, giudici,

avvocato generale: sig.ra V. Trstenjak

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza del 5 maggio
2011,

considerate le osservazioni presentate:

-        per la Lidl & Companhia, dagli avv.ti M. Lourenço e I. Ramos, advogados,

-        per la Fazenda Publica, dall'avv. N. Severino, advogado,

-        per il governo portoghese, dai sigg. L. Fernandes e R. Laires, in qualita di agenti,

-        per la Commissione europea, dalla sig.ra M. Afonso, in qualita di agente,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 78, primo comma, lett. a), e 79, primo comma, lett. c), della
direttiva del Consiglio 28 novembre 2006, 2006/112/CE, relativa al sistema
comune d'imposta sul valore aggiunto (GU L 347, pag. 1, e rettifica GU 2007, L
335, pag. 60).

2        Tale domanda e stata proposta nell'ambito di una controversia che
oppone la Lidl & Companhia alla Fazenda Publica (Erario) riguardo
all'inclusione, nella base imponibile dell'imposta sul valore aggiunto (in
prosieguo: l'«IVA»), dell'imposta sui veicoli («imposto sobre veiculos»; in
prosieguo: l'«ISV») attinente all'acquisto di due veicoli presso una societa
portoghese importatrice di autoveicoli.

  **Contesto normativo**

  _La normativa dell 'Unione_

3        L'art. 73 della direttiva 2006/112 cosi dispone:

«Per le cessioni di beni e le prestazioni di servizi diverse da quelle di cui
agli articoli da 74 a 77, la base imponibile comprende tutto cio che
costituisce il corrispettivo versato o da versare al fornitore o al prestatore
per tali operazioni da parte dell'acquirente, del destinatario o di un terzo,
comprese le sovvenzioni direttamente connesse con il prezzo di tali
operazioni».

4        L'art. 78, primo comma, lett. a), di tale direttiva e del seguente
tenore:

«Nella base imponibile devono essere compresi gli elementi seguenti:

a)      le imposte, i dazi, le tasse e i prelievi, ad eccezione della stessa
IVA».

5        L'art. 79 della medesima direttiva prevede quanto segue:

«Non sono compresi nella base imponibile gli elementi seguenti:

(...)

c)      le somme ricevute da un soggetto passivo da parte dell'acquirente o
del destinatario quale rimborso delle spese sostenute in nome e per conto di
questi ultimi, e che figurano nella sua contabilita in conti provvisori.

Il soggetto passivo deve giustificare l'importo effettivo delle spese di cui
al primo comma, lettera c) e non puo procedere alla detrazione dell'IVA che
avesse eventualmente gravato su di esse».

6        L'art. 83 della direttiva 2006/112 prevede quanto segue:

«Per gli acquisti intracomunitari di beni la base imponibile e costituita
dagli stessi elementi stabiliti per determinare, conformemente al capo 2, la
base imponibile della cessione degli stessi beni nel territorio dello Stato
membro. (...)».

  _La normativa nazionale_

 La normativa in materia d'IVA

7        L'art. 16 del codice dell'imposta sul valore aggiunto (Codigo do
Imposto sobre o Valor Acrescentado; in prosieguo: il «CIVA») cosi dispone:

«1.      Fatte salve le disposizioni del paragrafo 2, la base imponibile delle
cessioni di beni e delle prestazioni di servizi imponibili corrisponde al
valore del corrispettivo che l'acquirente, il destinatario o un terzo ha
ricevuto o ricevera.

(...)

5.      Nella base imponibile delle cessioni di beni e delle prestazioni di servizi imponibili vanno inclusi i seguenti elementi:

a)      le imposte, i dazi, le tasse e i prelievi, ad eccezione della stessa
[IVA];

(...)

6.      Nella base imponibile di cui al paragrafo precedente non vanno inclusi i seguenti elementi:

(...)

c)      gli importi versati in nome e per conto dell'acquirente dei beni o del
destinatario dei servizi, debitamente registrati in conto terzi dal soggetto
passivo;

(...)».

8        L'art. 17 del CIVA cosi prevede:

«1\.       La base imponibile dei beni importati corrisponde al valore in
dogana, determinato conformemente alle disposizioni dell'Unione europea in
vigore.

2\.       Vanno inclusi nella base imponibile, laddove non siano in essa gia
compresi, i seguenti elementi:

a)      le imposte, i dazi, le tasse e i prelievi dovuti prima
dell'importazione o in ragione dell'importazione, ad eccezione della stessa
[IVA];

(...)».

9        L'art. 17 del Regime dell'IVA nelle operazioni intracomunitarie
(Regime do IVA nas Transacçoes Intracomunitarias) e del seguente tenore:

«1.      Le disposizioni dell'art. 16 del CIVA relative alle cessioni di beni
si applicano, nelle medesime condizioni, al calcolo della base imponibile
degli acquisti intracomunitari di beni.

(...)

3.      Nel caso di acquisti intracomunitari di beni assoggettati ad accise o all'imposta sui veicoli, la base imponibile comprende tali imposte, anche qualora non siano liquidate simultaneamente». 

 La normativa relativa all'ISV

10      Il codice dell'imposta sui veicoli (Codigo do Imposto sobre Veiculos),
pubblicata in allegato alla legge 29 giugno 2007, n. 22-A/2007 ( _Di ario da
Republica_ I, n. 124, del 29 giugno 2007; in prosieguo: il «CISV») e entrato
in vigore il 1° luglio 2007.

11      L'art. 3, n. 1, del CISV cosi dispone:

«Sono soggetti passivi dell'imposta i concessionari autorizzati, i
concessionari riconosciuti e i privati, come definiti dal presente codice, che
immettono in consumo veicoli imponibili, vale a dire le persone a nome delle
quali e emessa la dichiarazione doganale di veicoli o la dichiarazione
complementare di veicoli».

12      L'art. 5 del CISV e del seguente tenore:

«1.      Costituisce fatto generatore dell'imposta la fabbricazione,
l'assemblaggio, l'ammissione o l'importazione di veicoli imponibili nel
territorio nazionale per i quali e obbligatoria l'immatricolazione in
Portogallo.

2.      Costituiscono del pari fatti generatori dell'imposta:

a)      l'attribuzione di un numero di immatricolazione nuovo e definitivo in
seguito alla cancellazione volontaria dell'immatricolazione nazionale
accompagnata dal rimborso dell'imposta o di qualsiasi altro beneficio fiscale;

(...)

d)      la presenza del veicolo nel territorio nazionale in violazione delle
disposizioni del presente codice.

3.      Ai fini del presente codice, s'intende per:

a)      "ammissione": l'ingresso nel territorio nazionale di un veicolo
originario di un altro Stato membro dell'Unione europea o messo in libera
pratica in quest'ultimo;

b)      "importazione": l'ingresso nel territorio nazionale di un veicolo
originario di un paese terzo.

(...)».

13      A norma dell'art. 6, n. 1, del CISV, l'ISV diviene esigibile al
momento dell'immissione in consumo, vale a dire:

«a)      al momento della presentazione della domanda di immissione in consumo
da parte dei concessionari autorizzati e dei concessionari riconosciuti;

b)      al momento della presentazione della dichiarazione in dogana del
veicolo o della dichiarazione complementare di veicoli da parte di privati».

14      L'art. 16 del CISV definisce il privato come «qualsiasi persona
soggetto passivo che effettua l'ammissione o l'importazione di veicoli
imponibili, siano essi nuovi o usati, allo scopo principale di soddisfare le
proprie necessita di trasporto».

15      Ai sensi dell'art. 27, n. 3, del CISV, le autorita competenti
all'immatricolazione non possono accettare di immatricolare veicoli senza che
sia apportata la prova dell'avvenuto pagamento in particolare dell'ISV se
quest'ultima e dovuta.

16      In applicazione dell'art. 58, n. 1, del CISV, rubricato «Trasferimento
di residenza», sono esonerati dal pagamento dell'ISV i veicoli detenuti da
persone che trasferiscono la loro residenza in Portogallo a partire da un
altro Stato membro dell'Unione o da uno Stato terzo.

  **Causa principale e questione pregiudiziale**

17      Il 28 settembre 2007, la Lidl & Companhia ha acquistato due
autoveicoli. Le fatture emesse dal fornitore e pagate da tale impresa
comprendevano il prezzo base, l'ISV e spese diverse. Sull'importo totale e
stata applicata l'IVA all'aliquota del 21%.

18      Il 25 gennaio 2008, la Lidl & Companhia ha proposto un ricorso
amministrativo contro l'atto di liquidazione dell'IVA addebitata nelle
suddette due fatture, i cui importi accertati di IVA ammontavano
rispettivamente a EUR 8 601,23 e a EUR 4 554,33. Il 7 aprile 2008, il
direttore dei servizi finanziari dell'area di Sintra 1 ha respinto tale
ricorso, con una decisione notificata all'interessata.

19      Poiche il Tribunal Administrativo e Fiscal de Sintra aveva respinto
integralmente il ricorso contro l'atto di liquidazione dell'IVA proposto dalla
Lidl & Companhia, quest'ultima ha adito il Supremo Tribunal Administrativo.
Dinanzi a tale organo giurisdizionale la ricorrente afferma che la decisione
del Tribunal Administrativo e Fiscal de Sintra, accogliendo la tesi secondo la
quale l'ISV calcolata e pagata all'atto dell'importazione degli autoveicoli
nel territorio nazionale deve essere inclusa nel calcolo della base imponibile
dell'IVA, viola le disposizioni degli artt. 16, n. 6, lett. c), del CIVA e 79,
primo comma, lett. c), della direttiva 2006/112. La Lidl & Companhia sostiene
che, sebbene essa non sia soggetto passivo dell'ISV che ha gravato sui veicoli
che ha acquistato, tale imposta e stata ripercossa nei suoi confronti e
determinato il pagamento di un importo eccessivo d'IVA, del quale essa chiede
il rimborso.

20      Il Ministerio Publico presso il giudice del rinvio ritiene che l'ISV
sia un'imposta «monofasica» che e pagata una sola volta, all'atto della prima
introduzione del veicolo nel mercato portoghese, al momento della prima
immatricolazione in Portogallo. A tale proposito egli fa rilevare che detta
imposta, il cui fatto generatore e l'introduzione del veicolo nel mercato
portoghese al momento della prima immatricolazione in Portogallo, presenta
caratteristiche analoghe all'«imposta di immatricolazione» che ha dato luogo
alla sentenza 1° giugno 2006, causa C‑98/05, De Danske Bilimportører (Racc.
pag. I‑4945). Egli suggerisce quindi che sia sottoposta alla Corte una
questione pregiudiziale.

21      Alla luce delle conclusioni della ricorrente nella causa principale e
a quelle del Ministerio Publico, pur considerando che l'inclusione dell'ISV
nella base imponibile dell'IVA non violi il diritto dell'Unione, il Supremo
Tribunal Administrativo ha deciso di sospendere il procedimento e di proporre
alla Corte la seguente questione pregiudiziale:

«Se l'art. 78, n. 1, lett. a), della direttiva [2006/112], in combinato
disposto con l'art. 79, n. 1, lett. c), della medesima direttiva, debba essere
interpretato nel senso che osta a che, nell'ambito degli acquisti
intracomunitari, venga incluso nella base imponibile dell'IVA l'importo
dell'imposta sugli autoveicoli istituita dalla legge 29 giugno 2007, n.
22-A/2007».

  **Sulla questione pregiudiziale**

  _Sulla ricevibilit a_

22      Nelle sue osservazioni il governo portoghese contesta la ricevibilita
della presente domanda di pronuncia pregiudiziale.

23      Esso sostiene, in particolare, che tale domanda non contiene
precisazioni sufficienti, anzitutto, quanto alla natura dell'operazione di cui
trattasi nella causa principale, cessione di beni o acquisto intracomunitario,
inoltre quanto al modo in cui la Lidl & Companhia avrebbe sopportato l'ISV e
la TVA contestata e, infine, quanto al nesso esistente tra la controversia di
cui alla causa principale e le disposizioni di cui e richiesta
l'interpretazione.

24      A tale riguardo occorre ricordare che, in forza di una giurisprudenza
costante, nell'ambito di un procedimento ex art. 267 TFUE, basato sulla netta
separazione di funzioni tra i giudici nazionali e la Corte, il giudice
nazionale e l'unico competente a conoscere e valutare i fatti della
controversia di cui alla causa principale nonche ad interpretare ed a
applicare il diritto nazionale. Parimenti spetta esclusivamente al giudice
nazionale, cui e stata sottoposta la controversia e che deve assumersi la
responsabilita dell'emananda decisione giurisdizionale, valutare, alla luce
delle particolari circostanze della causa, sia la necessita, sia la rilevanza
delle questioni che sottopone alla Corte. Di conseguenza, se le questioni
sollevate riguardano l'interpretazione del diritto dell'Unione, la Corte, in
via di principio, e tenuta a pronunciarsi (v. sentenza 26 maggio 2001, cause
riunite da C‑165/09 a C‑167/09, Stichting Natuur en Milieu e a., non ancora
pubblicata nella Raccolta, punto 47 e giurisprudenza citata).

25      Ne consegue che le questioni pregiudiziali riguardanti il diritto
dell'Unione beneficiano di una presunzione di pertinenza. Il rigetto di una
domanda proposta da un giudice nazionale e possibile soltanto qualora appaia
in modo manifesto che l'interpretazione del diritto dell'Unione richiesta non
ha alcun rapporto con l'effettivita o l'oggetto della causa principale,
qualora la questione sia di tipo ipotetico o, ancora, qualora la Corte non
disponga degli elementi di fatto e di diritto necessari per rispondere in modo
utile alle questioni che le sono sottoposte (v. sentenza 2 dicembre 2010,
causa C‑225/09, Jakubowska, Racc. pag. I‑12329, punto 28 e giurisprudenza ivi
citata).

26      Orbene, occorre constatare che la decisione di rinvio descrive a
sufficienza il contesto normativo e di fatto del procedimento principale, e
che le indicazioni fornite dal giudice del rinvio consentono di determinare la
portata delle questioni sollevate. Inoltre la Corte non puo rimettere in
discussione ne la qualificazione, quale acquisto comunitario dell'operazione
controversa nella causa principale, data dal giudice del rinvio nella
questione pregiudiziale, ne la considerazione implicita secondo cui la
ricorrente nella causa principale ha sopportato l'IVA sull'importo dell'ISV e
ne richiede il rimborso. In considerazione del rinvio effettuato dall'art. 83
della direttiva 2006/112 agli artt. 73 e seguenti di quest'ultima,
l'interpretazione degli artt. 78 e 79 della stessa direttiva e, in ogni caso,
pertinente per la risoluzione della controversia di cui alla causa principale,
indipendentemente dal fatto che l'operazione ivi controversa sia una cessione
di beni o un acquisto comunitario.

27      Ne consegue che la domanda di pronuncia pregiudiziale e ricevibile.

  _Nel merito_

28      Con la sua questione il giudice del rinvio chiede, in sostanza, se
un'imposta come l'ISV debba essere inclusa nella base imponibile dell'IVA in
quanto imposta, dazio, tassa o prelievo ai sensi dell'art. 78, primo comma,
lett. a), della direttiva 2006/112 o se, al contrario, debba essere esclusa da
tale base imponibile ai sensi dell'art. 79, primo comma, lett. c), della
stessa direttiva.

29      Occorre preliminarmente osservare che, ai sensi dell'art. 83 della
direttiva 2006/112, per quanto riguarda gli acquisti intracomunitari di beni,
la base imponibile e costituita dagli stessi elementi stabiliti per
determinare, conformemente agli artt. 73-82 della stessa direttiva, la base
imponibile della cessione dei medesimi beni nel territorio dello Stato membro.

30      L'art. 78, primo comma, lett. a), della direttiva 2006/112 prevede,
piu in particolare, che, per le cessioni di beni vadano compresi nella base
imponibile le imposte, i dazi, le tasse e i prelievi, ad eccezione della
stessa IVA.

31      L'art. 79, primo comma, lett. c), di tale direttiva prevede che siano
escluse dalla base imponibile le somme che un soggetto passivo riceve
dall'acquirente o dal destinatario quale rimborso delle spese sostenute in
nome e per conto di questi ultimi, e che figurano nella sua contabilita in
conti provvisori.

32      Al fine di stabilire se un'imposta come l'ISV debba essere inclusa
nella base imponibile dell'IVA o al contrario esserne esclusa occorre
determinare, da un lato, se essa rientri nella nozione di «imposte, dazi,
tasse e prelievi», ai sensi dell'art. 78, primo comma, lett. a), della
direttiva 2006/112 e, d'altro lato, se essa fruisca dell'eccezione prevista
all'art. 79, primo comma, lett. c), di tale direttiva.

33      Relativamente, in primo luogo, all'art. 78, primo comma, lett. a),
della direttiva 2006/112, la Corte ha precisato che, affinche imposte, dazi,
tasse e prelievi possano rientrare nella base imponibile dell'IVA, pur non
rappresentando un valore aggiunto e non costituendo il corrispettivo economico
della cessione del bene, essi devono presentare un legame diretto con tale
cessione (sentenza 22 dicembre 2010, causa C‑433/09, Commissione/Austria,
punto 34 e giurisprudenza citata).

34      A tal proposito risulta dalla giurisprudenza che la questione se il
fornitore del veicolo abbia versato l'imposta in nome e per conto proprio
costituisce un aspetto determinante per l'inclusione di un'imposta nel valore
del bene fornito e che, se cosi e, il corrispettivo che e preso in
considerazione per calcolare la base imponibile deve, in linea di principio,
comprendere l'importo dell'imposta di cui trattasi (v., in tal senso, sentenza
20 maggio 2010, causa C‑228/09, Commissione/Polonia, punto 40).

35      Nella fattispecie, ai sensi dell'art. 3, n. 1, del CISV, sono soggetti
passivi dell'ISV i concessionari autorizzati, i concessionari riconosciuti e i
privati che immettono in consumo veicoli imponibili, vale a dire le persone a
nome delle quali e emessa la dichiarazione doganale di veicoli o la
dichiarazione complementare di veicoli. Orbene, per quanto riguarda i privati
quali definiti dall'art. 16 del CISV, risulta che essi sono soggetti passivi
residui, come ha sostenuto in udienza la Repubblica portoghese.

36      Si deve quindi necessariamente constatare che, in linea di principio,
le spese pagate a titolo dell'ISV non sono state pagate a nome dell'acquirente
del veicolo, ma dal fornitore dello stesso ai sensi dell'art. 73 della
direttiva 2006/112, ed e cosi stabilito un nesso diretto tra l'operazione di
cessione effettuata da quest'ultimo e detta imposta.

37      Nello stesso senso, si deve rilevare che, nonostante la mancanza di
esplicita menzione della cessione quale fatto generatore dell'ISV, dall'art.
5, n. 1, del CISV si evince chiaramente che i fatti generatori di tale imposta
risultano essere tutti operazioni effettuate a monte e rientranti
nell'operazione di cessione. Le somme versate dal fornitore a titolo dell'ISV
per la fabbricazione, l'assemblaggio, l'ammissione o l'importazione nel
territorio portoghese di veicoli per i quali e obbligatoria l'immatricolazione
in Portogallo si integrano quindi nel valore del veicolo fornito, come ha
sostenuto in udienza la Repubblica portoghese. Facendo cio, l'acquirente di un
veicolo assoggettato all'ISV pagata dal fornitore di detto veicolo remunera
un'operazione previa effettuata da tale soggetto passivo.

38      Peraltro, non puo essere stabilito alcun nesso giuridico diretto tra
l'ISV e l'operazione di immatricolazione, contrariamente a cio che accadeva
relativamente all'imposta controversa nella causa che ha dato luogo alla
citata sentenza De Danske Bilimportører. Si puo, infatti, rilevare in
particolare che il CISV prevede diverse ipotesi nelle quali non l'ISV e
dovuta, pur se ha luogo l'immatricolazione di un veicolo che rientra nel suo
ambito di applicazione. Cosi avviene, in particolare, nell'ipotesi
dell'esenzione accordata ai sensi dell'art. 58, n. 1, del CISV ai veicoli
detenuti da persone che trasferiscono la loro residenza in Portogallo. È del
pari pertinente in proposito la circostanza che tanto il fatto generatore
quanto l'esigibilita dell'ISV precedono l'operazione di immatricolazione, come
risulta dall'art. 27 del CISV, ai sensi del quale un veicolo imponibile puo
essere immatricolato soltanto se imposte e tributi ad esso afferenti sono
stati tutti pagati.

39      Un'imposta come l'ISV deve essere pertanto considerata direttamente
connessa alla fornitura dei veicoli che rientrano nel suo ambito di
applicazione e, di conseguenza, essere inclusa nella base imponibile dell'IVA
in applicazione dell'art. 78, primo comma, lett. a), della direttiva 2006/112.

40      Per quanto riguarda, in secondo luogo, l'art. 79, primo comma, lett.
c), della direttiva 2006/112, non si puo validamente sostenere che le spese
sopportate da un concessionario autorizzato o da un concessionario
riconosciuto a titolo dell'ISV siano state sopportate in nome e per conto
dell'acquirente del veicolo considerato. In proposito e sufficiente
constatare, come risulta dal punto 35 della presente sentenza, che i soggetti
passivi dell'ISV sono i fornitori del veicolo e non gli acquirenti di
quest'ultimo (v., per analogia, sentenza Commissione/Austria, cit., punto 48).

41      Di conseguenza, un'imposta come l'ISV non puo essere esclusa dalla
base imponibile dell'IVA ai sensi dell'art. 79, primo comma, lett. c), della
direttiva 2006/112.

42      Alla luce di quanto precede, la questione posta va risolta dichiarando
che un'imposta come l'ISV, di cui trattasi nella causa principale, il cui
fatto generatore e direttamente connesso alla cessione di un veicolo
rientrante nell'ambito di applicazione di detta imposta e che e stata versata
dal fornitore del veicolo considerato, rientra nella nozione di «imposte,
dazi, tasse e prelievi» ai sensi dell'art. 78, primo comma, lett. a), della
direttiva 2006/112, e deve, in applicazione di tale disposizione, essere
inclusa nella base imponibile dell'IVA della cessione di detto veicolo.

  **Sulle spese**

43      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Settima Sezione) dichiara:

**Un 'imposta come l'imposta sugli autoveicoli (imposto sobre veiculos), di
cui trattasi nella causa principale, il cui fatto generatore e direttamente
connesso alla cessione di un veicolo rientrante nell'ambito di applicazione di
detta imposta e che e stata versata dal fornitore del veicolo considerato,
rientra nella nozione di «imposte, dazi, tasse e prelievi» ai sensi dell'art.
78, primo comma, lett. a), della direttiva del Consiglio 28 novembre 2006,
2006/112/CE, relativa al sistema comune d'imposta sul valore aggiunto, e deve,
in applicazione di tale disposizione, essere inclusa nella base imponibile
dell'imposta sul valore aggiunto della cessione di detto veicolo.**

Firme

* * *

* Lingua processuale: il portoghese. 


  
  
**Causa C ‑316/10**

**Danske Svineproducenter**

**contro**

**Justitsministeriet**

(domanda di pronuncia pregiudiziale proposta dal Vestre Landsret)

«Art. 288, secondo comma, TFUE -- Regolamento (CE) n. 1/2005 -- Protezione
degli animali durante il trasporto -- Trasporto stradale di animali domestici
della specie suina -- Altezza minima dei compartimenti -- Ispezione durante il
viaggio -- Densita di carico -- Diritto degli Stati membri di adottare norme
dettagliate»

Massime della sentenza

1.         _Agricoltura -- Ravvicinamento delle legislazioni -- Protezione degli animali durante il trasporto -- Condizioni generali applicabili -- Altezza interna dei compartimenti_

_(Regolamento del Consiglio n.  1/2005)_

2.         _Agricoltura -- Ravvicinamento delle legislazioni -- Protezione degli animali durante il trasporto -- Condizioni generali applicabili -- Controllo regolare delle condizioni di benessere degli animali durante il trasporto_

_(Regolamento del Consiglio n.  1/2005_

3.         _Agricoltura -- Ravvicinamento delle legislazioni -- Protezione degli animali durante il trasporto -- Condizioni generali applicabili -- Superficie al suolo disponibile per animale_

_(Regolamento del Consiglio n.  1/2005)_

1.        Il regolamento n. 1/2005, sulla protezione degli animali durante il trasporto e le operazioni correlate, non osta all'adozione, da parte di uno Stato membro, di norme applicabili al trasporto stradale di suini, le quali, al fine di rafforzare la certezza del diritto, precisano, nel rispetto dell'obiettivo di protezione del benessere degli animali e senza stabilire criteri eccessivi in materia, i requisiti previsti da detto regolamento per quanto concerne l'altezza interna minima dei compartimenti destinati agli animali, purche tali norme non provochino costi aggiuntivi o difficolta tecniche tali da svantaggiare vuoi i produttori dello Stato membro che ha adottato dette norme, vuoi i produttori degli altri Stati membri che intendano esportare i loro prodotti verso o attraverso il primo Stato membro, circostanza che spetta al giudice nazionale verificare, tenendo conto degli standard generalmente accettati, nel rispetto del regolamento n. 1/2005, dagli Stati membri diversi da quello da cui provengono le norme di cui trattasi. Non possono tuttavia considerarsi proporzionate norme transitorie piu rigorose concernenti l'altezza interna minima dei compartimenti per viaggi di durata superiore a otto ore per il trasporto di suini il cui peso supera i 40 kg, laddove lo stesso Stato membro abbia adottato norme meno rigorose nell'ambito del regime di diritto comune. 

(v. punti 59-60, 68 e dispositivo)

2.        Il regolamento n. 1/2005, sulla protezione degli animali durante il trasporto e le operazioni correlate, osta all'adozione, da parte di uno Stato membro, di norme applicabili al trasporto stradale di suini volte a precisare i requisiti previsti da detto regolamento per quanto riguarda l'accesso agli animali al fine di controllare a intervalli regolari le loro condizioni di benessere esclusivamente per i viaggi di durata superiore a otto ore. 

Infatti, a differenza di quanto disponeva il regime disciplinato dalla
direttiva 91/628 e dal regolamento n. 411/98, le disposizioni del regolamento
n. 1/2005 relative all'ispezione degli animali durante il trasporto sono
applicabili a tutti i mezzi di trasporto, indipendentemente dalla durata del
viaggio.

(v. punti 62, 68 e dispositivo)

3.        Il regolamento n. 1/2005, sulla protezione degli animali durante il trasporto e le operazioni correlate, non osta all'adozione, da parte di uno Stato membro, di norme secondo le quali, in caso di trasporto stradale di suini, gli animali devono disporre di una superficie minima variabile a seconda del loro peso, superficie che corrisponde, per un animale di 100 kg, a 0,42 m2 quando la durata del viaggio e inferiore a otto ore e a 0,50 m2 per i viaggi di durata superiore. 

(v. punto 68 e dispositivo)

  
  
  
  
  
  

SENTENZA DELLA CORTE (Terza Sezione)

21 dicembre 2011 (*)

«Art. 288, secondo comma, TFUE - Regolamento (CE) n. 1/2005 - Protezione degli
animali durante il trasporto - Trasporto stradale di animali domestici della
specie suina - Altezza minima dei compartimenti - Ispezione durante il viaggio
- Densita di carico - Diritto degli Stati membri di adottare norme
dettagliate»

Nel procedimento C‑316/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Vestre Landsret (Danimarca), con decisione 28
giugno 2010, pervenuta in cancelleria il 1° luglio 2010, come rettificata
dalla decisione 24 agosto 2010, pervenuta in cancelleria il 26 agosto 2010,
nella causa

**Danske Svineproducenter**

contro

**Justitsministeriet,**

con l'intervento di:

**Union europ eenne du commerce de betail et de la viande,**

LA CORTE (Terza Sezione),

composta dal sig. K. Lenaerts, presidente di sezione, dal sig. J. Malenovský,
dalla sig.ra R. Silva de Lapuerta, dai sigg. E. Juhasz e D. Švaby (relatore),
giudici,

avvocato generale: sig. Y. Bot

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza del 15
settembre 2011,

considerate le osservazioni presentate:

-        per la Danske Svineproducenter, dall'avv. H. Sønderby Christensen, advokat,

-        per l'Union europeenne du commerce de betail e de la viande, dagli avv.ti J.‑F. Bellis, A. Bailleux, avocats, e E. Werlauff, advokat, 

-        per il governo danese, dalla sig.ra V. Pasternak Jørgensen, in qualita di agente, assistita dall'avv. P. Biering, advokat,

-        per la Commissione europea, dai sigg. B. Schima e H. Støvlbaek, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 288, secondo comma, TFUE, degli artt. 3, secondo comma, lett. f) e
g), e 37, del regolamento (CE) del Consiglio 22 dicembre 2004, n. 1/2005,
sulla protezione degli animali durante il trasporto e le operazioni correlate,
che modifica le direttive 64/432/CEE e 93/119/CE e il regolamento (CE) n.
1255/97 (GU 2005, L 3, pag. 1), nonche del capo II, punti 1.1, lett. f), e
1.2, e del capo VII, parte D, dell'allegato I di detto regolamento n. 1/2005.

2        Tale domanda e stata presentata nell'ambito di una controversia tra
la Danske Svineproducenter, organizzazione di categoria di allevatori di
suini, e lo Justitsministeriet (Ministero della Giustizia) in merito,
segnatamente, alla compatibilita con il regolamento n. 1/2005 di una normativa
nazionale complementare diretta a precisare su alcuni punti l'applicazione di
quest'ultimo, quale il decreto 21 dicembre 2006, n. 1729, concernente la
protezione degli animali durante il trasporto (bekendtgørelse om beskyttelse
af dyr under transport, _Lovtidende_ 2006 A; in prosieguo: il «decreto n.
1729/2006»), e alla conformita di alcune disposizioni di tale decreto con
detto regolamento.

  **Contesto normativo**

  _Il diritto dell 'Unione_

 Il regolamento n. 1/2005

3        Il secondo, sesto, ottavo, decimo e undicesimo 'considerando' del
regolamento n. 1/2005 cosi recitano:

«(2)      Ai sensi della direttiva 91/628/CEE del Consiglio, del 19 novembre
1991, relativa alla protezione degli animali durante il trasporto [e recante
modifica delle direttive 90/425/CEE e 91/496/CEE (GU L 340, pag. 17), come
modificata dalla direttiva del Consiglio 29 giugno 1995, 95/29/CE (GU L 148,
pag. 52; in prosieguo: la "direttiva 91/628")], il Consiglio ha adottato
regole nell'ambito del trasporto di animali per eliminare gli ostacoli tecnici
agli scambi di animali vivi e consentire il buon funzionamento delle
organizzazioni di mercato, assicurando nel contempo un livello soddisfacente
di protezione degli animali in questione.

(…)

(6)      Il Consiglio ha invitato la Commissione il 19 giugno 2001 (...) a
presentare proposte per provvedere all'effettiva attuazione e garantire un
controllo rigoroso della legislazione comunitaria vigente, migliorare la
protezione e il benessere degli animali e prevenire l'insorgere e la
propagazione di malattie infettive degli animali e creare condizioni piu
rigorose per evitare dolore e sofferenza, al fine di salvaguardare il
benessere e la salute degli animali durante e dopo il trasporto.

(…)

(8)      Il comitato scientifico della salute e del benessere degli animali ha
adottato l'11 marzo 2002 un parere sul benessere degli animali durante il
trasporto. Sulla base di esso la legislazione comunitaria dovrebbe essere
modificata per tener conto delle nuove prove scientifiche, dando al tempo
stesso la priorita all'esigenza di assicurare adeguatamente nell'immediato
futuro l'attuabilita di detta legislazione.

(…)

(10)      Alla luce dell'esperienza acquisita nel contesto della direttiva
[91/628] per quanto concerne l'armonizzazione della legislazione comunitaria
sul trasporto di animali e date le difficolta incontrate a causa del diverso
recepimento di tale direttiva a livello nazionale, appare piu appropriato
stabilire regole comunitarie in tale ambito sotto forma di regolamento. In
attesa dell'adozione di disposizioni dettagliate per talune specie con
particolari esigenze e che costituiscono una parte molto limitata del
patrimonio zootecnico della Comunita, occorre consentire agli Stati membri di
stabilire o mantenere norme nazionali supplementari applicabili al trasporto
degli animali di dette specie.

(11)      Al fine di garantire un'applicazione coerente ed effettiva del
presente regolamento in tutta la Comunita in base al suo principio
fondamentale secondo cui gli animali non debbono essere trasportati in
condizioni tali da esporli a lesioni o a sofferenze inutili, e opportuno
elaborare disposizioni particolareggiate per far fronte alle particolari
esigenze che emergono in relazione ai vari tipi di trasporto. Siffatte
disposizioni particolareggiate dovrebbero essere interpretate ed applicate
conformemente al suddetto principio e aggiornate tempestivamente
ogniqualvolta, alla luce in particolare di nuovi pareri scientifici, non siano
piu tali da garantire la conformita con il suddetto principio per determinate
specie o tipi di trasporto».

4        Ai sensi dell'art. 1 del regolamento n. 1/2005:

«1.      Il presente regolamento si applica al trasporto di animali vertebrati
vivi all'interno della Comunita (…)

(…)

3.      Il presente regolamento non osta ad eventuali misure piu vincolanti degli Stati membri intese a migliorare il benessere degli animali durante i trasporti effettuati interamente sul loro territorio o durante i trasporti marittimi in partenza dal loro territorio. 

(…)».

5        L'art. 3 di tale regolamento, intitolato «Condizioni generali per il
trasporto di animali», cosi dispone:

«Nessuno e autorizzato a trasportare o a far trasportare animali in condizioni
tali da esporli a lesioni o a sofferenze inutili».

Inoltre sono soddisfatte le seguenti condizioni:

(…)

f)      (…) le condizioni di benessere degli animali sono controllate a
intervalli regolari e opportunamente preservate;

g)      agli animali e garantito un sufficiente spazio d'impiantito e
un'altezza sufficiente considerati la loro taglia e il viaggio previsto;

(…)».

6        Ai sensi dell'art. 6, n. 3, di detto regolamento:

«I trasportatori trasportano gli animali conformemente alle specifiche
tecniche di cui all'allegato I».

7        Il capo II dell'allegato I del regolamento n. 1/2005 contiene le
specifiche tecniche relative ai mezzi di trasporto. Il suo punto 1, che
raggruppa le disposizioni applicabili a tutti i mezzi di trasporto, e
formulato nei termini seguenti:

«1.1      I mezzi di trasporto, i contenitori e le loro attrezzature sono
concepiti, costruiti, mantenuti e usati in modo da:

(…)

f)      garantire l'accesso agli animali in modo da consentirne l'ispezione e
la cura;

(…)

1.2.      Nel compartimento destinato agli animali e a ciascuno dei suoi
livelli dev'essere garantito uno spazio sufficiente per assicurare che vi sia
una ventilazione adeguata sopra gli animali allorche questi si trovano in
posizione eretta naturale, senza impedire per nessun motivo il loro movimento
naturale.

(…)».

8        Il capo III di tale allegato riguarda le pratiche di trasporto. Il
suo punto 2, intitolato «Durante il trasporto», contiene la seguente
disposizione:

«2.1. Gli spazi messi a disposizione devono corrispondere almeno alle cifre
riportate, per quanto concerne gli animali e i rispettivi mezzi di trasporto,
nel capo VII».

9        Dedicato in particolare alla durata del viaggio, il capo V di detto
allegato, al suo punto 1, riguardante inter alia gli animali domestici della
specie suina, stabilisce le seguenti norme:

«(…)

1.2.      La durata di viaggio degli animali delle specie di cui (...) non
deve essere superiore a 8 ore.

1.3.      La durata massima del viaggio di cui al punto 1.2 puo essere
prolungata se si soddisfano le disposizioni addizionali di cui al capo VI.

(…)».

10      Detto capo VI contiene le disposizioni addizionali applicabili ai
viaggi di lunga durata, in particolare di animali domestici della specie
suina, esposte in quattro punti.

11      Il punto 1 di tale capo, che concerne tutti i viaggi di lunga durata,
elenca requisiti concernenti il tetto, il pavimento e la lettiera,
l'alimentazione e i divisori, nonche criteri minimi per talune specie. A tale
ultimo proposito, la sola condizione applicabile ai suini e che il peso degli
animali trasportati nell'ambito di un viaggio di lunga durata sia superiore a
10 kg, salvo se accompagnati dalla madre. I punti 2‑4 di detto capo riguardano
rispettivamente la riserva d'acqua per il trasporto in contenitori, la
ventilazione nonche il controllo della temperatura per i mezzi di trasporto su
strada e l'impiego di un sistema di navigazione.

12      Il capo VII del medesimo allegato I stabilisce le norme in materia di
densita di carico ed e formulato nei termini seguenti:

«Gli spazi disponibili per gli animali devono corrispondere almeno alle
dimensioni in appresso:

(…)

D.      Suini

Trasporto ferroviario e stradale

Tutti i suini devono almeno potersi coricare e restare naturalmente in
posizione eretta.

Per soddisfare questi requisiti minimi, durante il trasporto la densita di
carico dei suini del peso di 100 kg non dovrebbe essere superiore a 235 kg/m2.

Per la razza, le dimensioni e lo stato fisico dei suini puo essere necessario
aumentare la superficie al suolo minima richiesta. Essa puo essere aumentata
fino al 20% anche in base alle condizioni meteorologiche e alla durata del
viaggio.

(…)».

13      In conformita dell'art. 37 del regolamento n. 1/2005, le disposizioni
summenzionate sono applicabili, in linea di principio, a decorrere dal 5
gennaio 2007\. L'ultimo comma di tale articolo cosi dispone:

«Il presente regolamento e obbligatorio in tutti i suoi elementi e
direttamente applicabile in ciascuno degli Stati membri».

 La direttiva 91/628 e il regolamento (CE) n. 411/98

14      La direttiva 91/628 e stata abrogata dal regolamento n. 1/2005, in
conformita dell'art. 33 di quest'ultimo. Tale direttiva si applicava, in
particolare, al trasporto di animali domestici della specie suina all'interno
di uno Stato membro e/o da uno Stato membro ad un altro.

15      Per quanto riguarda in particolare i suini, l'allegato della direttiva
91/628, al suo capitolo I, lettera A, punto 2, lett. a) e b), enunciava i
requisiti da rispettare relativamente all'altezza minima dei compartimenti
destinati agli animali in termini simili a quelli che figurano nel regolamento
n. 1/2005.

16      Al capitolo VI di tale allegato, il punto 47 dello stesso riguardava
la densita di carico. La lettera D di tale punto, dedicata ai suini, era
formulata in termini identici a quelli della parte D del capo VII
dell'allegato I del regolamento n. 1/2005, riprodotto al punto 12 della
presente sentenza.

17      Il punto 48, che costituisce il capitolo VII di detto allegato,
relativo in particolare alla durata del viaggio, conteneva le seguenti
disposizioni:

«(…)

2.      La durata di viaggio [degli animali domestici della specie suina, inter alia] non deve essere superiore a 8 ore.

3.      La durata massima del viaggio di cui al punto 2 puo essere prolungata se per il veicolo di trasporto ricorrono le seguenti condizioni supplementari: 

(…)

-        accesso diretto agli animali;

(…)».

18      Adottato conformemente all'art. 13, n. 1, della direttiva 91/628, il
regolamento (CE) del Consiglio 16 febbraio 1998, n. 411, che stabilisce norme
complementari relative alla protezione degli animali applicabili agli
autoveicoli adibiti al trasporto di animali su percorsi di durata superiore a
otto ore (GU L 52, pag. 8), e entrato in vigore il 1° luglio 1999\. Ai sensi
del suo art. 1, in combinato disposto con il punto 3 del suo allegato, detto
regolamento disponeva che tali veicoli, quando sono utilizzati per il
trasporto in particolare di suini, sono «attrezzati in modo da consentire in
qualsiasi momento un accesso diretto a tutti gli animali trasportati per
poterli ispezionare e prestare loro tutte le cure adeguate».

19      Il regolamento n. 411/98 e stato anch'esso abrogato dal regolamento n.
1/2005, ai sensi dell'art. 33 di quest'ultimo.

20      Nella sentenza 8 maggio 2008, causa C‑491/06, Danske Svineproducenter
(Racc. pag. I‑3339), la Corte ha dichiarato:

«1)      Una normativa nazionale (...) contenente valori numerici per quanto
attiene all'altezza dei compartimenti degli animali affinche i trasportatori
possano fare riferimento a norme piu precise rispetto a quelle indicate dalla
direttiva 91/628 (...) puo rientrare nel margine di discrezionalita attribuito
agli Stati membri dall'art. 249 CE, a condizione che tale normativa, volta al
rispetto dell'obiettivo di protezione degli animali durante il trasporto
perseguito da tale direttiva (...) non impedisca, in violazione del principio
di proporzionalita, il conseguimento degli obiettivi di eliminazione degli
ostacoli tecnici agli scambi di animali vivi e di buon funzionamento delle
organizzazioni di mercato, perseguiti anche essi dalla detta direttiva (...).
Spetta al giudice del rinvio accertare se la detta normativa rispetti tali
principi.

2)      Il capitolo VI, punto 47, parte D, dell'allegato alla direttiva 91/628
(...) deve essere interpretato nel senso che uno Stato membro e autorizzato ad
istituire un regime nazionale secondo cui, in caso di trasporto di durata
superiore ad otto ore, la superficie disponibile per animali e quantomeno pari
a 0,50 m2 per suini di 100 kg».

  _Il diritto nazionale_

21      Il decreto n. 1729/2006 impone il rispetto di talune norme per il
trasporto di suini.

22      Per quanto attiene all'altezza minima dei compartimenti, l'art. 9, n.
1, di tale decreto cosi dispone:

«1\. In caso di trasporto di suini del peso di 40 kg e oltre, l'altezza
interna di ciascun piano di carico - calcolata dal punto piu alto del pianale
al punto piu basso del soffitto (ad esempio, bordo inferiore di eventuali
travi o montanti) - deve rispondere ai seguenti requisiti minimi:

Peso medio [(in kg)]

|

Altezza interna con sistema di ventilazione meccanica

|

Altezza interna con diverso sistema di ventilazione  
  
---|---|---  
  
40

|

74 cm

|

89 cm  
  
50

|

77 cm

|

92 cm  
  
70

|

84 cm

|

99 cm  
  
90

|

90 cm

|

105 cm  
  
100

|

92 cm

|

107 cm  
  
110

|

95 cm

|

110 cm  
  
130

|

99 cm

|

114 cm  
  
150

|

103 cm

|

118 cm  
  
170

|

106 cm

|

121 cm  
  
190

|

109 cm

|

124 cm  
  
210

|

111 cm

|

126 cm  
  
230

|

112 cm

|

127 cm»  
  
  

23      Il n. 5 del medesimo articolo disciplina l'altezza per l'ispezione in
caso di viaggio di durata superiore a otto ore nei termini seguenti:

«Se la durata complessiva del trasporto di suini del peso di 40 kg o oltre
eccede le 8 ore, il mezzo di trasporto utilizzato deve essere attrezzato in
modo tale da garantire, in ogni momento, il rispetto di un'altezza interna per
ispezioni di almeno 140 cm per ogni piano, misurato dal punto piu alto del
pianale fino al punto piu basso del soffitto (ad esempio, bordo inferiore di
eventuali travi o montanti), ad esempio, mediante un tetto amovibile combinato
con piani di carico mobili, o strutture analoghe. Nel predisporre l'altezza
interna di 140 cm per ispezioni, nel caso di trasporto di animali su piu
piani, per gli altri piani deve essere rispettata quantomeno l'altezza minima
netta di cui al menzionato paragrafo 1».

24      Le norme in materia di densita di carico sono previste dall'allegato 2
del decreto n. 1729/2006, la cui parte D, dedicata ai suini, e formulata come
segue:

«Trasporto ferroviario e trasporto stradale, inclusi autorimorchi

1.      Trasporto di durata inferiore a otto ore:

Peso vivo (in kg)

|

Superficie (in m2) per animale  
  
---|---  
  
25

|

0,17  
  
50

|

0,26  
  
75

|

0,33  
  
100

|

0,42  
  
200

|

0,70  
  
250 o oltre

|

0,80  
  
  

Puo rendersi necessario aumentare la superficie minima indicata supra in
considerazione della razza, delle dimensioni e dello stato di salute
dell'animale. Puo anche rendersi necessario un aumento della superficie fino
al venti per cento in base alle condizioni atmosferiche e alla durata del
trasporto.

2.      Trasporto di durata superiore a otto ore:

Peso vivo (in kg)

|

Superficie (in m2) per animale  
  
---|---  
  
25

|

0,20  
  
50

|

0,31  
  
75

|

0,39  
  
100

|

0,50  
  
200

|

0,84  
  
250 o oltre

|

0,96  
  
(…)».

25      L'art. 36, n. 4, secondo comma, di detto decreto contiene una
disposizione transitoria di cui i trasportatori potevano avvalersi fino al 15
agosto 2010 per gli autoveicoli immatricolati entro e non oltre il 15 agosto
2005\. Secondo tale disposizione:

«In caso di trasporto [di durata superiore a otto ore] di suini di 40 Kg o
oltre, l'altezza interna tra ciascun piano di carico - calcolata dal punto piu
alto del pianale fino al punto piu basso del soffitto (ad esempio, bordo
inferiore di eventuali travi o montanti) - deve rispondere ai seguenti
requisiti minimi:

Peso medio in kg

|

Altezza interna con sistema di ventilazione meccanica

|

Altezza interna con diverso sistema di ventilazione  
  
---|---|---  
  
Suini del peso da 40 kg a 110 kg

|

100 cm

|

107 cm  
  
Suini del peso da 110 kg a 150 kg

|

110 cm

|

118 cm  
  
Suini del peso da 150 kg a 230 kg

|

112 cm

|

127 cm  
  
Suini di peso superiore a 230 kg

|

> 112 cm

|

> 127 cm»  
  
  

  **Causa principale e questione pregiudiziale**

26      Il 14 maggio 2005, la Danske Svineproducenter ha proposto dinanzi al
Vestre Landsret (Corte della regione occidentale) un ricorso contro lo
Justitsministeriet, sostenendo che la normativa danese relativa al trasporto
di animali in vigore prima del decreto n. 1729/2006 prevedeva, per il
trasporto di suini, alcune norme relative all'altezza minima dei
compartimenti, all'altezza minima per l'ispezione e alla densita massima di
carico, incompatibili con varie norme di diritto comunitario, e in particolare
a disposizioni della direttiva 91/628. In seguito a un primo rinvio
pregiudiziale, la Corte si e pronunciata sull'interpretazione, in proposito,
di tale direttiva nella citata sentenza Danske Svineproducenter, nei termini
riportati al punto 20 della presente sentenza.

27      Nell'ambito del medesimo procedimento pendente dinanzi al giudice del
rinvio, la ricorrente nella causa principale ha in seguito sostenuto che le
norme simili contenute nel decreto n. 1729/2006, ormai vigenti, sono in
contrasto con il regolamento n. 1/2005.

28      In tale contesto, il Vestre Landsret ha nuovamente deciso di
sospendere il procedimento e di sottoporre alla Corte la seguente questione
pregiudiziale:

«Se l'art. [288, secondo comma,] TFUE e l'art. 37 del regolamento (…) n.
1/2005 (…) nonche l'art. 3, [secondo comma,] lett. f) e g), [di tale
regolamento] in combinato disposto con il capo II, punti 1.1, lett. f), e 1.2,
[dell'allegato I dello stesso] e l'art. 3, [secondo comma,] lett. g), [del
medesimo regolamento] in combinato disposto con il capo VII, parte D, di
[tale] allegato (…) debbano essere interpretati nel senso che ostano
all'adozione, da parte di uno Stato membro, di norme nazionali che prevedano
requisiti dettagliati [in materia di trasporto stradale di suini] per
l'altezza interna di trasporto, per l'altezza per ispezioni e per la densita
di carico».

  **Sulla questione pregiudiziale**

  _Osservazioni preliminairi_

29      La Danske Svineproducenter e l'Union europeenne du commerce de betail
et de la viande chiedono alla Corte di riformulare la questione sollevata dal
giudice del rinvio in modo tale da ampliarne o precisarne la portata.

30      Pertanto, da un lato, la ricorrente nella causa principale invita la
Corte a risolvere tre questioni corrispondenti a quelle sollevate nell'ambito
del rinvio pregiudiziale che ha dato luogo alla citata sentenza Danske
Svineproducenter.

31      D'altro lato, l'Union europeenne du commerce de betail et de la viande
suggerisce di riformulare la questione pregiudiziale in maniera da
ricomprendervi anche il principio di libera circolazione delle merci, il
principio di leale collaborazione e l'art. 30, n. 2, del regolamento n.
1/2005. Sarebbe d'altronde necessario far rientrare in tale questione norme
nazionali che prevedono non requisiti dettagliati, ma valori numerici che non
compaiono nel regolamento.

32      A tale proposito, occorre ricordare che, nell'ambito della
cooperazione tra la Corte e gli organi giurisdizionali nazionali quale
prevista dall'art. 267 TFUE, spetta unicamente al giudice nazionale, il quale
e investito della controversia e deve assumersi la responsabilita della futura
pronuncia giurisdizionale, valutare, alla luce delle peculiarita della causa
dinanzi ad esso pendente, sia la necessita di una decisione in via
pregiudiziale ai fini della pronuncia della propria sentenza sia la rilevanza
delle questioni che esso propone alla Corte. La facolta di determinare le
questioni da sottoporre a quest'ultima e quindi riservata al giudice nazionale
e le parti nella causa principale non possono modificarne il tenore (v., in
particolare, sentenza 15 ottobre 2009, causa C‑138/08, Hochtief e Linde-Kca-
Dresden, Racc. pag. I‑9889, punti 20 e 21 nonche giurisprudenza ivi citata).

33      Peraltro, una modifica delle questioni pregiudiziali sotto il profilo
sostanziale o una risposta alle questioni complementari menzionate nelle
osservazioni della ricorrente nella causa principale sarebbe incompatibile con
l'obbligo della Corte di dare ai governi degli Stati membri e alle parti
interessate la possibilita di presentare osservazioni ai sensi dell'art. 23
del suo Statuto, tenuto conto del fatto che, in base alla suddetta
disposizione, agli interessati vengono notificate solo le decisioni di rinvio
(v, in tal senso, sentenza Hochtief e Linde-Kca-Dresden, cit., punto 22 e
giurisprudenza ivi citata).

34      Ne consegue che la Corte non puo accogliere le domande di
riformulazione della questione pregiudiziale presentate dalla Danske
Svineproducenter e dall'Union europeenne du commerce de betail et de la
viande.

35      Non occorre peraltro accogliere la domanda di riapertura del
procedimento presentata dalla Danske Svineproducenter, pervenuta presso la
cancelleria della Corte il 9 dicembre 2011. Infatti, da un lato, tale domanda
e sostanzialmente basata sulla sentenza con la quale lo Højesteret (Corte
suprema) avrebbe respinto il ricorso che tale parte nel procedimento
principale aveva proposto contro la decisione di rinvio al fine di ottenere
che fossero sottoposte alla Corte questioni pregiudiziali integrative di
quella contenuta nella presente decisione. Orbene, siffatta circostanza e di
per se irrilevante nel presente rinvio pregiudiziale. Dall'altro, per quanto
attiene al riferimento alla sentenza 6 ottobre 2011, causa C 381/10, Astrid
Preissl (non ancora pubblicata nella Raccolta), si deve constatare che nessuna
motivazione indica perche tale sentenza giustificherebbe la riapertura del
procedimento nell'ambito del rinvio pregiudiziale in esame.

  _Risposta della Corte_

36      Con la sua questione, il giudice del rinvio chiede alla Corte, in
sostanza, se il regolamento n. 1/2005 debba essere interpretato nel senso che
osta all'adozione, da parte di uno Stato membro, di misure che stabiliscono,
per il trasporto stradale di suini, norme numeriche relative, in primo luogo,
all'altezza interna dei compartimenti destinati agli animali, in secondo
luogo, all'ispezione degli animali durante il viaggio e, in terzo luogo, alla
superficie disponibile per animale, norme che possono variare, se del caso, a
seconda che disciplinino viaggi di durata superiore o inferiore a otto ore.
Detto giudice opera una correlazione precisa tra tali norme e,
rispettivamente, l'art. 3, secondo comma, lett. g), in combinato disposto con
l'allegato I, capo II, punto 1.2, l'art. 3, secondo comma, lett. f), in
combinato disposto con l'allegato I, capo II, punto 1.1, lett. f), e l'art. 3,
secondo comma, lett. g), in combinato disposto con l'allegato I, capo VII,
parte D, di detto regolamento.

37      Tuttavia, mediante la formulazione della sua questione, letta alla
luce degli sviluppi della decisione di rinvio, detto giudice sottolinea che,
nella citata sentenza Danske Svineproducenter, la Corte si e gia pronunciata
sulla compatibilita di misure nazionali come quelle di cui alla causa
principale con la direttiva 91/628, le cui disposizioni presentano evidenti
analogie con quelle del regolamento n. 1/2005 per quanto riguarda gli aspetti
interessati da tali misure. In tale contesto, il Vestre Landsret si interroga
sull'eventuale incidenza del fatto che la materia sia ormai disciplinata a
livello dell'Unione da un regolamento, e non piu da una direttiva, quanto alla
possibilita per gli Stati membri di continuare a emanare misure di questo
tipo.

38      A tale proposito, si deve rilevare che, ai sensi dell'art. 288,
secondo e terzo comma, TFUE, mentre le direttive vincolano gli Stati membri
per quanto attiene al risultato da raggiungere, salva restando la competenza
degli organi nazionali in merito alla forma e ai mezzi, i regolamenti sono
obbligatori in tutti i loro elementi e sono direttamente applicabili negli
Stati membri.

39      Pertanto, a causa della loro stessa natura e della loro funzione
nell'ambito delle fonti del diritto dell'Unione, le disposizioni dei
regolamenti producono in genere effetti immediati negli ordinamenti giuridici
nazionali senza che le autorita nazionali debbano adottare misure di
attuazione (v. sentenza 24 giugno 2004, causa C‑278/02, Handlbauer, Racc. pag.
I‑6171, punto 25 e giurisprudenza ivi citata).

40      Tuttavia, alcune delle loro disposizioni possono richiedere, per la
loro attuazione, l'adozione di misure di applicazione da parte degli Stati
membri (sentenza Handlbauer, cit., punto 26 e giurisprudenza ivi citata).

41      Da una costante giurisprudenza emerge peraltro che gli Stati membri
possono adottare norme di attuazione di un regolamento se queste non
ostacolano la sua applicabilita diretta, se non dissimulano la sua natura
comunitaria e se precisano l'esercizio del margine discrezionale ad essi
conferito da tale regolamento pur rimanendo nei limiti delle sue disposizioni
(sentenza 14 ottobre 2004, causa C‑113/02, Commissione/Paesi Bassi, Racc. pag.
I‑9707, punto 16 e giurisprudenza ivi citata).

42      Pertanto, il fatto che la normativa dell'Unione in materia di
protezione degli animali durante il trasporto sia ora contenuta in un
regolamento non significa necessariamente che qualsiasi misura nazionale di
applicazione di tale regolamento sia ora abolita.

43      Per stabilire se una misura nazionale di applicazione del regolamento
n. 1/2005 sia conforme al diritto dell'Unione occorre dunque fare riferimento
alle disposizioni pertinenti di tale regolamento, al fine di verificare se
tali disposizioni, interpretate alla luce degli obiettivi di quest'ultimo,
vietino, impongano o consentano agli Stati membri di emanare talune misure di
applicazione e, in particolare in quest'ultima ipotesi, se la misura di cui
trattasi rientri nel margine di discrezionalita riconosciuto a ciascuno Stato
membro.

44      Per quanto attiene agli obiettivi del regolamento n. 1/2005, occorre
rilevare che, se e certamente vero che l'eliminazione degli ostacoli tecnici
agli scambi di animali vivi e il buon funzionamento delle organizzazioni di
mercato, menzionati al secondo 'considerando'di detto regolamento, rientrano
nella finalita di quest'ultimo allo stesso modo in cui rientrerebbero in
quella della direttiva 91/628, di cui esso e il prolungamento, dal secondo,
sesto e undicesimo 'considerando' di detto regolamento emerge tuttavia che, al
pari della richiamata direttiva, il suo obiettivo principale risiede nella
protezione degli animali durante il trasporto. A tale proposito, quanto
constatato al punto 29 della citata sentenza Danske Svineproducenter per
quanto concerne gli obiettivi di tale direttiva rimane quindi valido per il
regolamento n. 1/2005.

45      È alla luce di tali considerazioni che va esaminata la compatibilita
con tale regolamento di misure nazionali come quelle di cui alla causa
principale, che stabiliscono, per il trasporto stradale di suini, norme
numeriche relative all'altezza interna dei compartimenti, all'ispezione degli
animali durante il viaggio e alla superficie disponibile per animale.

 Altezza interna dei compartimenti

46      Per quanto riguarda l'altezza interna dei compartimenti destinati agli
animali degli autoveicoli utilizzati per il trasporto di suini, la normativa
di cui trattasi nella causa principale contiene due tipi distinti di norme. Da
un lato, l'art. 9, n. 1, del decreto n. 1729/2006, che e applicabile
indipendentemente dalla durata del viaggio, stabilisce norme relative
all'altezza interna minima dei compartimenti a seconda del peso degli animali
trasportati. Dall'altro, l'art. 36, n. 4, di tale decreto dispone, a titolo
transitorio, norme della stessa natura, ma piu rigorose, che sono pero
applicabili soltanto ai viaggi superiori a otto ore. Tali norme sono identiche
a quelle esaminate nell'ambito della citata sentenza Danske Svineproducenter,
come emerge dai punti 14, 15 e 34 della medesima.

47      Tale aspetto del trasporto stradale di suini e disciplinato dall'art.
3, secondo comma, lett. g), del regolamento n. 1/2005, nonche dai capi II,
punto 1.2, e VII, parte D, prima frase, del suo allegato I. Da tutte queste
disposizioni discende che, negli autoveicoli utilizzati per il trasporto di
suini, l'altezza interna dei compartimenti destinati agli animali dev'essere
sufficiente affinche essi possano stare naturalmente in posizione eretta,
tenuto conto della loro dimensione e del viaggio previsto, e che sia garantita
una ventilazione adeguata sopra gli animali allorche questi si trovano in
posizione eretta naturale, senza che sia impedito il loro movimento naturale.
Come dichiarato al punto 15 della presente sentenza, tali disposizioni sono
simili a quelle della direttiva 91/628, interpretata dalla citata sentenza
Danske Svineproducenter.

48      Poiche tale regolamento non stabilisce in maniera precisa l'altezza
dei compartimenti interni, ed essendo le sue disposizioni pertinenti in
materia simili a quelle della direttiva 91/628, va riconosciuto agli Stati
membri, a tale riguardo, un certo margine di discrezionalita, identico a
quello che e stato loro riconosciuto nell'ambito di tale direttiva da detta
sentenza.

49      Peraltro, come sostenuto dal governo danese, l'adozione da parte di
uno Stato membro di norme che precisano in concreto, a livello nazionale, la
portata di requisiti formulati in termini generali dal regolamento n. 1/2005 e
tale da rafforzare la certezza del diritto, in quanto tali norme stabiliscono
criteri che aumentano la prevedibilita dei requisiti di tale regolamento e
che, cosi facendo, contribuiscono tanto al rispetto di questi ultimi da parte
degli operatori economici interessati, quanto all'efficacia e all'obiettivita
dei controlli che tutte le autorita competenti devono effettuare a tal fine.

50      L'adozione di misure nazionali che stabiliscono norme numeriche
relative all'altezza interna dei compartimenti non e quindi, di per se,
contraria a detto regolamento.

51      Tali norme devono comunque essere conformi sia alle disposizioni e
agli obiettivi del regolamento n. 1/2005, sia ai principi generali del diritto
dell'Unione, in particolare al principio di proporzionalita.

52      Tale principio, che deve essere rispettato in particolare dalle
autorita legislative e di regolamentazione degli Stati membri in sede di
applicazione del diritto dell'Unione, esige che i mezzi approntati da una
disposizione siano idonei a realizzare l'obiettivo perseguito e non vadano
oltre quanto e necessario per raggiungerlo (v., in tal senso, sentenza 24
giugno 2010, causa C‑375/08, Pontini e a., Racc. pag. I‑5767, punto 87 e
giurisprudenza ivi citata). Detto principio comporta tra l'altro che, in
presenza di una normativa dell'Unione che persegue piu obiettivi di cui uno
principale, uno Stato membro che adotta una norma nei limiti del margine di
discrezionalita conferitogli da una disposizione di tale normativa deve
rispettare tale obiettivo principale senza impedire la realizzazione degli
altri obiettivi di detta normativa. Pertanto, rispetto a tali altri obiettivi,
una norma nazionale di questo tipo dev'essere idonea ad assicurare la
realizzazione di detto obiettivo principale e non andare oltre quanto
necessario per raggiungerlo (v., per analogia, sentenza Danske
Svineproducenter, cit., punti 31, 32 e 40).

53      Occorre procedere a una verifica sotto tali diversi profili per
ciascuno dei due tipi di norme di cui trattasi in questa sede.

54      Per quanto concerne, in primo luogo, disposizioni che precisano
l'altezza interna minima dei compartimenti come quelle di cui trattasi nella
causa principale, si deve necessariamente dichiarare che le norme che esse
stabiliscono sono idonee a realizzare l'obiettivo principale della protezione
degli animali durante il trasporto, perseguito dal regolamento n. 1/2005 (v.,
per analogia, sentenza Danske Svineproducenter, cit., punto 46).

55      Occorre tuttavia osservare che norme di questo tipo, essendo destinate
ad applicarsi a qualsiasi trasporto di suini effettuato, per lo meno in parte,
sul territorio dello Stato membro che le stabilisce, possono pregiudicare la
realizzazione degli obiettivi dell'eliminazione degli ostacoli tecnici agli
scambi di animali vivi e del buon funzionamento delle organizzazioni di
mercato perseguiti anche dal regolamento n. 1/2005. Pertanto, occorre
verificare che, rispetto a tali obiettivi, norme di questo tipo siano
necessarie e proporzionate all'obiettivo principale di protezione degli
animali durante il trasporto perseguito da tale regolamento, senza che la loro
applicazione limiti la libera circolazione delle merci tanto all'importazione
quanto all'esportazione (v., per analogia, sentenza Danske Svineproducenter,
cit., punto 43) in maniera sproporzionata (v., per analogia, sentenza 25
febbraio 2010, causa C‑562/08, Muller Fleisch, Racc. pag. I‑1391, punti 38 e
42).

56      Pertanto, norme numeriche riguardanti l'altezza interna minima dei
compartimenti come quelle stabilite dal decreto n. 1729/2006 devono essere
proporzionate all'obiettivo di protezione degli animali durante il trasporto e
non andare oltre quanto necessario per conseguirlo.

57      A tale proposito si deve, in particolare, verificare che dette norme
non vadano oltre quanto necessario per conseguire l'obiettivo di protezione
del benessere degli animali durante il trasporto come definito dalle
disposizioni del regolamento n. 1/2005, secondo le quali, da un lato, tutti i
suini devono poter restare in posizione eretta naturale e, dall'altro,
all'interno del compartimento e a ciascuno dei suoi livelli dev'essere
garantito uno spazio sufficiente per assicurare che vi sia una ventilazione
adeguata sopra gli animali allorche questi si trovano in posizione eretta
naturale, senza impedire per nessun motivo il loro movimento naturale.

58      Inoltre, occorre altresi verificare che dette norme non provochino
costi aggiuntivi o difficolta tecniche che possano svantaggiare vuoi i
produttori dello Stato membro che le ha adottate, vuoi i produttori degli
altri Stati membri che intendano esportare i loro prodotti verso o attraverso
il primo Stato membro (v. per analogia, sentenza Danske Svineproducenter,
cit., punto 45).

59      Poiche il fascicolo presentato alla Corte non contiene elementi di
valutazione, spetta al giudice del rinvio effettuare le verifiche necessarie a
tale riguardo, tenendo conto degli standard generalmente accettati, nel
rispetto del regolamento n. 1/2005, dagli Stati membri diversi da quello da
cui provengono tali norme.

60      Occorre tuttavia rilevare sin d'ora che norme concernenti l'altezza
interna minima dei compartimenti per viaggi di durata superiore a otto ore,
come quelle enunciate nella disciplina transitoria di cui all'art. 36, n. 4,
del decreto n. 1729/2006, non possono considerarsi proporzionate, in quanto lo
stesso Stato membro ha adottato, d'altro canto, norme meno rigorose, come
quelle di cui all'art. 9, n. 1, di tale decreto, nell'ambito del regime di
diritto comune.

 Ispezione degli animali durante il viaggio

61      In conformita dell'art. 9, n. 5, del decreto n. 1729/2006, gli
autoveicoli destinati al trasporto di suini il cui peso supera i 40 kg per
viaggi di durata superiore a otto ore devono essere concepiti in maniera tale
da garantire, in ogni momento, il rispetto di un'altezza interna per ispezioni
di almeno 140 cm per ciascun piano.

62      A tale proposito, il regolamento n. 1/2005 prevede, all'art. 3,
secondo comma, lett. f), in combinato disposto con il capo II, punto 1.1,
lett. f), del suo allegato I, che i mezzi di trasporto destinati al trasporto
di animali devono essere concepiti in modo da consentire un accesso agli
animali al fine di controllare a intervalli regolari le loro condizioni di
benessere. Orbene, si deve constatare che, a differenza di quanto disponeva il
regime disciplinato dalla direttiva 91/628 e dal regolamento n. 411/98, le
disposizioni del regolamento n. 1/2005 relative all'ispezione degli animali
durante il trasporto sono applicabili a tutti i mezzi di trasporto,
indipendentemente dalla durata del viaggio.

63      Di conseguenza, una misura nazionale che stabilisce requisiti
specifici in tale materia applicabili ai soli viaggi la cui durata eccede otto
ore e in contrasto con dette disposizioni del regolamento n. 1/2005, dato che
un accesso agli animali al fine di controllare a intervalli regolari le loro
condizioni di benessere dev'essere previsto per qualsiasi viaggio.

64      Inoltre, si deve aggiungere che, come emerge, mutatis mutandis, dai
punti 54‑59 della presente sentenza, norme numeriche che stabiliscono
un'altezza minima per l'ispezione onde consentire un tale accesso devono
rispondere agli obiettivi del regolamento n. 1/2005 ed essere proporzionate a
questi ultimi.

 Superficie disponibile per animale

65      Conformemente all'allegato 2, parte D, punti 1 e 2, del decreto n.
1729/2006, in caso di trasporto stradale di suini, gli animali devono disporre
di una superficie minima variabile a seconda del loro peso, superficie che
corrisponde, per un suino di 100 kg, a 0,42 m2 quando la durata del viaggio e
inferiore a otto ore, e a 0,50 m2 per i viaggi di durata superiore.

66      Tale aspetto del trasporto di animali vivi e disciplinato dall'art. 3,
secondo comma, lett. g), del regolamento n. 1/2005, ai sensi del quale «agli
animali e garantito un sufficiente spazio d'impiantito (...) considerati la
loro taglia e il viaggio previsto». Per quanto riguarda, in particolare, i
suini, l'allegato I, capo VII, parte D, di tale regolamento precisa che, per
consentire a questi ultimi di coricarsi e di restare naturalmente in posizione
eretta, «la densita di carico dei suini del peso di 100 kg non dovrebbe essere
superiore a 235 kg/m2»; tale superficie al suolo, considerata minima, puo
essere aumentata del 20% a seconda, in particolare, della durata del viaggio.
Per animali di 100 kg, tali valori corrispondono rispettivamente a una
superficie disponibile di 0,42 m2 e di 0,50 m2.

67      Si deve pertanto dichiarare che norme numeriche relative alla densita
massima di carico come quelle riportate nell'allegato 2, punti 1 e 2, del
decreto n. 1729/2006 sono conformi alle norme minime e massime prescritte dal
regolamento n. 1/2005 (v., per analogia, sentenza Danske Svineproducenter,
cit., punto 50).

68      Alla luce di tutte le considerazioni che precedono, occorre risolvere
la questione sollevata dichiarando che il regolamento n. 1/2005 dev'essere
interpretato nel senso che:

-        tale regolamento non osta all'adozione, da parte di uno Stato membro, di norme applicabili al trasporto stradale di suini, le quali, al fine di rafforzare la certezza del diritto, precisano, nel rispetto dell'obiettivo di protezione del benessere degli animali e senza stabilire criteri eccessivi in materia, i requisiti previsti da detto regolamento per quanto concerne l'altezza interna minima dei compartimenti destinati agli animali, purche tali norme non provochino costi aggiuntivi o difficolta tecniche tali da svantaggiare vuoi i produttori dello Stato membro che ha adottato dette norme, vuoi i produttori degli altri Stati membri che intendano esportare i loro prodotti verso o attraverso il primo Stato membro, circostanza che spetta al giudice del rinvio verificare; non possono tuttavia considerarsi proporzionate norme come quelle enunciate nella disciplina transitoria di cui all'art. 36, n. 4, del decreto n. 1729/2006, laddove lo stesso Stato membro abbia adottato norme meno rigorose, come quelle di cui all'art. 9, n. 1, di tale decreto, nell'ambito del regime di diritto comune; 

-        tale regolamento osta all'adozione, da parte di uno Stato membro, di norme applicabili al trasporto stradale di suini volte a precisare i requisiti previsti da detto regolamento per quanto riguarda l'accesso agli animali, al fine di controllare a intervalli regolari le loro condizioni di benessere esclusivamente per i viaggi di durata superiore a otto ore, e 

-        tale regolamento non osta all'adozione, da parte di uno Stato membro, di norme secondo le quali, in caso di trasporto stradale di suini, gli animali devono disporre di una superficie minima variabile a seconda del loro peso, superficie che corrisponde, per un animale di 100 kg, a 0,42 m2 quando la durata del viaggio e inferiore a otto ore e a 0,50 m2 per i viaggi di durata superiore. 

  **Sulle spese**

69      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**Il regolamento (CE) del Consiglio 22 dicembre 2004, n.  1/2005, sulla
protezione degli animali durante il trasporto e le operazioni correlate che
modifica le direttive 64/432/CEE e 93/119/CE e il regolamento (CE) n. 1255/97,
dev'essere interpretato nel senso che:**

-         **tale regolamento non osta all 'adozione, da parte di uno Stato membro, di norme applicabili al trasporto stradale di suini, le quali, al fine di rafforzare la certezza del diritto, precisano, nel rispetto dell'obiettivo di protezione del benessere degli animali e senza stabilire criteri eccessivi in materia, i requisiti previsti da detto regolamento per quanto concerne l'altezza interna minima dei compartimenti destinati agli animali, purche tali norme non provochino costi aggiuntivi o difficolta tecniche tali da svantaggiare vuoi i produttori dello Stato membro che ha adottato dette norme, vuoi i produttori degli altri Stati membri che intendano esportare i loro prodotti verso o attraverso il primo Stato membro, circostanza che spetta al giudice del rinvio verificare; non possono tuttavia considerarsi proporzionate norme come quelle enunciate nella disciplina transitoria di cui all'art. 36, n. 4, del decreto 21 dicembre 2006, n. 1729, concernente la protezione degli animali durante il trasporto, laddove lo stesso Stato membro abbia adottato norme meno rigorose, come quelle di cui all'art. 9, n. 1, di tale decreto, nell'ambito del regime di diritto comune;**

-         **tale regolamento osta all 'adozione, da parte di uno Stato membro, di norme applicabili al trasporto stradale di suini volte a precisare i requisiti previsti da detto regolamento per quanto riguarda l'accesso agli animali al fine di controllare a intervalli regolari le loro condizioni di benessere esclusivamente per i viaggi di durata superiore a otto ore, e**

-         **tale regolamento non osta all 'adozione, da parte di uno Stato membro, di norme secondo le quali, in caso di trasporto stradale di suini, gli animali devono disporre di una superficie minima variabile a seconda del loro peso, superficie che corrisponde, per un animale di 100 kg, a 0,42 m2 quando la durata del viaggio e inferiore a otto ore e a 0,50 m2 per i viaggi di durata superiore.**

Firme

* * *

* Lingua processuale: il danese. 


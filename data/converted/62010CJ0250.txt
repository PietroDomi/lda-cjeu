

  

  

  

  

**Sentenza della Corte (Quarta Sezione) 21 dicembre 2011 - Haltergemeinschaft
LBL / Hauptzollamt Dusseldorf**

**(causa C ‑250/10)**

«Direttiva 2003/96/CE - Tassazione dei prodotti energetici e dell'energia
elettrica - Art. 14, n. 1, lett. b) - Esenzione dei prodotti energetici
utilizzati quali carburanti o combustibili per la navigazione aerea -
Carburante messo a disposizione dal noleggiatore di un aeromobile utilizzato
dal noleggiatario dell'aeromobile medesimo per voli effettuati a fini diversi
dalla prestazione di un servizio aereo a titolo oneroso»

Disposizioni tributarie - Armonizzazione delle legislazioni - Tassazione dei
prodotti energetici e dell'elettricita - Esenzione dei prodotti forniti ai
fini dell'utilizzazione quali carburanti o combustibili per la navigazione
aerea diversa dall'aviazione di diporto privato - Portata - Locazione o
noleggio di un aeromobile a un'impresa per i propri fini commerciali diversi
dalla prestazione di un servizio aereo a titolo oneroso - Esclusione
[Direttiva del Consiglio 2003/96, art. 14, n. 1, lett. b)] (v. punti 25-26 e
dispositivo)

**Oggetto**

| Domanda di pronuncia pregiudiziale - Finanzgericht Dusseldorf -
Interpretazione dell'art. 14, n. 1, lett. b), della direttiva del Consiglio 27
ottobre 2003, 2003/96/CE, che ristruttura il quadro comunitario per la
tassazione dei prodotti energetici e dell'elettricita (GU L 283, pag. 51) -
Portata dell'esenzione prevista per i prodotti energetici forniti ai fini
dell'utilizzazione quali carburanti o commestibili per la navigazione aerea -
Esenzione del carburante messo a disposizione dal locatore o noleggiatore di
un aeromobile, che non sia un'impresa di navigazione aerea, ed utilizzato dai
locatari dell'aeromobile per i voli da essi effettuati a fini commerciali.  
---|---  
  
**Dispositivo**

L'art. 14, n. 1, lett. b), della direttiva del Consiglio 27 ottobre 2003,
2003/96/CE, che ristruttura il quadro comunitario per la tassazione dei
prodotti energetici e dell'elettricita, dev'essere interpretato nel senso che
un'impresa, come quella di cui e causa nel procedimento principale, qualora
conceda in locazione o noleggio un aeromobile ad essa appartenente, unitamente
al carburante, ad imprese le cui operazioni di navigazione aerea non siano
direttamente finalizzate alla prestazione, da parte delle imprese medesime, di
servizi aerei a titolo oneroso, non puo beneficiare dell'esenzione dalla tassa
sui prodotti energetici forniti ai fini dell'utilizzazione quali carburanti o
combustibili per la navigazione aerea diversa dall'aviazione di diporto
privato, prevista da detta disposizione.


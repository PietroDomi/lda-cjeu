

SENTENZA DELLA CORTE (Ottava Sezione)

17 ottobre 2013 (*)

«Inadempimento di uno Stato -- Aiuti di Stato -- Aiuto concesso dalla
Repubblica italiana in favore dell'Alcoa Trasformazioni -- Decisione
2010/460/CE della Commissione che dichiara l'incompatibilita di tale aiuto e
ne ordina il recupero -- Omessa esecuzione entro il termine impartito»

Nella causa C‑344/12,

avente ad oggetto il ricorso per inadempimento, ai sensi dell'articolo 108,
paragrafo 2, TFUE, proposto il 18 luglio 2012,

**Commissione europea,** rappresentata da G. Conte e D. Grespan, in qualita di
agenti, con domicilio eletto in Lussemburgo,

ricorrente,

contro

**Repubblica italiana,** rappresentata da G. Palmieri, in qualita di agente,
assistita da C. Gerardis, avvocato dello Stato, con domicilio eletto in
Lussemburgo,

convenuta,

LA CORTE (Ottava Sezione),

composta da C.G. Fernlund (relatore), presidente dell'Ottava Sezione, facente
funzione di presidente di sezione, C. Toader e E. Jarašiūnas, giudici,

avvocato generale: Y. Bot

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il suo ricorso, la Commissione europea chiede alla Corte di
dichiarare che la Repubblica italiana, non avendo adottato, entro i termini
impartiti, tutte le misure necessarie per attuare la decisione 2010/460/CE
della Commissione, del 19 novembre 2009, relativa agli aiuti di Stato C
38/A/04 (ex NN 58/04) e C 36/B/06 (ex NN 38/06) cui l'Italia ha dato
esecuzione a favore di Alcoa Trasformazioni (GU 2010, L 227, pag. 62), e
venuta meno agli obblighi ad essa incombenti in forza degli articoli da 2 a 4
di tale decisione nonche dell'articolo 288 TFUE.

  **Contesto normativo**

2        Il considerando 13 del regolamento (CE) n. 659/1999 del Consiglio,
del 22 marzo 1999, recante modalita di applicazione dell'articolo [108 TFUE]
(GU L 83, pag. 1), e cosi redatto:

«[C]onsiderando che in caso di aiuti illegali non compatibili con il mercato
comune occorrerebbe ripristinare la concorrenza effettiva; che a tal fine e
necessario che l'aiuto, compresi gli interessi, venga recuperato senza
indugio; che e opportuno che il recupero avvenga nel rispetto delle procedure
di legge nazionali; che l'applicazione di queste procedure non dovrebbe
impedire, facendo ostacolo ad un'esecuzione immediata ed effettiva della
decisione della Commissione, il ripristino della concorrenza effettiva; che,
per ottenere detto risultato, gli Stati membri dovrebbero adottare tutte le
misure necessarie per garantire l'efficacia della decisione della
Commissione».

3        L'articolo 14 del suddetto regolamento, rubricato «Recupero degli
aiuti», cosi dispone:

«1.      Nel caso di decisioni negative relative a casi di aiuti illegali la
Commissione adotta una decisione con la quale impone allo Stato membro
interessato di adottare tutte le misure necessarie per recuperare l'aiuto dal
beneficiario (...). La Commissione non impone il recupero dell'aiuto qualora
cio sia in contrasto con un principio generale del diritto comunitario.

2.      All'aiuto da recuperare ai sensi di una decisione di recupero si aggiungono gli interessi calcolati in base a un tasso adeguato stabilito dalla Commissione. Gli interessi decorrono dalla data in cui l'aiuto illegale e divenuto disponibile per il beneficiario, fino alla data di recupero. 

3.      Fatta salva un'eventuale ordinanza della Corte di giustizia [dell'Unione europea] emanata ai sensi dell'articolo [278 TFUE], il recupero va effettuato senza indugio secondo le procedure previste dalla legge dello Stato membro interessato, a condizione che esse consentano l'esecuzione immediata ed effettiva della decisione della Commissione. A tal fine e in caso di procedimento dinanzi ai tribunali nazionali, gli Stati membri interessati adottano tutte le misure necessarie disponibili nei rispettivi ordinamenti giuridici, comprese le misure provvisorie, fatto salvo il diritto comunitario». 

4        Ai sensi dell'articolo 23, paragrafo 1, del medesimo regolamento,
rubricato «Mancato rispetto di decisioni e di sentenze»:

«Qualora lo Stato membro interessato non si conformi ad una decisione
condizionale o negativa, in particolare nei casi di cui all'articolo 14, la
Commissione puo adire direttamente la Corte (...) ai sensi dell'articolo [108,
paragrafo 2, TFUE]».

  **Fatti all 'origine della controversia**

5        L'Alcoa Trasformazioni srl (in prosieguo: l'«Alcoa») e una societa di
diritto italiano appartenente al gruppo Alcoa. Essa produce alluminio primario
in Italia. Dal 1996 tale impresa ha beneficiato di una tariffa agevolata per
l'elettricita destinata a due stabilimenti di produzione, uno in Sardegna e
l'altro in Veneto. Dalla comunicazione della Commissione a norma dell'articolo
93, paragrafo 2, del trattato CE agli altri Stati membri e ai terzi
interessati in merito all'aiuto di Stato concesso dall'Italia ad Alumix (GU
1996, C 288, pag. 4) emerge che tale tariffa, inizialmente fissata per un
periodo di dieci anni, era stata autorizzata dalla Commissione, la quale aveva
ravvisato l'insussistenza di un aiuto di Stato.

6        Tale tariffa e stata prorogata a due riprese, dapprima fino al giugno
2007, poi fino al 2010.

7        Con la decisione 2010/460 la Commissione ha dichiarato che tali
proroghe costituivano aiuti di Stato incompatibili con il mercato comune e ha
ordinato alla Repubblica italiana di procedere al recupero di detti aiuti,
interessi compresi.

8        Ai sensi del punto 285 della decisione 2010/460:

«(...) Alcoa aveva stipulato un contratto bilaterale con [il fornitore di
energia elettrica] ENEL a un prezzo nominale equivalente all'incirca alla
tariffa standard in alta tensione applicata da ENEL. Secondo la Commissione,
questo e il prezzo che Alcoa avrebbe pagato per le sue forniture di energia
elettrica in assenza della tariffa. La Commissione pertanto ritiene che
l'importo da recuperare corrisponda alla differenza tra il prezzo contrattuale
e il prezzo agevolato. Tale importo coincide con il contributo compensativo
riscosso dalla societa nel periodo in questione (...)».

9        Tale punto e integrato da una nota a pie di pagina, secondo cui «[l]a
Commissione non dispone dei dati necessari per effettuare un calcolo esatto di
tale importo».

10      Il dispositivo della decisione 2010/460 e cosi formulato:

« _Articolo 1_

L'aiuto di Stato concesso illegalmente dall'Italia a partire dal 1° gennaio
2006 in base all'articolo 1 del decreto del presidente del Consiglio dei
ministri del 6 febbraio 2004 e all'articolo 11, comma 11, della legge n.
80/2005 a favore di Alcoa (...), in violazione dell'articolo 88, paragrafo 3,
[CE], e incompatibile con il mercato comune. L'importo dell'aiuto e calcolato
conformemente al metodo indicato al considerando 285 della presente decisione.

_Articolo 2_

1.      L'Italia procede al recupero dell'aiuto di cui all'articolo 1 versato al beneficiario. Per il Veneto, il periodo soggetto a recupero e compreso fra il 1° gennaio 2006 e la data di adozione della presente decisione. Per la Sardegna, il periodo soggetto a recupero e compreso fra il 1° gennaio 2006 e il 18 gennaio 2007. 

2.      Le somme da recuperare comprendono gli interessi che decorrono dalla data in cui sono state poste a disposizione del beneficiario fino a quella del loro effettivo recupero. 

3.      Gli interessi sono calcolati secondo il regime dell'interesse composto a norma del capo V del regolamento (CE) n. 794/2007 e del regolamento (CE) n. 271/2008 della Commissione (...) che modifica il regolamento (CE) n. 794/2004. 

4.      L'Italia annulla tutti i pagamenti futuri dell'aiuto di cui all'articolo 1 con effetto dalla data di adozione della presente decisione. 

_Articolo 3_

1.      Il recupero dell'aiuto di cui all'articolo 1 e immediato ed effettivo.

2.      L'Italia attua la decisione entro quattro mesi dalla data di notifica della presente decisione.

_Articolo 4_

1.      Entro due mesi dalla notifica della presente decisione, l'Italia trasmette le seguenti informazioni alla Commissione:

a)      l'importo complessivo (capitale e interessi di recupero) che deve
essere recuperato presso il beneficiario;

b)      una descrizione dettagliata delle misure gia adottate e previste per
conformarsi alla presente decisione;

c)      i documenti attestanti che al beneficiario e stato imposto di
rimborsare l'aiuto.

2.      L'Italia informa la Commissione dei progressi delle misure nazionali adottate per l'esecuzione della presente decisione fino al completo recupero dell'aiuto di cui all'articolo 1. Essa trasmette immediatamente, dietro semplice richiesta della Commissione, le informazioni relative alle misure gia adottate e previste per conformarsi alla presente decisione. Fornisce inoltre informazioni dettagliate riguardo all'importo dell'aiuto e degli interessi gia recuperati presso il beneficiario. 

_Articolo 5_

La Repubblica italiana e destinataria della presente decisione».

  **Ricorsi proposti contro la decisione 2010/460**

11      L'Alcoa ha presentato ricorso contro la decisione di avvio della fase
d'indagine formale dell'aiuto di cui trattasi, ricorso respinto dalla sentenza
del Tribunale di primo grado delle Comunita europee del 25 marzo 2009, Alcoa
Trasformazioni/Commissione (T‑332/06). L'impugnazione proposta dalla
ricorrente e stata respinta dalla sentenza del 21 luglio 2011, Alcoa
Trasformazioni/Commissione (C‑194/09 P, Racc. pag. I‑6311).

12      Con atto introduttivo depositato nella cancelleria del Tribunale il 19
aprile 2010, l'Alcoa ha proposto un ricorso diretto all'annullamento della
decisione 2010/460 (causa pendente T‑177/10). Peraltro, detta impresa ha
chiesto, infruttuosamente, al giudice dei procedimenti sommari la sospensione
dell'esecuzione di tale decisione. Con ordinanza del 14 dicembre 2011, Alcoa
Trasformazioni/Commissione [C‑446/10 P(R)], il presidente della Corte ha
respinto l'impugnazione dell'Alcoa avverso l'ordinanza del presidente del
Tribunale del 9 luglio 2010, Alcoa Trasformazioni/Commissione (T‑177/10 R).

  **Discussioni condotte prima della presentazione del presente ricorso**

13      Il 20 novembre 2009 la Commissione ha notificato la decisione 2010/460
alla Repubblica italiana.

14      Con lettera del 21 gennaio 2010 la Commissione ha ricordato alla
Repubblica italiana l'obbligo d'informazione previsto all'articolo 4,
paragrafo 1, della decisione 2010/460. La Commissione ha sottolineato che tale
Stato membro era tenuto a comunicarle, entro il 20 gennaio 2010, l'importo
complessivo dell'aiuto da recuperare, le misure gia adottate per conformarsi a
detta decisione e i documenti attestanti l'ingiunzione rivolta al beneficiario
di provvedere al rimborso dell'aiuto in parola.

15      Non avendo ottenuto risposta a tale domanda, la Commissione, con
lettera del 9 marzo 2010, ha invitato la Repubblica italiana a trasmetterle,
entro 20 giorni lavorativi, le informazioni richieste. La Commissione ha fatto
presente che, in assenza di una risposta esauriente entro il termine
stabilito, avrebbe potuto adire la Corte in applicazione dell'articolo 108,
paragrafo 2, TFUE.

16      Con lettera del 23 marzo 2010 la Repubblica italiana ha indicato che
l'aiuto da recuperare ammontava a circa EUR 295 milioni, ivi inclusi EUR 38
milioni di interessi. Tale Stato membro ha altresi precisato che, all'esito di
una controversia pendente dinanzi al giudice amministrativo, avrebbe potuto
essere recuperato anche un ulteriore importo di circa EUR 26 milioni.

17      Non avendo ricevuto informazioni sulle misure destinate ad attuare la
decisione 2010/460, la Commissione, con lettera del 21 aprile 2010, ha chiesto
alla Repubblica italiana di trasmetterle entro 20 giorni lavorativi le
informazioni e i documenti indicati all'articolo 4, paragrafo 1, della
decisione 2010/460.

18      Con lettera del 25 maggio 2010 la Repubblica italiana ha informato la
Commissione che, in considerazione del ricorso proposto dall'Alcoa contro la
decisione 2010/460 (cause citate T‑177/10 e T‑177/10 R), non riteneva
opportuno presentare all'Alcoa una domanda di recupero.

19      Con lettera del 5 luglio 2010 la Commissione ha chiesto ulteriori
informazioni sull'importo dell'aiuto da recuperare e ha ricordato che, in
mancanza di risposta soddisfacente, avrebbe potuto adire la Corte ai sensi
dell'articolo 108, paragrafo 2, TFUE.

20      Con lettera del 24 settembre 2010 la Repubblica italiana ha
quantificato l'importo dell'aiuto da recuperare in circa EUR 254 milioni e ha
precisato che, all'esito di un ricorso amministrativo, avrebbe potuto essere
recuperato un ulteriore importo di circa EUR 29 milioni.

21      Il 3 novembre 2010 si e tenuta una riunione tra i rappresentanti
dell'Alcoa e quelli della Commissione. A seguito della stessa, la Repubblica
italiana ha proposto un metodo di calcolo dell'importo da recuperare diverso
da quello stabilito dalla decisione 2010/460. Secondo tale proposta, detto
importo e pari alla differenza tra la tariffa concessa all'Alcoa e il prezzo
medio pagato dai suoi concorrenti nell'Unione europea, invece della differenza
tra il prezzo concordato tra l'Alcoa e l'ENEL e la tariffa agevolata.

22      Con lettera del 19 novembre 2010 la Commissione ha ricordato che tale
metodo era gia stato escluso nella decisione 2010/460. Essa ha peraltro
ribadito le sue domande di esecuzione della decisione 2010/460, richiamandosi
al diniego di sospensione delle medesime da parte del presidente del
Tribunale. La Commissione ha invitato la Repubblica italiana a rispondere
entro 20 giorni lavorativi, termine oltre il quale avrebbe potuto adire la
Corte ai sensi dell'articolo 108, paragrafo 2, TFUE.

23      Con lettera del 17 dicembre 2010 la Repubblica italiana ha confermato
l'importo dell'aiuto da recuperare indicato nella sua lettera del 24 settembre
2010 e ha fornito talune informazioni complementari relative al calcolo degli
interessi.

24      Ritenendo che la Repubblica italiana non avesse ancora provveduto
all'esecuzione della decisione 2010/460, la Commissione ha deciso di proporre
il presente ricorso.

  **Sul ricorso**

  _Argomenti delle parti_

25      La Commissione ritiene che la Repubblica italiana non abbia
rispettato, da un lato, l'obbligo d'informazione previsto all'articolo 4 della
decisione 2010/460 e, dall'altro, l'obbligo di recupero imposto dagli articoli
2 e 3 di tale decisione. Essa considera, di conseguenza, che tale Stato membro
non abbia preso tutte le misure idonee a garantire l'esecuzione della
decisione 2010/460, in violazione dell'articolo 288 TFUE.

26      Quanto all'obbligo di recupero imposto dagli articoli 2 e 3 della
decisione 2010/460, la Commissione sostiene che la Repubblica italiana ha
ammesso, nella sua lettera del 25 maggio 2010, di non aver richiesto all'Alcoa
il rimborso dell'aiuto percepito. Dato che i ricorsi di annullamento non hanno
effetto sospensivo, la Commissione ritiene che la Repubblica italiana non
potesse addurre a giustificazione della propria inerzia il ricorso pendente
nella citata causa T‑177/10.

27      Per quanto riguarda l'esistenza di un asserito recupero parziale
dell'aiuto di cui trattasi per un ammontare pari a circa EUR 53 milioni
attraverso un'operazione di «compensazione», la Commissione sottolinea,
anzitutto, che questo punto e stato sollevato dalla Repubblica italiana in
maniera sintetica e imprecisa solamente nella sua lettera del 24 settembre
2010. Essa sostiene, inoltre, che le spiegazioni fornite dalla Repubblica
italiana nel corso del presente procedimento non consentono tuttora di
comprendere la natura di tale operazione. Infine, essa afferma che, in ogni
caso, un recupero parziale non sarebbe sufficiente a far venir meno
l'inadempimento all'obbligo di recupero dell'intero aiuto contemplato dalla
decisione 2010/460.

28      La Commissione osserva che la Repubblica italiana non ha fatto valere,
nel corso del procedimento precontenzioso, un'impossibilita assoluta di
recuperare l'aiuto di cui trattasi. Le sue lettere del 25 maggio 2010 e del 3
novembre 2010 conterrebbero solo generici riferimenti alle ripercussioni
economiche e sociali che detto recupero provocherebbe.

29      Infine, quanto alla circostanza secondo cui le autorita italiane
avrebbero attivato, il 14 giugno 2012, una garanzia fornita dalla societa
controllante dell'Alcoa per un importo di circa EUR 250 milioni, la
Commissione ritiene che tale misura tardiva non equivalga a un recupero e non
faccia venir meno la violazione degli articoli 2 e 3 della decisione 2010/460.

30      La Repubblica italiana sostiene di aver proposto una soluzione
alternativa alle modalita di esecuzione previste dalla decisione 2010/460, in
considerazione dell'impossibilita assoluta di recuperare gli aiuti di cui
trattasi. Essa afferma di essere riuscita, dopo soli sei mesi dalla decisione
2010/460, a recuperare circa EUR 53 milioni tramite compensazione, circostanza
di cui la Commissione non ha tenuto conto.

31      Inoltre, tale Stato membro ricorda di aver subordinato, fin
dall'inizio dell'apertura della fase d'indagine formale, l'esecuzione delle
misure di cui trattasi alla presentazione di una garanzia della societa
controllante dell'Alcoa al fine di garantire il recupero effettivo dell'aiuto
nel caso in cui questo fosse stato dichiarato illegale. Pertanto, ben prima
della decisione 2010/460, la Repubblica italiana avrebbe gia adottato una
misura concreta ed effettiva per recuperare le somme erogate.

32      Con decisione del 4 luglio 2012 il Consiglio di Stato avrebbe respinto
i ricorsi dell'Alcoa contro le decisioni che imponevano la garanzia in parola.
La Repubblica italiana ritiene, di conseguenza, che fosse legittimo attendere
l'esito del procedimento dinanzi al Consiglio di Stato prima di attivare tale
garanzia. D'altronde, la Repubblica italiana ricorda che il Tribunale non si e
ancora pronunciato nel merito sul ricorso nella citata causa T‑177/10,
circostanza che riveste una certa importanza (sentenza del 26 giugno 2003,
Commissione/Spagna, C‑404/00, Racc. pag. I‑6695, punto 45).

33      Peraltro, il 20 luglio 2012 l'Alcoa avrebbe proposto un rimborso
dell'aiuto frazionato in cinque rate di circa EUR 50 milioni ciascuna. Il 30
ottobre 2012 l'Alcoa avrebbe pertanto versato all'incirca EUR 50 milioni. Di
conseguenza, l'importo recuperato ammonterebbe gia a circa EUR 103 milioni.
Alla luce di tali circostanze, non si potrebbe addebitare alla Repubblica
italiana di non aver intrapreso azioni concrete in vista del recupero
dell'aiuto di cui trattasi.

34      Infine la Repubblica italiana sottolinea le conseguenze del recupero
sull'impiego a livello nazionale e ritiene utile portare a conoscenza della
Corte gli elementi seguenti, vale a dire, da un lato, che la proroga delle
condizioni tariffarie concesse all'Alcoa era dovuta al costo elevato
dell'energia elettrica, in particolare in Sardegna, e, dall'altro, che la
Commissione aveva inizialmente riconosciuto che la tariffa agevolata per la
fornitura di elettricita di cui beneficiava l'Alcoa non costituiva un aiuto di
Stato.

35      Secondo la Repubblica italiana, l'intransigenza della Commissione e
incompatibile con il suo dovere di leale cooperazione. L'esecuzione delle
decisioni di recupero rientrerebbe nella responsabilita condivisa della
Commissione e degli Stati membri. Qualora uno Stato membro incontri difficolta
imprevedibili nella fase del recupero e proponga appropriate modifiche alla
decisione della Commissione, quest'ultima, nel rispetto delle regole del
Trattato FUE, sarebbe tenuta a collaborare in buona fede per superare le
difficolta.

36      La Repubblica italiana sottolinea di aver portato a conoscenza della
Commissione le difficolta di attuazione della decisione 2010/460 e di avere,
in buona fede, avviato le operazioni di esecuzione di tale decisione
procedendo alla compensazione di un debito di EUR 53 milioni nei confronti
dell'Alcoa.

  _Giudizio della Corte_

37      Occorre ricordare che la soppressione di un aiuto illegale mediante
recupero e la logica conseguenza dell'accertamento della sua illegalita e che
tale conseguenza non puo dipendere dalla forma in cui l'aiuto e stato concesso
(v. sentenza del 14 aprile 2011, Commissione/Polonia, C‑331/09, Racc. pag.
I‑2933, punto 54 e giurisprudenza ivi citata).

38      Di conseguenza, secondo costante giurisprudenza della Corte, lo Stato
membro destinatario di una decisione che gli impone di recuperare aiuti
illegali e tenuto, ai sensi dell'articolo 288 TFUE, ad adottare ogni misura
idonea ad assicurare l'esecuzione di tale decisione. Esso deve giungere a un
effettivo recupero delle somme dovute (sentenze del 5 ottobre 2006,
Commissione/Francia, C‑232/05, Racc. pag. I‑10071, punto 42, e
Commissione/Polonia, cit., punto 55).

39      In caso di decisione che dichiara l'illegalita e l'incompatibilita di
un aiuto, il recupero del medesimo, ordinato dalla Commissione, avviene alle
condizioni previste all'articolo 14, paragrafo 3, del regolamento n. 659/1999
(sentenza del 20 ottobre 2011, Commissione/Francia, C‑549/09, punto 28).

40      Ai sensi della suddetta disposizione, il recupero va effettuato, come
emerge altresi dal considerando 13 di tale regolamento, senza indugio secondo
le procedure previste dalla legge dello Stato membro interessato, a condizione
che esse consentano l'esecuzione immediata ed effettiva della decisione della
Commissione (sentenza del 20 ottobre 2011, Commissione/Francia, cit., punto
29).

41      Come gia dichiarato dalla Corte, un recupero tardivo, successivo ai
termini impartiti, non puo soddisfare i requisiti del Trattato (sentenze del
22 dicembre 2010, Commissione/Italia, C‑304/09, Racc. pag. I‑13903, punto 32,
e del 14 luglio 2011, Commissione/Italia, C‑303/09, punto 30).

42      A tale riguardo, da costante giurisprudenza della Corte emerge che la
data di riferimento per l'applicazione dell'articolo 108, paragrafo 2, secondo
comma, TFUE e quella prevista nella decisione di cui si fa valere la mancata
esecuzione o, eventualmente, quella che la Commissione ha fissato
successivamente (v. sentenze del 1° giugno 2006, Commissione/Italia, C‑207/05,
punto 31, nonche Commissione/Polonia, cit., punto 50 e giurisprudenza ivi
citata).

43      Nel caso di specie, conformemente all'articolo 3, paragrafo 1, della
decisione 2010/460, la Repubblica italiana era tenuta a garantire il recupero
«immediato ed effettivo» dell'aiuto di cui trattasi. Detto Stato membro
disponeva a tale scopo, ai sensi del paragrafo 2 del medesimo articolo, di un
termine di quattro mesi dalla notifica della decisione suddetta.

44      Poiche la decisione 2010/460 e stata notificata alla Repubblica
italiana il 20 novembre 2009, il termine impartitole per il recupero
dell'aiuto illegalmente percepito dall'Alcoa scadeva quindi il 20 marzo 2010.

45      Orbene, e pacifico che, a tale data, detto Stato membro non aveva
ancora recuperato l'intero aiuto di cui trattasi.

46      Peraltro, dalle memorie della Repubblica italiana emerge che il
procedimento di recupero dell'aiuto di cui trattasi era ancora aperto dopo la
proposizione del presente ricorso, ossia piu di due anni e mezzo dopo la
notifica della decisione 2010/460.

47      Una simile situazione e manifestamente inconciliabile con l'obbligo di
tale Stato membro di giungere ad un'esecuzione immediata ed effettiva della
suddetta decisione (v., in tal senso, sentenza del 14 luglio 2011,
Commissione/Italia, cit., punto 32).

48      Per quanto riguarda i motivi presentati dalla Repubblica italiana a
propria difesa, occorre rilevare che, secondo costante giurisprudenza della
Corte, il solo mezzo di difesa che uno Stato membro puo opporre ad un ricorso
per inadempimento promosso dalla Commissione sulla base dell'articolo 108,
paragrafo 2, TFUE e quello dell'impossibilita assoluta di dare correttamente
esecuzione alla decisione di cui trattasi (v., in particolare, sentenze del 20
settembre 2007, Commissione/Spagna, C‑177/06, Racc. pag. I‑7689, punto 46; del
13 novembre 2008, Commissione/Francia, C‑214/07, Racc. pag. I‑8357, punto 44,
e del 14 luglio 2011, Commissione/Italia, cit., punto 33).

49      La condizione relativa all'esistenza di un'impossibilita assoluta di
esecuzione non e soddisfatta quando lo Stato membro convenuto si limita a
comunicare alla Commissione le difficolta giuridiche, politiche o pratiche che
l'esecuzione della decisione presenta, senza intraprendere alcuna vera
iniziativa presso le imprese interessate al fine di recuperare l'aiuto e senza
proporre alla Commissione modalita di esecuzione alternative della decisione
che avrebbero consentito di superare tali difficolta (v. sentenze del 5 maggio
2011, Commissione/Italia, C‑305/09, Racc. pag. I‑3225, punto 33 e
giurisprudenza ivi citata, nonche del 14 luglio 2011, Commissione/Italia,
cit., punto 34).

50      La Corte ha altresi dichiarato che uno Stato membro che, in occasione
dell'esecuzione di una decisione della Commissione in materia di aiuti di
Stato, incontri difficolta impreviste e imprevedibili o si renda conto di
conseguenze non considerate dalla Commissione deve sottoporre tali problemi
alla valutazione di quest'ultima, proponendo appropriate modifiche della
decisione di cui trattasi. In tal caso, in forza della regola che impone agli
Stati membri e alle istituzioni dell'Unione doveri reciproci di leale
cooperazione, regola che informa in particolare l'articolo 4, paragrafo 3,
TUE, lo Stato membro e la Commissione devono collaborare in buona fede per
superare le difficolta, nel pieno rispetto delle disposizioni del Trattato e,
in particolare, di quelle relative agli aiuti (citate sentenze del 22 dicembre
2010, Commissione/Italia, punto 37 e giurisprudenza ivi citata, nonche del 14
luglio 2011, Commissione/Italia, punto 35).

51      A tale riguardo, occorre sottolineare che, tanto nei suoi contatti con
la Commissione prima della proposizione del presente ricorso quanto
nell'ambito del procedimento dinanzi alla Corte, la Repubblica italiana non ha
mai fatto valere un'impossibilita assoluta di esecuzione della decisione
2010/460. Tale Stato membro si e limitato a comunicare alla Commissione le
difficolta giuridiche o pratiche che l'attuazione della suddetta decisione
presentava, nonche la propria intenzione di giungere a una soluzione negoziata
con l'Alcoa.

52      Dato che la Repubblica italiana non ha adottato, entro il termine
impartito, le misure necessarie per recuperare presso il beneficiario l'aiuto
contemplato dalla decisione 2010/460, la censura di tale Stato membro relativa
all'asserita mancanza di cooperazione da parte della Commissione risulta
inconferente (v., in tal senso, sentenza del 1° marzo 2012,
Commissione/Grecia, C‑354/10, punto 78).

53      Da quanto sopra affermato risulta che il presente ricorso e fondato
nella parte in cui la Commissione imputa alla Repubblica italiana di non aver
adottato, entro il termine stabilito, tutte le misure necessarie a recuperare
integralmente l'aiuto concesso in base al regime di aiuti di cui trattasi, che
e stato dichiarato illegale ed incompatibile con il mercato comune dalla
decisione 2010/460.

54      Tenuto conto della conclusione enunciata al punto precedente, non
occorre statuire sul capo delle conclusioni della Commissione diretto a far
condannare la Repubblica italiana per non averla informata delle misure
menzionate in detto capo, dato che tale Stato membro non ha, appunto,
proceduto all'esecuzione della decisione 2010/460 entro il termine stabilito
(v. sentenza del 22 dicembre 2010, Commissione/Italia, cit., punto 57 e
giurisprudenza ivi citata).

55      Di conseguenza, occorre dichiarare che la Repubblica italiana, non
avendo adottato, entro il termine stabilito, tutti i provvedimenti necessari
per recuperare presso il beneficiario l'aiuto di Stato dichiarato illegale ed
incompatibile con il mercato comune dall'articolo 1 della decisione 2010/460,
e venuta meno agli obblighi ad essa incombenti in forza degli articoli 2 e 3
di tale decisione.

  **Sulle spese**

56      Ai sensi dell'articolo 138, paragrafo 1, del regolamento di procedura,
la parte soccombente e condannata alle spese se ne e stata fatta domanda.
Poiche la Commissione ha chiesto la condanna della Repubblica italiana, che e
risultata soccombente, quest'ultima dev'essere condannata alle spese.

Per questi motivi, la Corte (Ottava Sezione) dichiara e statuisce:

1)       **La Repubblica italiana, non avendo adottato, entro il termine
stabilito, tutti i provvedimenti necessari per recuperare presso il
beneficiario l 'aiuto di Stato dichiarato illegale ed incompatibile con il
mercato comune dall'articolo 1 della decisione 2010/460/CE della Commissione,
del 19 novembre 2009, relativa agli aiuti di Stato C 38/A/04 (ex NN 58/04) e C
36/B/06 (ex NN 38/06) cui l'Italia ha dato esecuzione a favore di Alcoa
Trasformazioni, e venuta meno agli obblighi ad essa incombenti in forza degli
articoli 2 e 3 di tale decisione.**

2)       **La Repubblica italiana e condannata alle spese.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark




**Causa C ‑412/10**

**Deo Antoine Homawoo**

**contro**

**GMF Assurances SA**

[domanda di pronuncia pregiudiziale proposta dalla High Court of Justice
(England & Wales), Queen's Bench Division]

«Cooperazione giudiziaria in materia civile -- Legge applicabile alle
obbligazioni extracontrattuali -- Regolamento (CE) n. 864/2007 -- Ambito di
applicazione ratione temporis»

Massime della sentenza

_Cooperazione giudiziaria in materia civile -- Legge applicabile alle
obbligazioni extracontrattuali -- Regolamento n. 864/2007 -- Ambito di
applicazione ratione temporis -- Distinzione operata tra la data di entrata in
vigore e la data di applicazione -- Portata_

_(Art.  297 TFUE; regolamento del Parlamento europeo e del Consiglio n.
864/2007, artt. 31 e 32)_

Gli artt. 31 e 32 del regolamento n. 864/2007, sulla legge applicabile alle
obbligazioni extracontrattuali (Roma II), letti in combinato disposto con
l'art. 297 TFUE, devono essere interpretati nel senso che un giudice nazionale
e tenuto ad applicare tale regolamento unicamente ai fatti generativi di un
danno verificatisi a partire dall'11 gennaio 2009, e che la data di
instaurazione del procedimento di risarcimento o la data di determinazione
della legge applicabile da parte del giudice adito non hanno alcuna incidenza
ai fini della definizione dell'ambito di applicazione nel tempo di detto
regolamento.

Infatti, il regolamento n. 864/2007 contiene, da un lato, un articolo 31,
intitolato «Applicazione nel tempo», a norma del quale detto regolamento si
applica ai fatti generativi di un danno che si siano verificati dopo l'entrata
in vigore del regolamento stesso, e, dall'altro, un articolo 32, intitolato
«Data di applicazione», a tenore del quale il regolamento e in linea di
principio applicabile a partire dall'11 gennaio 2009. Orbene, in assenza di
una disposizione specifica che stabilisca una data per l'entrata in vigore del
regolamento, tale data deve essere determinata secondo la regola generale
enunciata nell'art. 297, n. 1, terzo comma, TFUE. Poiche il regolamento e
stato pubblicato nella Gazzetta ufficiale dell'Unione europea il 31 luglio
2007, esso e entrato in vigore il ventesimo giorno successivo alla sua
pubblicazione, ossia il 20 agosto 2007.

Date tali premesse, l'art. 31 del regolamento non puo essere interpretato
senza prendere in considerazione la data di applicazione stabilita dall'art.
32 del medesimo regolamento, ossia l'11 gennaio 2009. Un'interpretazione
siffatta e la sola che consenta di assicurare, ai sensi dei 'considerando'
sesto, tredicesimo, quattordicesimo e sedicesimo del regolamento, la piena
realizzazione delle finalita di quest'ultimo, ossia garantire la prevedibilita
dell'esito delle controversie giudiziarie, la certezza del diritto quanto alla
legge applicabile e l'applicazione uniforme di detto regolamento in tutti gli
Stati membri. Per contro, tali obiettivi rischierebbero di essere compromessi
qualora il regolamento venisse applicato a fatti verificatisi tra la data
della sua entrata in vigore e quella fissata dal suo art. 32\.

(v. punti 23, 30, 33-35, 37 e dispositivo)

  
  
  
  
  
  

SENTENZA DELLA CORTE (Quarta Sezione)

17 novembre 2011 (*)

«Cooperazione giudiziaria in materia civile - Legge applicabile alle
obbligazioni extracontrattuali - Regolamento (CE) n. 864/2007 - Ambito di
applicazione ratione temporis»

Nel procedimento C‑412/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla High Court of Justice (England & Wales),
Queen's Bench Division (Regno Unito), con decisione 27 luglio 2010, pervenuta
in cancelleria il 18 agosto 2010, nella causa

**Deo Antoine Homawoo**

contro

**GMF Assurances SA,**

LA CORTE (Quarta Sezione),

composta dal sig. J.‑C. Bonichot, presidente di sezione, dalla sig.ra A.
Prechal, dal sig. K. Schiemann, dalla sig.ra C. Toader (relatore) e dal sig.
E. Jarašiūnas, giudici,

avvocato generale: sig. P. Mengozzi

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 14 luglio
2011,

considerate le osservazioni presentate:

-        per il sig. Homawoo, dal sig. J. Dingemans, QC, dai sigg. M. Zurbrugg e K. Deal, advocates, nonche dal sig. I. Mitchell, solicitor;

-        per la GMF Assurances SA, dal sig. N. Paines, QC, dal sig. P. Janusz, advocate, e dai sigg. S. Ball e P. Thomas, solicitors;

-        per il governo del Regno Unito, dal sig. L. Seeboruth, in qualita di agente;

-        per il governo ellenico, dal sig. G. Karipsiadis e dalla sig.ra T. Papadopoulou, in qualita di agenti;

-        per la Commissione europea, dal sig. M. Wilderspin, in qualita di agente,

sentite le conclusioni dell'avvocato generale, presentate all'udienza del 6
settembre 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 31 e 32 del regolamento (CE) del Parlamento europeo e del
Consiglio 11 luglio 2007, n. 864, sulla legge applicabile alle obbligazioni
extracontrattuali («Roma II») (GU L 199, pag. 40; in prosieguo: il
«regolamento»), letti in combinato disposto con l'art. 297 TFUE.

2        Tale domanda e stata proposta nell'ambito di una controversia insorta
tra il sig. Homawoo, domiciliato nel Regno Unito, vittima di un incidente
automobilistico durante un soggiorno in Francia, e la GMF Assurances SA (in
prosieguo: la «GMF»), una compagnia di assicurazioni costituita e stabilita in
Francia.

  **Contesto normativo**

  _Il diritto dell 'Unione_

3        I 'considerando' sesto, tredicesimo, quattordicesimo e sedicesimo del
regolamento sono cosi formulati:

«(6)      Il corretto funzionamento del mercato interno esige che le regole di
conflitto di leggi in vigore negli Stati membri designino la medesima legge
nazionale, quale che sia il paese del giudice adito, onde favorire la
prevedibilita dell'esito delle controversie giudiziarie, la certezza circa la
legge applicabile e la libera circolazione delle sentenze.

(...)

(13)      Norme uniformi applicabili a prescindere dalla legge da esse
designata possono permettere di evitare il rischio di distorsioni di
concorrenza fra contendenti comunitari.

(14)      Il requisito della certezza del diritto e l'esigenza di amministrare
la giustizia nei casi concreti sono elementi essenziali dello spazio di
giustizia. (...)

(...)

(16)      Norme uniformi dovrebbero migliorare la prevedibilita delle
decisioni giudiziarie e assicurare un ragionevole equilibrio tra gli interessi
del presunto responsabile e quelli della parte lesa. (...)».

4        L'art. 4, n. 1, del regolamento cosi dispone:

«Salvo se diversamente previsto nel presente regolamento, la legge applicabile
alle obbligazioni extracontrattuali che derivano da un fatto illecito e quella
del paese in cui il danno si verifica, indipendentemente dal paese nel quale e
avvenuto il fatto che ha dato origine al danno e a prescindere dal paese o dai
paesi in cui si verificano le conseguenze indirette di tale fatto».

5        L'art. 15 del regolamento, intitolato «Ambito della legge
applicabile», cosi dispone:

«La legge applicabile alle obbligazioni extracontrattuali, a norma del
presente regolamento, disciplina in particolare:

(...)

c)      l'esistenza, la natura e la valutazione del danno o l'indennizzo
chiesto;

(...).

6        L'art. 28 del regolamento, dal titolo «Rapporti con altre convenzioni
internazionali in vigore», recita:

«1.      Il presente regolamento non osta all'applicazione delle convenzioni
internazionali di cui uno o piu Stati membri sono parti contraenti al momento
dell'adozione del presente regolamento e che disciplinano i conflitti di leggi
inerenti ad obbligazioni extracontrattuali.

2.      Tuttavia, il presente regolamento prevale, tra Stati membri, sulle convenzioni concluse esclusivamente tra due o piu di essi nella misura in cui esse riguardano materie disciplinate dal presente regolamento». 

7        L'art. 29 del regolamento, riguardante l'elenco delle convenzioni
internazionali, prevede, al n. 1, quanto segue:

«Entro l'11 luglio 2008, gli Stati membri comunicano alla Commissione le
convenzioni di cui all'articolo 28, paragrafo 1. Dopo tale data, gli Stati
membri comunicano alla Commissione ogni eventuale denuncia di tali
convenzioni».

8        Il testo dell'art. 30, n. 2, del regolamento e il seguente:

«Entro il 31 dicembre 2008, la Commissione presenta al Parlamento europeo, al
Consiglio e al Comitato economico e sociale europeo uno studio della
situazione nel settore della legge applicabile alle obbligazioni
extracontrattuali derivanti da violazioni della vita privata e dei diritti
della personalita, che tenga conto delle disposizioni relative alla liberta di
stampa e di espressione nei mezzi d'informazione e delle questioni di
conflitti di leggi connesse alla direttiva 95/46/CE del Parlamento europeo e
del Consiglio, del 24 ottobre 1995, relativa alla tutela delle persone fisiche
con riguardo al trattamento dei dati personali, nonche alla libera
circolazione di tali dati [(GU L 281, pag. 31)]».

9        L'art. 31 del regolamento, intitolato «Applicazione nel tempo»,
stabilisce quanto segue:

«Il presente regolamento si applica a fatti verificatisi dopo la sua entrata
in vigore che danno origine a danni».

10      L'art. 32 del regolamento, intitolato «Data di applicazione», prevede
quanto segue:

«Il presente regolamento si applica a decorrere dall'11 gennaio 2009, fatta
eccezione per l'articolo 29, che si applica a decorrere dall'11 luglio 2008».

  _La normativa nazionale_

11      Nell'ordinamento inglese, le norme sui conflitti di leggi in materia
di responsabilita extracontrattuale sono contenute - come indicato dalla
decisione di rinvio - nella Parte III della legge del 1995 sul diritto
internazionale privato (disposizioni varie) [Private International Law
(Miscellaneous Provisions) Act 1995] e stabiliscono che la legge applicabile e
quella del paese in cui si verifica il fatto illecito pregiudizievole. In
materia di danni alla persona, l'art. 11, n. 2, lett. a), della menzionata
legge del 1995 dispone che la legge applicabile e quella del luogo in cui la
persona si trovava allorche ha subito il danno.

12      L'art. 15A della legge del 1995 di cui sopra, introdotto dal
regolamento del 2008 disciplinante la legge applicabile alle obbligazioni
extracontrattuali (Inghilterra e Galles e Irlanda del Nord) [Law Applicable to
Non-Contractual Obligations (England and Wales and Northern Ireland)
Regulations 2008; SI 2008, n. 2986], stabilisce che nessuna disposizione della
Parte III di tale legge del 1995 «comporta l'effetto di incidere sulla
soluzione di questioni attinenti alla materia extracontrattuale che devono
essere risolte ai sensi del [regolamento]».

13      Per quanto riguarda la valutazione del danno, la giurisprudenza
nazionale, e segnatamente la decisione della House of Lords nella causa
Harding v Wealands [(2007) 2 AC 1], stabilisce che la valutazione del danno
risarcibile e una questione procedurale, disciplinata dalla legge inglese in
quanto lex fori.

  **Causa principale e questioni pregiudiziali**

14      Il 29 agosto 2007, durante un soggiorno in Francia, il sig. Homawoo e
rimasto vittima di un incidente provocato da un veicolo il cui conducente era
assicurato presso la GMF.

15      L'8 gennaio 2009 il sig. Homawoo ha instaurato, in particolare nei
confronti della GMF, un procedimento dinanzi alla High Court of Justice per
ottenere il risarcimento dei danni alla persona e dei danni indiretti subiti.

16      Dinanzi al giudice del rinvio, il ricorrente nel giudizio a quo ha
fatto valere che la valutazione dei danni era disciplinata dal diritto
inglese, che e il diritto designato dalle norme sui conflitti di legge dettate
dalla lex fori applicabili alla causa principale. Detto ricorrente ha infatti
sostenuto che il regolamento non era applicabile ratione temporis, in quanto
esso, a norma dei suoi artt. 31 e 32, non si applicava ai fatti generativi di
un danno verificatisi - come nella fattispecie oggetto del giudizio a quo -
prima dell'11 gennaio 2009, data fissata per la sua entrata in vigore. In
subordine, detto ricorrente ha osservato che il regolamento non si applicava
qualora, indipendentemente dalla data del verificarsi del danno, il
procedimento in questione fosse stato instaurato prima della data sopra
citata.

17      La GMF, pur non contestando la fondatezza della domanda di
risarcimento del ricorrente, ha sostenuto che la valutazione dei danni subiti
doveva essere disciplinata dal diritto francese, in conformita alle norme sui
conflitti di leggi dettate dal regolamento. Infatti, secondo la GMF, il
regolamento era entrato in vigore il ventesimo giorno successivo alla sua
pubblicazione nella _Gazzetta ufficiale dell 'Unione europea_, in conformita
alla regola dettata dall'art. 297 TFUE. Di conseguenza, il regolamento sarebbe
applicabile nella causa principale, in quanto il fatto che ha dato origine ai
danni suddetti si e verificato dopo tale data ed il giudice nazionale e
chiamato a stabilire la legge applicabile in una data successiva all'11
gennaio 2009.

18      La High Court of Justice ritiene, in primo luogo, che l'art. 32 del
regolamento non si riferisca alla data di proposizione di un'azione giudiziale
o a quella di pronuncia di una decisione giurisdizionale, e che dunque nulla
giustifichi un'interpretazione di detta norma nel senso che il regolamento sia
applicabile a qualsiasi azione proposta a partire dalla data stabilita
nell'articolo summenzionato. In secondo luogo, il giudice del rinvio rileva
che un'interpretazione secondo cui il regolamento si applicherebbe ai fatti
generativi di un danno verificatisi a partire dall'11 gennaio 2009
permetterebbe di garantire la certezza del diritto, in quanto fornirebbe una
data fissa, non correlata all'avvio di procedimenti giurisdizionali. Tuttavia,
alla luce del tenore letterale dell'art. 31 del regolamento, il giudice
nazionale dubita che sia possibile accogliere un'interpretazione siffatta.

19      Sulla scorta di tali premesse, la High Court of Justice (England &
Wales), Queen's Bench Division, ha deciso di sospendere il procedimento e di
sottoporre alla Corte le seguenti questioni pregiudiziali:

«1)      Se gli artt. 31 e 32 del [regolamento], in combinato disposto con
l'art. 297 TFUE, debbano essere interpretati nel senso che un giudice
nazionale e tenuto ad applicare [detto regolamento], segnatamente l'art. 15,
lett. c), del medesimo, in una fattispecie in cui il fatto all'origine del
danno si sia verificato il 29 agosto 2007.

2)      Se sulla soluzione della prima questione incida una delle seguenti
circostanze:

a)      che il procedimento diretto ad ottenere il risarcimento dei danni sia
stato avviato l'8 gennaio 2009;

b)      che il giudice nazionale non si sia pronunciato sulla legge
applicabile prima dell'11 gennaio 2009».

  **Sulle questioni pregiudiziali**

20      Con i suoi quesiti, che vanno esaminati congiuntamente, il giudice del
rinvio chiede alla Corte, in sostanza, se gli artt. 31 e 32 del regolamento,
letti in combinato disposto con l'art. 297 TFUE, debbano essere interpretati
nel senso che un giudice nazionale e tenuto ad applicare il regolamento
unicamente ai fatti generativi di un danno verificatisi a partire dall'11
gennaio 2009, e se la data di instaurazione del procedimento per il
risarcimento del danno e quella di determinazione della legge applicabile da
parte del giudice adito abbiano un'incidenza ai fini della definizione
dell'ambito di applicazione ratione temporis di detto regolamento.

21      Nella presente causa, al fine di rispondere alle questioni sollevate
dal giudice del rinvio, occorre esaminare le due disposizioni del regolamento
per stabilire quale sia la data di entrata in vigore di quest'ultimo e a
partire da quale data esso divenga applicabile.

22      Per quanto riguarda la data di entrata in vigore del regolamento,
occorre ricordare che, ai sensi dell'art. 297, n. 1, terzo comma, TFUE, gli
atti legislativi entrano in vigore alla data da essi stabilita oppure, in
mancanza di data, il ventesimo giorno successivo alla loro pubblicazione nella
_Gazzetta ufficiale dell 'Unione europea_.

23      Nel caso di specie il regolamento, pur non stabilendo espressamente
alcuna data di entrata in vigore, contiene, da un lato, un articolo 31,
intitolato «Applicazione nel tempo», a norma del quale detto regolamento si
applica ai fatti generativi di un danno che si siano verificati dopo l'entrata
in vigore del regolamento stesso, e, dall'altro, un articolo 32, intitolato
«Data di applicazione», a tenore del quale il regolamento e applicabile a
partire dall'11 gennaio 2009, eccezion fatta per un articolo, che non viene in
questione nella causa principale.

24      A questo proposito va rilevato che il legislatore puo legittimamente
operare una distinzione tra la data di entrata in vigore e quella di
applicazione dell'atto da esso emanato, posticipando la seconda rispetto alla
prima. Tale meccanismo e in particolare idoneo a consentire agli Stati membri
o alle istituzioni dell'Unione - una volta che l'atto e entrato in vigore ed e
stato dunque integrato nell'ordinamento giuridico dell'Unione - di adempiere,
sul fondamento dell'atto stesso, gli obblighi preliminari ad essi incombenti e
che risultano indispensabili per la successiva piena applicazione di tale atto
alla generalita dei soggetti giuridici cui e destinato.

25      Come rilevato dall'avvocato generale al paragrafo 21 delle sue
conclusioni, il legislatore ha fatto ricorso a tale meccanismo in svariati
atti adottati nel settore della cooperazione giudiziaria in materia civile, ad
esempio nel regolamento (CE) del Parlamento europeo e del Consiglio 17 giugno
2008, n. 593, sulla legge applicabile alle obbligazioni contrattuali (Roma I)
(GU L 177, pag. 6).

26      Per quanto riguarda il regolamento, e pacifico che la sua data di
entrata in vigore non viene fissata ne dal suo art. 31 ne dal suo art. 32\.

27      Vero e che tre versioni linguistiche del titolo dell'art. 32 del
regolamento («Inwerkingtreding», «Data intrării in vigoare» e «Entrada en
vigor») fanno riferimento alla nozione di entrata in vigore. Tuttavia, anche
in queste tre versioni linguistiche, il contenuto dell'articolo suddetto fa
riferimento all'11 gennaio 2009 quale data di applicazione del regolamento.

28      Come ricordato dall'avvocato generale al paragrafo 39 delle sue
conclusioni, risulta dalla giurisprudenza della Corte che la necessita di
un'interpretazione uniforme degli atti dell'Unione esclude che, in caso di
dubbio, il testo di una disposizione possa essere considerato isolatamente, ed
impone, al contrario, che tale testo venga interpretato ed applicato alla luce
delle versioni esistenti nelle altre lingue ufficiali (v., in particolare,
sentenze 12 luglio 1979, causa 9/79, Koschniske, Racc. pag. 2717, punto 6, e
10 settembre 2009, causa C‑199/08, Eschig, Racc. pag. I‑8295, punto 54).

29      Nel caso di specie, visto il contenuto della norma coincidente in
tutte le versioni linguistiche, occorre constatare che l'art. 32 del
regolamento stabilisce non gia la data dell'entrata in vigore di quest'ultimo,
bensi quella della sua applicazione.

30      Ne consegue che, in assenza di una disposizione specifica che
stabilisca una data per l'entrata in vigore del regolamento, tale data deve
essere determinata secondo la regola generale enunciata nell'art. 297, n. 1,
terzo comma, TFUE. Poiche il regolamento e stato pubblicato nella _Gazzetta
ufficiale dell 'Unione europea_ il 31 luglio 2007, esso e entrato in vigore il
ventesimo giorno successivo alla sua pubblicazione, ossia il 20 agosto 2007.

31      Tale conclusione e confermata dal fatto che il regolamento ha imposto
alcuni obblighi agli Stati membri e alla Commissione a partire dalla data
suddetta. Infatti, ai sensi dell'art. 29 del regolamento, prima della data di
applicazione di quest'ultimo, e precisamente entro l'11 luglio 2008, gli Stati
membri erano tenuti a comunicare alla Commissione le convenzioni
internazionali intervenute in materia di cui essi erano parti contraenti, e la
Commissione doveva pubblicare l'elenco di tali convenzioni nella _Gazzetta
ufficiale dell 'Unione europea_.

32      Inoltre, a norma dell'art. 30, n. 2, del regolamento, la Commissione
doveva presentare al Parlamento, al Consiglio ed al Comitato economico e
sociale, entro il 31 dicembre 2008, uno studio della situazione nel settore
della legge applicabile alle obbligazioni extracontrattuali. Pertanto, tali
obblighi dovevano essere adempiuti prima dell'11 gennaio 2009, data prevista
dall'art. 32 del regolamento per l'applicazione di quest'ultimo nei confronti
della generalita dei soggetti di diritto.

33      Date tali premesse, l'art. 31 del regolamento, disciplinante, giusta
il suo titolo, l'«Applicazione nel tempo», non puo essere interpretato senza
prendere in considerazione la data di applicazione stabilita dall'art. 32 del
medesimo regolamento, ossia l'11 gennaio 2009. Pertanto, occorre ritenere che
il regolamento si applichi, a norma del suo art. 31, ai fatti generativi di un
danno verificatisi a partire da tale data.

34      Un'interpretazione siffatta e la sola che consenta di assicurare, ai
sensi dei 'considerando' sesto, tredicesimo, quattordicesimo e sedicesimo del
regolamento, la piena realizzazione delle finalita di quest'ultimo, ossia
garantire la prevedibilita dell'esito delle controversie giudiziarie, la
certezza del diritto quanto alla legge applicabile e l'applicazione uniforme
di detto regolamento in tutti gli Stati membri.

35      Per contro, tali obiettivi rischierebbero di essere compromessi
qualora il regolamento venisse applicato a fatti verificatisi tra la data
della sua entrata in vigore e quella fissata dal suo art. 32\. Infatti, come
evidenziato dal ricorrente nella causa principale, dal governo del Regno Unito
e dalla Commissione, non e escluso che due fatti verificatisi lo stesso
giorno, prima dell'11 gennaio 2009, possano essere disciplinati da leggi
differenti a seconda della data di instaurazione del procedimento di
risarcimento o della data di determinazione della legge applicabile da parte
del giudice adito. Per di piu, gli obblighi derivanti da un fatto che ha
causato danni in un medesimo luogo a piu persone potrebbero essere
disciplinati da leggi differenti a seconda dell'esito dei diversi procedimenti
giudiziari.

36      Pertanto, ne la data di instaurazione della causa, ne quella di
determinazione della legge applicabile da parte del giudice nazionale sono
pertinenti ai fini della definizione dell'ambito di applicazione ratione
temporis del regolamento. Come risulta dall'art. 31 di quest'ultimo, il solo
momento da prendere in considerazione e quello del verificarsi del fatto
lesivo.

37      Cio considerato, occorre risolvere le questioni sollevate dichiarando
che gli artt. 31 e 32 del regolamento, letti in combinato disposto con l'art.
297 TFUE, devono essere interpretati nel senso che un giudice nazionale e
tenuto ad applicare tale regolamento unicamente ai fatti generativi di un
danno verificatisi a partire dall'11 gennaio 2009, e che la data di
instaurazione del procedimento di risarcimento o la data di determinazione
della legge applicabile da parte del giudice adito non hanno alcuna incidenza
ai fini della definizione dell'ambito di applicazione nel tempo di detto
regolamento.

  **Sulle spese**

38      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**Gli artt.  31 e 32 del regolamento (CE) del Parlamento europeo e del
Consiglio 11 luglio 2007, n. 864, sulla legge applicabile alle obbligazioni
extracontrattuali («Roma II»), letti in combinato disposto con l'art. 297
TFUE, devono essere interpretati nel senso che un giudice nazionale e tenuto
ad applicare tale regolamento unicamente ai fatti generativi di un danno
verificatisi a partire dall'11 gennaio 2009, e che la data di instaurazione
del procedimento di risarcimento o la data di determinazione della legge
applicabile da parte del giudice adito non hanno alcuna incidenza ai fini
della definizione dell'ambito di applicazione nel tempo di detto
regolamento.**

Firme

* * *

* Lingua processuale: l'inglese. 
  *[""]: Double quotes
  *[*]: Asterisk
  *[?]: Question mark


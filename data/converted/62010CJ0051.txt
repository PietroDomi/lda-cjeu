

**Causa C ‑51/10 P**

**Agencja Wydawnicza Technopol sp. z o.o.**

**contro**

**Ufficio per l 'armonizzazione nel mercato interno (marchi, disegni e
modelli) (UAMI)**

«Impugnazione -- Marchio comunitario -- Segno esclusivamente costituito da
cifre -- Domanda di registrazione del segno "1000" come marchio per opuscoli,
periodici e giornali -- Carattere asseritamente descrittivo di detto segno --
Criteri per l'applicazione dell'art. 7, n. 1, lett. c), del regolamento (CE)
n. 40/94 -- Obbligo per l'UAMI di tenere conto della propria prassi
decisionale anteriore»

Massime della sentenza

1.         _Marchio comunitario -- Definizione e acquisizione del marchio comunitario -- Impedimenti assoluti alla registrazione -- Interpretazione alla luce dell'interesse generale ad essi relativo -- Art. 7, n. 1, lett. c), del regolamento n. 40/94 -- Obiettivo -- Imperativo di disponibilita_

_[Regolamento del Consiglio n.  40/94, art. 7, n. 1, lett. c)]_

2.         _Marchio comunitario -- Definizione e acquisizione del marchio comunitario -- Impedimenti assoluti alla registrazione -- Sovrapposizione degli ambiti di applicazione degli impedimenti di cui alle lett. b) e c) dell'art. 7, n. 1, del regolamento n. 40/94_

_[Regolamento del Consiglio n.  40/94, art. 7, n. 1, lett. b) e c)]_

3.         _Marchio comunitario -- Definizione e acquisizione del marchio comunitario -- Impedimenti assoluti alla registrazione -- Marchi composti esclusivamente di segni o di indicazioni idonei a designare le caratteristiche di un prodotto o di un servizio -- Nozione -- Segni esclusivamente costituiti da cifre_

_[Regolamento del Consiglio n.  40/94, art. 7, n. 1, lett. c)]_

4.         _Marchio comunitario -- Effetti del marchio comunitario -- Limitazioni -- Art. 12, lett. b), del regolamento n. 40/94 -- Oggetto_

_[Regolamento del Consiglio n.  40/94, artt. 7, n. 1, lett. c), e 12, lett.
b)]_

5.         _Marchio comunitario -- Decisioni dell'Ufficio -- Principio della parita di trattamento -- Principio di buona amministrazione -- Prassi decisionale precedente dell'Ufficio_

1.        Gli impedimenti alla registrazione elencati all'art. 7, n. 1, del regolamento n. 40/94 sul marchio comunitario devono essere interpretati alla luce dell'interesse generale sotteso a ciascuno di essi. L'interesse generale sotteso all'art. 7, n. 1, lett. c), di detto regolamento consiste nell'assicurare che segni descrittivi di una o piu caratteristiche dei prodotti o dei servizi per i quali e richiesta una registrazione come marchio possano essere liberamente utilizzati da tutti gli operatori economici che offrono simili prodotti o servizi. 

Al fine di garantire la piena realizzazione di tale obiettivo di libero
utilizzo, affinche l'Ufficio per l'armonizzazione nel mercato interno (marchi,
disegni e modelli) possa opporre il diniego di registrazione ex art. 7, n. 1,
lett. c), del regolamento n. 40/94, non e necessario che il segno in causa sia
effettivamente utilizzato, al momento della domanda di registrazione, a fini
descrittivi. È sufficiente che detto segno possa essere utilizzato a tal fine.
Parimenti, l'applicazione di tale impedimento alla registrazione non dipende
dall'esistenza di un imperativo di disponibilita concreto, attuale o serio, ed
e quindi irrilevante conoscere il numero di concorrenti che hanno o potrebbero
avere interesse ad utilizzare il segno in questione. Inoltre, e ininfluente
che esistano altri segni piu usuali di quello in causa per designare le stesse
caratteristiche dei prodotti o dei servizi menzionati nella domanda di
registrazione. Dalle precedenti considerazioni consegue che l'applicazione
dell'art. 7, n. 1, lett. c), del suddetto regolamento non esige che il segno
in causa corrisponda a modalita abituali di designazione.

(v. punti 36-40)

2.        I segni descrittivi di cui all'art. 7, n. 1, lett. c), del regolamento n. 40/94 sul marchio comunitario sono altresi privi di carattere distintivo ai sensi dell'art. 7, n. 1, lett. b), di tale regolamento. Al contrario, un segno puo essere privo di carattere distintivo ai sensi di detto art. 7, n. 1, lett. b), per motivi diversi dal suo eventuale carattere descrittivo. Esiste dunque una certa sovrapposizione tra i rispettivi ambiti di applicazione dell'art. 7, n. 1, lett. b), del regolamento n. 40/94 ed il suddetto art. 7, n. 1, lett. c); la prima di queste disposizioni si distingue tuttavia dalla seconda in quanto contempla tutte le circostanze in cui un segno non e adatto a distinguere i prodotti o i servizi di un'impresa da quelli di altre imprese. 

Cio premesso, e importante, ai fini di una corretta applicazione dell'art. 7,
n. 1, del regolamento n. 40/94, controllare che l'applicazione
dell'impedimento alla registrazione enunciato a detto art. 7, n. 1, lett. c),
resti debitamente limitata ai casi espressamente previsti da tale impedimento
alla registrazione.

(v. punti 46-48)

3.        I casi espressamente previsti dall'impedimento alla registrazione menzionato all'art. 7, n. 1, lett. c), del regolamento 40/94 sul marchio comunitario sono quelli in cui il segno di cui si chiede la registrazione come marchio puo designare una «caratteristica» dei prodotti o dei servizi indicati nella domanda. Infatti, attraverso l'impiego, all'art. 7, n. 1, lett. c), di detto regolamento, dei termini «la specie, la qualita, la quantita, la destinazione, il valore, la provenienza geografica, ovvero l'epoca di fabbricazione del prodotto o di prestazione del servizio, o altre caratteristiche del prodotto o servizio», il legislatore, da un lato, ha indicato che la specie, la qualita, la quantita, la destinazione, il valore, la provenienza geografica e l'epoca di fabbricazione o di prestazione devono essere considerati caratteristiche dei prodotti o dei servizi e, dall'altro, ha precisato che tale elenco non e esaustivo, poiche puo essere presa in considerazione qualunque altra caratteristica dei prodotti o dei servizi. 

La scelta da parte del legislatore del termine «caratteristica» mette in
evidenza il fatto che i segni considerati dalla suddetta disposizione sono
solamente quelli che servono a designare una proprieta, facilmente
riconoscibile dagli ambienti interessati, dei prodotti o dei servizi per i
quali la registrazione e richiesta. Pertanto, la registrazione di un segno puo
essere rifiutata in base all'art. 7, n. 1, lett. c), del regolamento n. 40/94
solamente qualora si possa ragionevolmente prevedere che esso sara
effettivamente riconosciuto dagli ambienti interessati come una descrizione di
una delle suddette caratteristiche.

Tali precisazioni assumono particolare rilievo nel caso di segni costituiti
esclusivamente da cifre. Infatti, poiche segni siffatti sono generalmente
assimilati a numeri, essi possono in particolare servire, nel commercio, per
designare una quantita. Tuttavia, per poter negare la registrazione di un
segno costituito esclusivamente da cifre sulla base dell'art. 7, n. 1, lett.
c), del regolamento n. 40/94 con la motivazione che esso designa una quantita,
si deve ragionevolmente prevedere che, agli occhi degli ambienti interessati,
la quantita indicata da tali cifre caratterizzi i prodotti o i servizi per i
quali e chiesta la registrazione.

(v. punti 48-52)

4.        La regola stabilita dall'art. 12, lett. b), del regolamento 40/94 sul marchio comunitario non influenza in modo determinante l'interpretazione di quella stabilita dall'art. 7, n. 1, lett. c), di tale regolamento. Infatti, l'art. 12 di quest'ultimo e relativo alla limitazione degli effetti del marchio comunitario, mentre l'art. 7 di detto regolamento riguarda gli impedimenti alla registrazione di segni come marchi. 

La circostanza che il suddetto art. 12, lett. b), garantisca che ogni
operatore economico possa liberamente utilizzare indicazioni relative alle
caratteristiche dei prodotti e dei servizi non restringe affatto la portata
del menzionato art. 7, n. 1, lett. c). Tale circostanza mette anzi in evidenza
l'interesse a che l'impedimento, peraltro assoluto, alla registrazione
enunciato all'art. 7, n. 1, lett. c), sia effettivamente applicato a qualsiasi
segno che possa designare una caratteristica dei prodotti o dei servizi per i
quali e richiesta la sua registrazione come marchio.

(v. punti 59-61)

5.        L'Ufficio per l'armonizzazione nel mercato interno (marchi, disegni e modelli) e tenuto ad esercitare le proprie competenze in conformita con i principi generali del diritto dell'Unione, quali il principio della parita di trattamento e il principio di buona amministrazione. 

Alla luce di questi ultimi due principi, l'Ufficio, nell'ambito
dell'istruzione di una domanda di registrazione di un marchio comunitario,
deve prendere in considerazione le decisioni gia adottate per domande simili e
chiedersi con particolare attenzione se occorra o meno decidere nello stesso
senso.

(v. punti 73-74)

  
  
  
  
  
  

SENTENZA DELLA CORTE (Prima Sezione)

10 marzo 2011 (*)

«Impugnazione - Marchio comunitario - Segno esclusivamente costituito da cifre
- Domanda di registrazione del segno "1000" come marchio per opuscoli,
periodici e giornali - Carattere asseritamente descrittivo di detto segno -
Criteri per l'applicazione dell'art. 7, n. 1, lett. c), del regolamento (CE)
n. 40/94 - Obbligo per l'UAMI di tenere conto della propria prassi decisionale
anteriore»

Nel procedimento C‑51/10 P,

avente ad oggetto l'impugnazione, ai sensi dell'art. 56 dello Statuto della
Corte di giustizia dell'Unione europea, proposta il 1° febbraio 2010,

**Agencja Wydawnicza Technopol sp. z o.o.,** con sede in Częstochowa
(Polonia), rappresentata dall'avv. A. von Muhlendahl, Rechtsanwalt,

ricorrente,

procedimento in cui l'altra parte e:

**Ufficio per l 'armonizzazione nel mercato interno (marchi, disegni e
modelli) (UAMI),** rappresentato dal sig. A. Folliard-Monguiral, in qualita di
agente,

convenuto in primo grado,

LA CORTE (Prima Sezione),

composta dal sig. A. Tizzano, presidente di sezione, dai sigg. J.‑J. Kasel, M.
Ilešič (relatore), M. Safjan e dalla sig.ra M. Berger, giudici,

avvocato generale: sig. J. Mazak

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 10
novembre 2010,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con la propria impugnazione, l'Agencja Wydawnicza Technopol sp. z
o.o. (in prosieguo: la «Technopol») chiede l'annullamento della sentenza del
Tribunale di primo grado delle Comunita europee 19 novembre 2009, causa
T‑298/06, Agencja Wydawnicza Technopol/UAMI (1000) (in prosieguo: la «sentenza
impugnata»), con la quale il Tribunale ha respinto il suo ricorso diretto
all'annullamento della decisione della quarta commissione di ricorso
dell'Ufficio per l'armonizzazione nel mercato interno (marchi, disegni e
modelli) (UAMI) 7 agosto 2006 (procedimento R 447/2006‑4; in prosieguo: la
«decisione controversa»), relativa alla domanda di registrazione del segno
«1000» come marchio comunitario.

  **Contesto normativo**

2        L'art. 4 del regolamento (CE) del Consiglio 20 dicembre 1993, n.
40/94, sul marchio comunitario (GU 1994, L 11, pag. 1), rubricato «Segni atti
a costituire un marchio comunitario», cosi recita:

«Possono costituire marchi comunitari tutti i segni che possono essere
riprodotti graficamente, in particolare le parole, compresi i nomi di persone,
i disegni, le lettere, le cifre, la forma dei prodotti o del loro
confezionamento, a condizione che tali segni siano adatti a distinguere i
prodotti o i servizi di un'impresa da quelli di altre imprese».

3        L'art. 7 dello stesso regolamento, rubricato «Impedimenti assoluti
alla registrazione», dispone quanto segue:

«1\.       Sono esclusi dalla registrazione:

(...)

b)       i marchi privi di carattere distintivo;

c)       i marchi composti esclusivamente da segni o indicazioni che in
commercio possono servire, per designare la specie, la qualita, la quantita,
la destinazione, il valore, la provenienza geografica, ovvero l'epoca di
fabbricazione del prodotto o di prestazione del servizio, o altre
caratteristiche del prodotto o servizio;

(...)

3.      Il paragrafo 1, lettere b), c) e d) non si applica se il marchio ha acquistato per tutti i prodotti o servizi per i quali si chiede la registrazione, un carattere distintivo in seguito all'uso che ne e stato fatto». 

4        L'art. 12 del regolamento n. 40/94, rubricato «Limitazione degli
effetti del marchio comunitario», prevede che:

«Il diritto conferito dal marchio comunitario non consente al titolare di
impedire ai terzi l'uso in commercio:

(...)

b)      di indicazioni relative alla specie, alla qualita, alla quantita, alla
destinazione, al valore, alla provenienza geografica, all'epoca di
fabbricazione del prodotto o di prestazione del servizio o ad altre
caratteristiche del prodotto o servizio;

(...)

purche questo uso sia conforme alle consuetudini di lealta in campo
industriale o commerciale».

5        L'art. 74 del suddetto regolamento, rubricato «Esame d'ufficio dei
fatti», enuncia quanto segue:

«1.      Nel corso della procedura l'Ufficio procede d'ufficio all'esame dei
fatti. Tuttavia, in procedure concernenti impedimenti relativi alla
registrazione, l'Ufficio si limita, in tale esame, ai fatti, prove ed
argomenti addotti e alle richieste presentate dalle parti.

2.      L'Ufficio puo non tener conto dei fatti che le parti non hanno invocato o delle prove che esse non hanno presentato in tempo utile». 

6        Il regolamento n. 40/94 e stato abrogato dal regolamento (CE) del
Consiglio 26 febbraio 2009, n. 207, sul marchio comunitario (GU L 78, pag. 1),
entrato in vigore il 13 aprile 2009. Cio nondimeno, tenuto conto della data
cui risalgono i fatti, alla presente causa resta applicabile il regolamento n.
40/94.

  **Fatti e decisione controversa**

7        In data 4 aprile 2005, la Technopol ha presentato all'UAMI una
domanda di registrazione come marchio comunitario del seguente segno:

1000

8        I prodotti per i quali veniva chiesta la registrazione del marchio
rientrano nella classe 16 ai sensi dell'Accordo di Nizza 15 giugno 1957,
relativo alla classificazione internazionale dei prodotti e dei servizi ai
fini della registrazione dei marchi, come riveduto e modificato, e
corrispondono alla seguente descrizione: «opuscoli; periodici, compresi
periodici contenenti parole crociate e giochi; quotidiani».

9        Il 31 gennaio 2006, l'esaminatore ha respinto tale domanda sulla base
dell'art. 7, n. 1, lett. b) e c), del regolamento n. 40/94, con la motivazione
che il segno «1000» non possedeva carattere distintivo e costituiva
un'indicazione descrittiva del contenuto o di altre caratteristiche dei
prodotti considerati.

10      Il 31 marzo 2006, la Technopol ha impugnato la decisione
dell'esaminatore. Con decisione 7 agosto 2006, la quarta commissione di
ricorso dell'UAMI ha confermato l'analisi dell'esaminatore.

11      La suddetta commissione ha dichiarato che il segno «1000» poteva
servire a designare il contenuto delle pubblicazioni della Technopol e che,
comunque, tale segno non era distintivo perche verrebbe percepito dal
consumatore come l'elogio di dette pubblicazioni e non come un'indicazione di
provenienza.

12      In particolare, ai punti 18 e 19 della decisione controversa la citata
commissione di ricorso ha affermato quanto segue:

«18      (...) È frequente che i periodici pubblichino classifiche contenenti
informazioni di vario tipo (...). In casi simili, vengono preferiti numeri a
cifra tonda, in virtu del loro valore espressivo.

19      Inoltre, i [prodotti] oggetto della domanda comprendono (...)
pubblicazioni contenenti varie raccolte (...). Le pubblicazioni di questo tipo
contengono generalmente numeri di informazioni a cifra tonda (...). Parimenti,
il [segno "1000"] puo indubbiamente essere utilizzato in modo descrittivo, in
particolare nei "periodici contenenti parole crociate e giochi" di cui alla
domanda di registrazione. Il pubblico di riferimento percepira il [segno
"1000"] figurante su una determinata pubblicazione come un'indicazione del
fatto che essa contiene esattamente 1 000 indovinelli o giochi. Come
dimostrato dalle ricerche su Internet, esistono gia numerosi prodotti di
questo genere su tale mercato (...)».

  **Procedimento dinanzi al Tribunale e sentenza impugnata**

13      Con atto introduttivo depositato presso la cancelleria del Tribunale
il 18 ottobre 2006, la Technopol ha proposto un ricorso diretto
all'annullamento della decisione controversa.

14      A sostegno del proprio ricorso, la ricorrente deduceva due motivi, il
primo attinente alla violazione dell'art. 7, n. 1, lett. c), del regolamento
n. 40/94, ed il secondo riguardante la violazione dell'art. 7, n. 1, lett. b),
dello stesso regolamento.

15      Nell'ambito del primo motivo, la Technopol sosteneva che il segno
«1000», non accompagnato da altri termini, non e descrittivo. Non si potrebbe
stabilire alcun nesso diretto e concreto dal punto di vista del consumatore
tra il segno menzionato e le caratteristiche dei prodotti considerati.

16      Il Tribunale ha respinto questa argomentazione e, conseguentemente, il
primo motivo. I motivi principali che hanno condotto a tale decisione sono i
seguenti:

«21      (...) I segni e le indicazioni di cui all'art. 7, n. 1, lett. c), del
regolamento n. 40/94 sono quelli che, in un uso normale dal punto di vista del
pubblico di riferimento, possono servire a designare, direttamente o tramite
la menzione di una delle sue caratteristiche essenziali, il prodotto od il
servizio per cui e richiesta la registrazione (…)

22      Secondo costante giurisprudenza, il segno e descrittivo allorche
presenti con i prodotti o servizi in causa un nesso sufficientemente diretto e
concreto, tale da consentire al pubblico destinatario di percepire
immediatamente, e senza altra riflessione, una descrizione dei prodotti e
servizi di cui si tratti o di una delle loro caratteristiche essenziali (...)

23      Pertanto, la valutazione del carattere descrittivo di un segno puo
essere effettuata soltanto, da un lato, in relazione alla comprensione da
parte del pubblico di riferimento e, dall'altro, in relazione ai prodotti o ai
servizi interessati (...)

24      Nel caso di specie, i prodotti interessati sono opuscoli, periodici,
compresi quelli contenenti parole crociate e giochi, nonche quotidiani, e sono
destinati al grande pubblico, circostanza non contestata dalle parti. (...)

25      Occorre quindi stabilire se il consumatore medio, normalmente
informato e ragionevolmente attento ed avveduto, percepira nel [segno "1000"],
senza alcun elemento aggiuntivo, una descrizione di una delle caratteristiche
dei prodotti indicati nelle domande di registrazione.

26      A tale riguardo, si deve rilevare che, come emerge dai punti 18 e 19
della decisione [controversa], dal punto di vista del pubblico di riferimento
esiste un nesso diretto e concreto tra il segno "1000" e talune
caratteristiche dei prodotti considerati. Infatti, il segno "1000" rinvia ad
una quantita e sara percepito dal pubblico di riferimento, immediatamente e
senza altra riflessione, come una descrizione delle caratteristiche dei
prodotti di cui trattasi, segnatamente la quantita di pagine nonche di opere,
informazioni e giochi raccolti, o la classificazione gerarchica dei
riferimenti contenuti. Il fatto che il marchio richiesto sia composto
unicamente da cifre non rimette in discussione tale conclusione, poiche (...)
l'elemento mancante puo essere facilmente identificato dal pubblico di
riferimento, essendo immediata l'associazione tra la cifra e le suddette
caratteristiche dei prodotti di cui trattasi.

27      In particolare, come rilevato dalla commissione di ricorso ai punti 18
e 19 della decisione [controversa], e frequente che negli opuscoli e nei
periodici siano pubblicate classifiche e raccolte, e in casi simili la
preferenza va allora, per quanto riguarda l'indicazione del contenuto, a
numeri a cifra tonda; la commissione di ricorso cita in particolare, a tale
proposito, l'esempio "1000 domande e risposte". Queste circostanze rafforzano
il nesso descrittivo esistente, dal punto di vista del consumatore medio, tra
i prodotti di cui trattasi ed il [segno "1000"].

(...)

30      Essendo dimostrato il carattere descrittivo del [segno "1000"] nei
confronti dei prodotti indicati nella domanda di registrazione, occorre
esaminare se il marchio richiesto sia composto esclusivamente da segni
descrittivi e se non contenga altri elementi che possano ostare al
riconoscimento del suo carattere descrittivo. (...) Nel caso di specie, il
segno denominativo "1000" e presentato senza alcun elemento che lo distingua
dal modo abituale di indicare una quantita che possa privarlo del suo
carattere descrittivo.

31      Dall'insieme delle suesposte considerazioni risulta che il segno
denominativo "1000" designa caratteristiche dei prodotti di cui trattasi -
segnatamente la quantita di pagine nonche di opere, informazioni e giochi
raccolti, o la loro classificazione gerarchica - che possono essere prese in
considerazione al momento della scelta compiuta dal pubblico destinatario e
che, pertanto, costituiscono caratteristiche essenziali dei medesimi. (...)

32      Siffatta conclusione non puo essere rimessa in discussione dagli altri
argomenti della ricorrente (...). In primo luogo, quanto all'argomento
vertente sul fatto che la registrazione del segno "1000" non priverebbe i
terzi del diritto di usare tale cifra per designare quantita, qualora tale uso
non costituisca una violazione del diritto del marchio, occorre respingerlo in
quanto inconferente. Con questo argomento la ricorrente richiama il contenuto
dell'art. 12, lett. b), del regolamento n. 40/94 (...) per quanto riguarda i
limiti al diritto esclusivo derivante dalla registrazione di un marchio.
Conformemente alla giurisprudenza del Tribunale, l'art. 12 del regolamento n.
40/94 non puo infatti essere invocato nel corso del procedimento di
registrazione (...). L'applicazione di detto articolo presuppone l'esistenza
di un segno registrato come marchio perche ha acquisito carattere distintivo
in seguito all'uso, ai sensi dell'art. 7, n. 3, del regolamento n. 40/94,
oppure per la coesistenza di elementi descrittivi e non descrittivi,
circostanza che non ricorre nel caso di specie (...). Pertanto, l'art. 12 del
regolamento n. 40/94 non puo essere considerato idoneo ad attenuare i criteri
di esame degli impedimenti assoluti alla registrazione.

33      In secondo luogo, per quanto riguarda l'argomento della ricorrente
attinente al fatto che non vi sarebbe alcuna necessita di lasciare il [segno
"1000"] nella libera disponibilita dei terzi, poiche, nel caso di numeri a
quattro cifre, esisterebbero 10 000 possibili combinazioni, si deve
sottolineare che (...) il diniego di registrazione del marchio in questione si
basa sul carattere descrittivo del segno. Tale carattere descrittivo impedisce
al [segno "1000"] di adempiere alla funzione di indicazione dell'origine
commerciale per i prodotti indicati nella domanda di registrazione. Pertanto,
l'esistenza di altre possibili combinazioni di cifre e irrilevante ai fini
della registrazione. Inoltre, il fatto che l'UAMI abbia registrato come marchi
i segni IX e XD, che lasciano a disposizione dei concorrenti un numero
inferiore di possibili combinazioni di cifre e di lettere, e irrilevante. La
legittimita delle decisioni della commissione di ricorso deve essere valutata
unicamente sulla base del regolamento n. 40/94, e non sulla base della prassi
decisionale dell'UAMI (...)».

17      Avendo confermato la sussistenza, nel caso di specie, dell'impedimento
alla registrazione previsto dall'art. 7, n. 1, lett. c), del regolamento n.
40/94, il Tribunale si e astenuto dall'esaminare il secondo motivo di del
ricorso, attinente alla violazione dell'art. 7, n. 1, lett. b), del
regolamento n. 40/94.

  **Conclusioni delle parti**

18      La Technopol chiede che la Corte voglia:

-      annullare la sentenza impugnata;

-      rinviare la causa al Tribunale, e

-      condannare l'UAMI alle spese.

19      L'UAMI chiede che la Corte voglia:

-      respingere l'impugnazione, e

-      condannare la Technopol alle spese.

  **Sull 'impugnazione**

20      La Technopol deduce due motivi. Il primo motivo verte sulla violazione
dell'art. 7, n. 1, lett. c), del regolamento n. 40/94, in quanto il Tribunale
non avrebbe tenuto conto di tutti i criteri rilevanti per l'applicazione di
tale disposizione. Con il secondo motivo, la ricorrente addebita al Tribunale
di non aver tenuto conto della prassi anteriore dell'UAMI.

  _Sul primo motivo, vertente sulla violazione dell 'art. 7, n. 1, lett. c),
del regolamento n. 40/94_

 Argomenti delle parti

21      A sostegno del suo primo motivo, la ricorrente sostiene segnatamente
che dalla giurisprudenza della Corte, in particolare dal punto 37 della
sentenza 20 settembre 2001, causa C‑383/99 P, Procter & Gamble/UAMI (Racc.
pag. I‑6251), emerge che l'applicazione dell'impedimento alla registrazione di
cui all'art. 7, n. 1, lett. c), e soggetta non solo al criterio relativo
all'«uso normale» menzionato dal Tribunale al punto 21 della sentenza
impugnata, ma anche alla condizione che vi sia identita del segno di cui
trattasi con le modalita abituali di designazione dei prodotti o dei servizi
interessati o delle loro caratteristiche. Non avendo preso in considerazione
quest'ultima condizione, il Tribunale avrebbe erroneamente esteso l'ambito di
applicazione del suddetto impedimento alla registrazione.

22      Peraltro, la sentenza impugnata non conterrebbe affermazioni volte a
dimostrare che l'impiego del segno «1000» costituisce un «uso normale» per
designare i prodotti per i quali e stata chiesta la registrazione. Gli esempi
richiamati dal Tribunale ai punti 26 e 27 della sentenza impugnata
riguarderebbero l'utilizzo di cifre in combinazione con altri termini. La
sentenza impugnata si fonderebbe quindi su una premessa errata, consistente
nel supporre che qualsiasi segno costituito da una cifra sara necessariamente
utilizzato congiuntamente ad indicazioni descrittive o generiche. Il Tribunale
avrebbe pertanto basato la propria valutazione su supposizioni.

23      Del resto, il Tribunale non avrebbe tenuto conto del nesso che
esisterebbe tra l'art. 7, n. 1, lett. c), del regolamento n. 40/94 e l'art.
12, lett. b), del medesimo regolamento. Al punto 32 della sentenza impugnata,
esso avrebbe erroneamente limitato la portata di quest'ultimo articolo ai casi
in cui un segno sia stato «registrato come marchio perche ha acquisito
carattere distintivo in seguito all'uso, ai sensi dell'art. 7, n. 3, del
regolamento n. 40/94, oppure per la coesistenza di elementi descrittivi e non
descrittivi».

24      Inoltre, il Tribunale non avrebbe trattato sufficientemente
l'argomento secondo cui la commissione di ricorso non aveva considerato
l'inesistente esigenza di disponibilita del segno «1000». Infatti, nel
replicare a tale argomento, al punto 33 della sentenza impugnata, il Tribunale
avrebbe omesso di analizzare la questione dell'interesse generale sotteso
all'art. 7, n. 1, lett. c), del regolamento n. 40/94.

25      L'UAMI fa anzitutto valere che l'applicazione dell'art. 7, n. 1, lett.
c), del regolamento n. 40/94 non implica necessariamente che il segno di cui
trattasi costituisca una «modalita abituale» di designazione di una
caratteristica dei prodotti o dei servizi interessati. Sarebbe sufficiente che
detto segno potesse essere utilizzato per designare una caratteristica.

26      Secondo l'UAMI, il segno «1000» fa immediatamente pensare al contenuto
della pubblicazione considerata, rinviando alla quantita di pagine o di
informazioni. Peraltro, la valutazione di fatto compiuta dal Tribunale,
secondo cui il pubblico si aspetta che il segno «1000» indichi l'ampiezza del
contenuto della suddetta pubblicazione, non puo essere riesaminata dalla
Corte.

27      Per quanto concerne, inoltre, il nesso che esisterebbe tra l'art. 7,
n. 1, lett. c), del regolamento n. 40/94 e l'art. 12, lett. b), del medesimo
regolamento, l'UAMI ricorda che quest'ultimo articolo riguarda la limitazione
degli effetti di un marchio registrato e non l'idoneita di un segno ad essere
oggetto di registrazione come marchio comunitario. Di conseguenza,
l'interazione tra questi due articoli indicata dalla ricorrente non
sussisterebbe affatto.

28      L'UAMI sostiene, infine, che il Tribunale ha tenuto in debito conto
l'interesse generale. Esso avrebbe correttamente dichiarato che e indifferente
che numerosi altri segni costituiti da cifre restino disponibili per i
concorrenti ai fini della designazione dei loro prodotti. L'UAMI ricorda, a
tale proposito, che l'esame di un impedimento assoluto alla registrazione deve
essere limitato al segno considerato e al suo significato rispetto ai prodotti
o ai servizi interessati.

 Giudizio della Corte

29      Occorre rilevare, in via preliminare, che la circostanza che un segno
sia esclusivamente composto da cifre non impedisce, di per se, la sua
registrazione come marchio.

30      Cio risulta, con riferimento al marchio comunitario, dall'art. 4 del
regolamento n. 40/94, che prevede espressamente che le cifre rientrano tra i
segni da cui un marchio puo essere costituito.

31      Peraltro, neppure il fatto che un segno come quello in causa sia
costituito da cifre senza alterazione grafica e non sia dunque stilizzato in
maniera creativa o artistica da parte del richiedente la registrazione osta,
di per se, alla possibilita di registrare questo segno come marchio (v., per
analogia, quanto ai segni costituiti da una lettera, sentenza 9 settembre
2010, causa C‑265/09 P, UAMI/BORCO-Marken-Import Matthiesen, Racc. pag.
I‑8265, punto 38).

32      Tuttavia, come risulta altresi dall'art. 4 del regolamento n. 40/94,
la registrazione come marchio di un segno e soggetta alla condizione che
quest'ultimo sia adatto a distinguere i prodotti o i servizi di un'impresa da
quelli di altre imprese.

33      Orbene, un segno che, in relazione ai prodotti o ai servizi per i
quali la sua registrazione come marchio viene richiesta, possieda carattere
descrittivo ai sensi dell'art. 7, n. 1, lett. c), del regolamento n. 40/94 e
privo di carattere distintivo rispetto a tali prodotti o servizi, fatta salva
l'applicazione del n. 3 di detto articolo [v., per analogia, in merito alle
disposizioni dell'art. 3 della prima direttiva del Consiglio 21 dicembre 1988,
89/104/CEE, sul ravvicinamento delle legislazioni degli Stati membri in
materia di marchi d'impresa (GU 1989, L 40, pag. 1), sentenza 12 febbraio
2004, causa C‑265/00, Campina Melkunie, Racc. pag. I‑1699, punto 19; con
riferimento all'art. 7 del regolamento n. 40/94, v. sentenza 23 ottobre 2003,
causa C‑191/01 P, UAMI/Wrigley, Racc. pag. I‑12447, punto 30, nonche ordinanza
5 febbraio 2004, causa C‑150/02 P, Streamserve/UAMI, Racc. pag. I‑1461, punto
24].

34      Poiche il Tribunale ha dichiarato che il segno «1000» ha un siffatto
carattere descrittivo per i prodotti indicati nella domanda di registrazione
presentata dalla Technopol, occorre verificare se, come sostenuto dalla
ricorrente, tale valutazione sia derivata da un'interpretazione eccessivamente
ampia, e dunque errata, del suddetto art. 7, n. 1, lett. c).

35      A tale riguardo occorre esaminare, in primo luogo, l'argomento della
ricorrente secondo cui e possibile negare, in base a tale disposizione, la
registrazione dei soli segni corrispondenti a «modalita abituali» di
designazione delle caratteristiche dei prodotti o dei servizi per i quali la
registrazione e richiesta.

36      Nell'ambito dell'esame di questo argomento, si deve tenere debito
conto dell'obiettivo perseguito dall'art. 7, n. 1, lett. c), del regolamento
n. 40/94. Infatti, gli impedimenti alla registrazione elencati al citato art.
7, n. 1, devono essere interpretati alla luce dell'interesse generale sotteso
a ciascuno di essi (v., in particolare, sentenze 29 aprile 2004, cause riunite
C‑456/01 P e C‑457/01 P, Henkel/UAMI, Racc. pag. I‑5089, punto 45, nonche 14
settembre 2010, causa C‑48/09 P, Lego Juris/UAMI, Racc. pag. I‑8403, punto
43).

37      L'interesse generale sotteso all'art. 7, n. 1, lett. c), del
regolamento n. 40/94 consiste nell'assicurare che segni descrittivi di una o
piu caratteristiche dei prodotti o dei servizi per i quali e richiesta una
registrazione come marchio possano essere liberamente utilizzati da tutti gli
operatori economici che offrono simili prodotti o servizi (v., in tal senso,
sentenza UAMI/Wrigley, cit., punto 31 e giurisprudenza ivi citata).

38      Al fine di garantire la piena realizzazione di tale obiettivo di
libero utilizzo, la Corte ha precisato che, affinche l'UAMI possa opporre il
diniego di registrazione ex art. 7, n. 1, lett. c), del regolamento n. 40/94,
non e necessario che il segno in causa sia effettivamente utilizzato, al
momento della domanda di registrazione, a fini descrittivi. È sufficiente che
detto segno possa essere utilizzato a tal fine (citate sentenze UAMI/Wrigley,
punto 32, e Campina Melkunie, punto 38, nonche ordinanza 5 febbraio 2010,
causa C‑80/09 P, Mergel e a./UAMI, punto 37).

39      Parimenti, la Corte ha sottolineato che l'applicazione di tale
impedimento alla registrazione non dipende dall'esistenza di un imperativo di
disponibilita concreto, attuale o serio, e che e quindi irrilevante conoscere
il numero di concorrenti che hanno o potrebbero avere interesse ad utilizzare
il segno in questione (sentenze 4 maggio 1999, cause riunite C‑108/97 e
C‑109/97, Windsurfing Chiemsee, Racc. pag. I‑2779, punto 35, e 12 febbraio
2004, causa C‑363/99, Koninklijke KPN Nederland, Racc. pag. I‑1619, punto 58).
Inoltre, e ininfluente che esistano altri segni piu usuali di quello in causa
per designare le stesse caratteristiche dei prodotti o dei servizi menzionati
nella domanda di registrazione (sentenza Koninklijke KPN Nederland, cit.,
punto 57).

40      Dalle precedenti considerazioni consegue che l'applicazione dell'art.
7, n. 1, lett. c), del regolamento n. 40/94 non esige che il segno in causa
corrisponda a modalita abituali di designazione. Il punto 37 della citata
sentenza Procter & Gamble/UAMI, richiamata dalla ricorrente e nella quale
vengono impiegati i termini «identita con modalita abituali di designazione
dei prodotti o dei servizi considerati o di loro caratteristiche», non puo
dunque essere inteso come diretto a definire una condizione di diniego della
registrazione di un segno come marchio comunitario.

41      In secondo luogo, occorre esaminare l'argomento della ricorrente
secondo cui gli esempi forniti dal Tribunale ai punti 26 e 27 della sentenza
impugnata sono ipotetici e irrilevanti rispetto alle condizioni cui e soggetta
l'applicazione dell'art. 7, n. 1, lett. c), del regolamento n. 40/94.

42      La ricorrente si riferisce in particolare alle dichiarazioni del
Tribunale, ai punti 26 e 27 della sentenza impugnata, in merito alla
percezione del segno «1000» come una descrizione della quantita di pagine o di
informazioni nonche sulla frequente pubblicazione, negli opuscoli e nei
periodici, di classifiche e raccolte il cui contenuto e indicato da numeri a
cifra tonda.

43      A tale riguardo essa deduce che, anche supponendo che le suddette
dichiarazioni di fatto siano esatte, la valutazione compiuta dal Tribunale,
secondo cui simili fatti sono rilevanti per condurre alla conclusione che un
segno e descrittivo ai sensi dell'art. 7, n. 1, lett. c), del regolamento n.
40/94, e indice di un'errata interpretazione di tale disposizione.

44      Sebbene la ricorrente certamente non lamenti, con questo argomento, un
travisamento degli elementi di prova, essa addebita tuttavia al Tribunale di
aver commesso un errore di diritto, in quanto l'iter logico seguito nella
sentenza impugnata sarebbe incoerente e basato su una comprensione non
corretta della disposizione applicata. Conseguentemente, al contrario di
quanto sostenuto dall'UAMI, il suddetto argomento puo essere esaminato dalla
Corte nell'ambito della presente impugnazione.

45      Per quanto riguarda la verifica della sussistenza o meno, nella
sentenza impugnata, di una simile incoerenza o comprensione non corretta a
causa della mancata pertinenza delle dichiarazioni effettuate ai suddetti
punti 26 e 27 ai fini dell'applicazione dell'art. 7, n. 1, lett. c), del
regolamento n. 40/94, e necessario precisare la portata di tale disposizione,
in particolare alla luce di quella dell'art. 7, n. 1, lett. b), del medesimo
regolamento.

46      Come ricordato al punto 33 della presente sentenza, i segni
descrittivi di cui all'art. 7, n. 1, lett. c), del regolamento n. 40/94 sono
altresi privi di carattere distintivo ai sensi dell'art. 7, n. 1, lett. b), di
tale regolamento. Al contrario, un segno puo essere privo di carattere
distintivo ai sensi di detto art. 7, n. 1, lett. b), per motivi diversi dal
suo eventuale carattere descrittivo (v., in merito all'identica disposizione
che figura all'art. 3 della direttiva 89/104, citate sentenze Koninklijke KPN
Nederland, punto 86, e Campina Melkunie, punto 19).

47      Esiste dunque una certa sovrapposizione tra i rispettivi ambiti di
applicazione dell'art. 7, n. 1, lett. b), del regolamento n. 40/94 ed il
suddetto art. 7, n. 1, lett. c) (v., per analogia, sentenza Koninklijke KPN
Nederland, cit., punto 67); la prima di queste disposizioni si distingue
tuttavia dalla seconda in quanto contempla tutte le circostanze in cui un
segno non e adatto a distinguere i prodotti o i servizi di un'impresa da
quelli di altre imprese.

48      Cio premesso, e importante, ai fini di una corretta applicazione
dell'art. 7, n. 1, del regolamento n. 40/94, controllare che l'applicazione
dell'impedimento alla registrazione enunciato a detto art. 7, n. 1, lett. c),
resti debitamente limitata ai casi espressamente previsti da tale impedimento
alla registrazione.

49      Tali casi sono quelli in cui il segno di cui si chiede la
registrazione come marchio puo designare una «caratteristica» dei prodotti o
dei servizi indicati nella domanda. Infatti, attraverso l'impiego, all'art. 7,
n. 1, lett. c), del regolamento n. 40/94, dei termini «la specie, la qualita,
la quantita, la destinazione, il valore, la provenienza geografica, ovvero
l'epoca di fabbricazione del prodotto o di prestazione del servizio, o altre
caratteristiche del prodotto o servizio», il legislatore, da un lato, ha
indicato che la specie, la qualita, la quantita, la destinazione, il valore,
la provenienza geografica e l'epoca di fabbricazione o di prestazione devono
essere considerati caratteristiche dei prodotti o dei servizi e, dall'altro,
ha precisato che tale elenco non e esaustivo, poiche puo essere presa in
considerazione qualunque altra caratteristica dei prodotti o dei servizi.

50      La scelta da parte del legislatore del termine «caratteristica» mette
in evidenza il fatto che i segni considerati dalla suddetta disposizione sono
solamente quelli che servono a designare una proprieta, facilmente
riconoscibile dagli ambienti interessati, dei prodotti o dei servizi per i
quali la registrazione e richiesta. Come gia sottolineato dalla Corte, la
registrazione di un segno puo essere rifiutata in base all'art. 7, n. 1, lett.
c), del regolamento n. 40/94 solamente qualora si possa ragionevolmente
prevedere che esso sara effettivamente riconosciuto dagli ambienti interessati
come una descrizione di una delle suddette caratteristiche (v., per analogia,
in merito all'identica disposizione che figura all'art. 3 della direttiva
89/104, citate sentenze Windsurfing Chiemsee, punto 31, e Koninklijke KPN
Nederland, punto 56).

51      Tali precisazioni assumono particolare rilievo nel caso di segni
costituiti esclusivamente da cifre.

52      Infatti, poiche segni siffatti sono generalmente assimilati a numeri,
essi possono in particolare servire, nel commercio, per designare una
quantita. Tuttavia, per poter negare la registrazione di un segno costituito
esclusivamente da cifre sulla base dell'art. 7, n. 1, lett. c), del
regolamento n. 40/94 con la motivazione che esso designa una quantita, si deve
ragionevolmente prevedere che, agli occhi degli ambienti interessati, la
quantita indicata da tali cifre caratterizzi i prodotti o i servizi per i
quali e chiesta la registrazione.

53      Come emerge dai punti 26 e seguenti della sentenza impugnata, il
Tribunale ha fondato la propria decisione sul fatto che il segno «1000»
potrebbe indicare il numero di pagine dei prodotti oggetto della domanda di
registrazione, nonche sulla circostanza che e frequente che in questi prodotti
siano pubblicati classifiche, raccolte di informazioni e giochi il cui
contenuto e, di preferenza, accompagnato da numeri a cifra tonda.

54      Senza che sia necessario esaminare se ciascuno di questi elementi
consentisse di concludere che il numero 1 000 caratterizza i prodotti oggetto
della domanda di registrazione, e necessario constatare che, quanto meno, la
valutazione compiuta dal Tribunale, secondo cui il segno «1000» ha carattere
descrittivo alla luce delle raccolte di giochi contenute nei citati prodotti,
non e incompatibile con le precisazioni sopra esposte in merito alla portata
dell'art. 7, n. 1, lett. c), del regolamento n. 40/94.

55      Come emerge dai punti 26 e 27 della sentenza impugnata nonche dai
passaggi della decisione controversa ai quali tali punti fanno riferimento, la
quarta commissione di ricorso dell'UAMI ed il Tribunale hanno constatato che
la Technopol aveva chiesto la registrazione del segno «1000», fra l'altro, per
«periodici, compresi periodici contenenti parole crociate». Essi hanno altresi
affermato che esistono numerosi prodotti di questo genere sul mercato e che
tali prodotti contengono generalmente numeri di informazioni a cifra tonda.
Secondo una valutazione compiuta dalla suddetta commissione di ricorso al
punto 19 della decisione controversa, e alla quale il Tribunale ha fatto in
sostanza riferimento ai punti 26 e 27 della sentenza impugnata, il segno
«1000» che figuri su una pubblicazione di questo genere sara percepito come
un'indicazione del fatto che essa contiene 1 000 parole crociate.

56      Un'applicazione dell'art. 7, n. 1, lett. c), del regolamento n. 40/94
a simili circostanze di fatto non e indice di un'errata interpretazione di
tale disposizione. Infatti, quando una domanda di registrazione ha ad oggetto,
in particolare, una categoria di prodotti il cui contenuto e facilmente e
tipicamente designato dalla quantita delle sue unita, e ragionevole prevedere
che un segno costituito da cifre, come quello di cui trattasi, sara
effettivamente riconosciuto dagli ambienti interessati come una descrizione di
detta quantita e dunque di una caratteristica di tali prodotti.

57      Ne consegue che il Tribunale ha potuto dichiarare, senza commettere
errori di diritto, che la registrazione del segno «1000» per i prodotti
oggetto della domanda di registrazione presentata dalla Technopol doveva
essere rifiutata, ai sensi dell'art. 7, n. 1, lett. c), del regolamento n.
40/94.

58      Dovendosi quindi respingere pure l'argomento attinente all'incoerenza
o alla non corretta comprensione dell'art. 7, n. 1, lett. c), del regolamento
n. 40/94, occorre esaminare, in terzo luogo, l'argomento della ricorrente
vertente sulla mancata considerazione del nesso che esisterebbe tra tale
disposizione e l'art. 12, lett. b), del suddetto regolamento e, in quarto e
ultimo luogo, l'argomento secondo cui il Tribunale ha omesso, nella propria
valutazione, di tenere debito conto dell'interesse generale sotteso al citato
art. 7, n. 1, lett. c).

59      Quanto all'art. 12, lett. b), del regolamento n. 40/94, la Corte ha
gia avuto occasione di rilevare che la regola sancita da tale disposizione non
influenza in modo determinante l'interpretazione di quella stabilita dall'art.
7, n. 1, lett. c), di tale regolamento (v., in merito all'identica
disposizione che figura all'art. 6 della direttiva 89/104, sentenza
Windsurfing Chiemsee, cit., punto 28).

60      Infatti, come correttamente illustrato dal Tribunale al punto 32 della
sentenza impugnata, l'art. 12 del regolamento n. 40/94 e relativo alla
limitazione degli effetti del marchio comunitario, mentre l'art. 7 di detto
regolamento riguarda gli impedimenti alla registrazione di segni come marchi.

61      Al contrario di quanto sembra suggerire la ricorrente, la circostanza
che il suddetto art. 12, lett. b), garantisca che ogni operatore economico
possa liberamente utilizzare indicazioni relative alle caratteristiche dei
prodotti e dei servizi non restringe affatto la portata del menzionato art. 7,
n. 1, lett. c). Tale circostanza mette anzi in evidenza l'interesse a che
l'impedimento, peraltro assoluto, alla registrazione enunciato all'art. 7, n.
1, lett. c), del regolamento n. 40/94 sia effettivamente applicato a qualsiasi
segno che possa designare una caratteristica dei prodotti o dei servizi per i
quali e richiesta la sua registrazione come marchio (v., in tal senso, in
merito all'art. 6 della direttiva 89/104, sentenza 6 maggio 2003, causa
C‑104/01, Libertel, Racc. pag. I‑3793, punti 58 e 59, nonche, quanto all'art.
12 del regolamento n. 40/94, sentenza 21 ottobre 2004, causa C‑64/02 P,
UAMI/Erpo Mobelwerk, Racc. pag. I‑10031, punto 45).

62      Poiche, quindi, la regola stabilita dall'art. 12, lett. b), del
regolamento n. 40/94 non trova integrazione nell'applicazione dell'art. 7, n.
1, lett. c), del medesimo regolamento, l'argomento attinente all'esistenza di
un'interazione tra queste due disposizioni e infondato.

63      L'argomento secondo cui il Tribunale ha omesso, nella propria
valutazione, di tenere debito conto dell'interesse generale sotteso all'art.
7, n. 1, lett. c), del regolamento n. 40/94 deve parimenti essere respinto.

64      Sebbene spetti indubbiamente al Tribunale rispettare tale interesse
generale nell'esaminare le decisioni dell'UAMI adottate sulla base del
suddetto art. 7, n. 1, lett. c), non si puo invece esigere che il Tribunale
richiami e analizzi espressamente detto interesse generale in ogni sentenza
relativa ad una simile decisione.

65      Peraltro, per quanto riguarda il punto 33 della sentenza impugnata,
nella quale il Tribunale, ad avviso della ricorrente, non avrebbe preso in
considerazione il suddetto interesse generale, e sufficiente rilevare che, in
detto punto, il Tribunale ha in sostanza e correttamente ribadito la regola,
ricordata al punto 39 della presente sentenza, secondo cui la disponibilita di
altri segni e irrilevante al fine di determinare se il segno in causa abbia
carattere descrittivo ai sensi dell'art. 7, n. 1, lett. c), del regolamento n.
40/94 e ricada quindi nell'impedimento assoluto alla registrazione previsto da
tale disposizione.

66      Poiche nessuna delle argomentazioni esposte dalla ricorrente
nell'ambito del suo primo motivo e fondata, quest'ultimo va respinto.

  _Sul secondo motivo, attinente al fatto che l 'UAMI non ha seguito la
propria prassi anteriore_

 Argomenti delle parti

67      La ricorrente ricorda di aver citato, dinanzi all'UAMI e poi
nuovamente dinanzi al Tribunale, numerosi esempi di segni registrati come
marchi dall'UAMI che, sulla base dei principi affermati nella decisione
controversa, non avrebbero potuto esserlo. Tale argomentazione, attinente al
fatto che l'UAMI non avrebbe seguito la sua prassi anteriore, sarebbe stata
respinta in modo giuridicamente errato dal Tribunale al punto 33 della
sentenza impugnata.

68      Pur riconoscendo che la Corte, secondo costante giurisprudenza, ha
dichiarato che la domanda di registrazione di un marchio comunitario deve
essere valutata unicamente sulla base della normativa in vigore e non in
funzione della prassi decisionale anteriore, la ricorrente invita la Corte a
riesaminare tale giurisprudenza alla luce del principio dello Stato di
diritto, il quale implica che ogni amministrazione debba applicare il diritto
allo stesso modo in tutte le fattispecie. La necessita di garantire la
coerenza e la parita di trattamento sarebbe particolarmente evidente per
un'amministrazione come l'UAMI, che si occupa di un elevato numero di casi.

69      La ricorrente ne trae la conclusione che la prassi decisionale
anteriore puo essere validamente invocata e che l'UAMI e tenuto a prendere in
considerazione la sua prassi anteriore al fine di determinare se, nel caso di
procedimenti identici o simili, la decisione adottata debba essere la stessa.

70      Nel caso di specie, non sarebbero stati presi in considerazione ne il
fatto che l'UAMI ritiene, secondo prassi costante, che i segni consistenti in
termini che descrivono il contenuto di pubblicazioni non siano descrittivi ai
sensi dell'art. 7, n. 1, lett. c), del regolamento n. 40/94, ne il fatto che
l'UAMI accetta segni costituiti da cifre. Cosi, non avendo considerato che
l'UAMI avrebbe dovuto tenere conto della sua prassi decisionale anteriore
nell'ambito dell'applicazione del suddetto art. 7, n. 1, lett. c), o
nell'ambito dell'esame d'ufficio che deve compiere ai sensi dell'art. 74 del
regolamento n. 40/94, il Tribunale avrebbe commesso un errore di diritto.

71      L'UAMI osserva che la prassi decisionale anteriore e certamente
menzionata nelle sue direttive d'esame, ma che essa non e, come la Corte ha
precisato, giuridicamente vincolante.

72      La fondatezza di tale carattere non vincolante delle decisioni
anteriori sarebbe illustrata dalla presente controversia. Infatti, i
precedenti richiamati dalla ricorrente dinanzi all'UAMI ed al Tribunale
presenterebbero differenze essenziali rispetto al caso di specie, poiche
riguarderebbero segni e prodotti completamente differenti.

 Giudizio della Corte

73      Come correttamente dedotto dalla ricorrente, l'UAMI e tenuto ad
esercitare le proprie competenze in conformita con i principi generali del
diritto dell'Unione, quali il principio della parita di trattamento e il
principio di buona amministrazione.

74      Alla luce di questi ultimi due principi, l'UAMI, nell'ambito
dell'istruzione di una domanda di registrazione di un marchio comunitario,
deve prendere in considerazione le decisioni gia adottate per domande simili e
chiedersi con particolare attenzione se occorra o meno decidere nello stesso
senso [v., per analogia, in merito all'art. 3, n. 1, lett. b) e c), della
direttiva 89/104, ordinanza 12 febbraio 2009, cause riunite C‑39/08 e C‑43/08,
Bild digital e ZVS, punto 17].

75      Cio posto, i principi della parita di trattamento e di buona
amministrazione devono conciliarsi con il rispetto della legittimita.

76      Conseguentemente, la persona che chiede la registrazione di un segno
come marchio non puo invocare a proprio vantaggio un'eventuale illegittimita
commessa in favore di altri al fine di ottenere una decisione identica (v., in
tal senso, ordinanza Bild digital e ZVS, cit., punto 18).

77      Del resto, per motivi di certezza del diritto e, specificamente, di
buona amministrazione, l'esame di ogni domanda di registrazione deve essere
rigoroso e completo per evitare l'indebita registrazione dei marchi (citate
sentenze UAMI/Erpo Mobelwerk, punto 45, e UAMI/BORCO-Marken-Import Matthiesen,
punto 45). Tale esame deve avvenire in ogni caso concreto. Infatti, la
registrazione di un segno come marchio dipende da criteri specifici,
applicabili nell'ambito delle circostanze di fatto del caso di specie,
destinati a verificare se il segno di cui trattasi rientri in un impedimento
alla registrazione (v., in tal senso, quanto all'art. 3 della direttiva
89/104, sentenza 12 febbraio 2004, causa C‑218/01, Henkel, Racc. pag. I‑1725,
punto 62).

78      Nel caso di specie, e risultato che, contrariamente a quanto e potuto
avvenire per talune domande anteriori di registrazione come marchi di segni
costituiti da cifre, la presente domanda di registrazione era contraria, alla
luce dei prodotti per cui la registrazione era domandata e alla percezione da
parte degli ambienti interessati, ad uno degli impedimenti alla registrazione
enunciati all'art. 7, n. 1, del regolamento n. 40/94.

79      Pertanto, il Tribunale ha potuto legittimamente affermare, al punto 33
della sentenza impugnata, che alla luce della conclusione, alla quale era gia
pervenuto ai punti precedenti della stessa sentenza, secondo cui una
registrazione del segno «1000» come marchio comunitario per i prodotti
indicati nella domanda di registrazione della Technopol era incompatibile con
il regolamento n. 40/94, la ricorrente non poteva utilmente invocare, al fine
di invalidare tale conclusione, le precedenti decisioni dell'UAMI.

80      Da quanto precede consegue che il secondo motivo d'impugnazione non
puo essere accolto.

81      Dal momento che nessuno dei motivi dedotti dalla ricorrente e fondato,
l'impugnazione va respinta.

  **Sulle spese**

82      Ai sensi dell'art. 69, n. 2, del regolamento di procedura, applicabile
al procedimento di impugnazione in forza dell'art. 118 dello stesso
regolamento, la parte soccombente e condannata alle spese se ne e stata fatta
domanda. Poiche l'UAMI ne ha fatto domanda, la Technopol, rimasta soccombente,
deve essere condannata alle spese.

Per questi motivi, la Corte (Prima Sezione) dichiara e statuisce:

1)       **L 'impugnazione e respinta.**

2)       **L 'Agencja Wydawnicza Technopol sp. z o.o. e condannata alle
spese.**

Firme

* * *

* Lingua processuale: l'inglese. 


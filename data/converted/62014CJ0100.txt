

SENTENZA DELLA CORTE (Seconda Sezione)

11 giugno 2015 (*)

«Impugnazione - Clausola compromissoria - Contratti Cocoon e Dicoems, conclusi
nell'ambito del Sesto programma quadro di azioni di ricerca, sviluppo
tecnologico e dimostrazione volto a contribuire alla realizzazione dello
Spazio europeo della ricerca e all'innovazione (2002‑2006) - Irregolarita -
Spese non finanziabili - Risoluzione dei contratti»

Nella causa C‑100/14 P,

avente ad oggetto l'impugnazione, ai sensi dell'articolo 56 dello Statuto
della Corte di giustizia dell'Unione europea, proposta il 28 febbraio 2014,

**Association m edicale europeenne (EMA), **con sede in Bruxelles (Belgio),
rappresentata da A. Franchi, L. Picciano e G. Gangemi, avvocati,

ricorrente,

procedimento in cui l'altra parte e:

**Commissione europea,** rappresentata da S. Delaude e F. Moro, in qualita di
agenti, assistite da D. Gullo, avvocato,

convenuta in primo grado,

LA CORTE (Seconda Sezione),

composta da R. Silva de Lapuerta, presidente di sezione, K. Lenaerts
(relatore), vicepresidente della Corte, J.‑C. Bonichot, J.L. da Cruz Vilaça e
C. Lycourgos, giudici,

avvocato generale: Y. Bot

cancelliere: A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con la sua impugnazione, l'Association medicale europeenne (EMA)
chiede l'annullamento della sentenza del Tribunale dell'Unione europea
EMA/Commissione (T‑116/11, EU:T:2013:634; in prosieguo: la «sentenza
impugnata»), mediante la quale tale giudice ha parzialmente accolto il suo
ricorso avente ad oggetto una lite contrattuale riguardante i progetti di
ricerca e di sviluppo tecnologico Cocoon e Dicoems.

  **Contesto normativo**

  _Il quadro contrattuale_

2        L'articolo 166, paragrafo 1, CE (attualmente articolo 182, paragrafo
1, TFUE) prevede l'adozione di un programma quadro pluriennale comprendente
l'insieme delle azioni dell'Unione europea nei settori della ricerca e dello
sviluppo tecnologico.

3        Nel contesto del Sesto programma quadro, adottato con la decisione n.
1513/2002/CE del Parlamento europeo e del Consiglio, del 27 giugno 2002,
relativa al Sesto programma quadro di azioni comunitarie di ricerca, sviluppo
tecnologico e dimostrazione volto a contribuire alla realizzazione dello
Spazio europeo della ricerca e all'innovazione (2002‑2006) (GU L 232, pag. 1),
sono stati conclusi, rispettivamente il 7 e il 19 dicembre 2003, il contratto
n. 507126 relativo al progetto Cocoon (in prosieguo: il «contratto Cocoon») e
il contratto n. 507760 relativo al progetto Dicoems (in prosieguo: il
«contratto Dicoems»), tra la Commissione europea, da un lato, ed i
coordinatori e i partecipanti ai progetti, fra cui l'EMA, dall'altro.

4        Conformemente all'articolo 7 di entrambi i contratti, per ciascun
periodo di rendicontazione i consorzi trasmettono alla Commissione, entro un
certo termine, una serie di relazioni riguardanti l'attivita svolta, lo stato
di avanzamento dei progetti e l'utilizzo delle risorse, nonche il formulario
«Form C Financial Statement» redatto e fornito da ogni contraente, relativo ai
costi da questo sostenuti nell'ambito dell'esecuzione dei contratti e dei
quali esso chiede il rimborso.

5        Per ciascuno dei due progetti e previsto un meccanismo di
prefinanziamento e le modalita di concessione del contributo finanziario
vengono definite in particolare all'articolo 8 del contratto Cocoon e
all'articolo 8 del contratto Dicoems. Ai sensi dell'articolo 8, paragrafo 2,
lettera d), di entrambi i contratti in questione, ogni pagamento effettuato al
termine di un periodo di rendicontazione accompagnato da un certificato di
audit sara considerato definitivo, fatti salvi gli esiti di eventuali audit o
controlli che potrebbero essere svolti ai sensi dell'articolo II.29 delle
condizioni generali, contenute nell'allegato II di ciascuno dei citati
contratti (in prosieguo: le «condizioni generali»).

6        L'articolo 12 dei contratti Cocoon e Dicoems stabilisce che a questi
ultimi e applicabile il diritto belga.

7        L'articolo 13 di entrambi i contratti contiene una clausola
compromissoria, la quale precisa che il Tribunale e competente in via
esclusiva a conoscere delle controversie tra la Commissione e i contraenti
relative alla validita, all'applicazione o all'interpretazione dei contratti
stessi.

8        Le condizioni generali, le quali, a norma dell'articolo 14 di
entrambi i contratti, formano parte integrante di questi ultimi, comprendono
una prima parte, corrispondente agli articoli da II.2 a II.18, vertente in
particolare sull'esecuzione dei progetti in parola, sulla cessazione dei
contratti e sulla responsabilita, una seconda parte, costituita dagli articoli
da II.19 a II.31, relativa alle disposizioni finanziarie e ai controlli, agli
audit, ai rimborsi e alle sanzioni, nonche una terza parte, composta dagli
articoli da II.32 a II.36, concernente i diritti di proprieta intellettuale.

9        L'articolo II.1, paragrafo 11, delle condizioni generali definisce la
nozione di «irregolarita» come designante «qualsiasi inosservanza di una
disposizione di diritto [dell'Unione] o qualsiasi violazione di
un'obbligazione contrattuale risultante da un'azione od omissione del
contraente, la quale, comportando una spesa ingiustificata, arrechi
pregiudizio, o possa arrecare pregiudizio, al bilancio generale [dell'Unione]
o ai bilanci gestiti [dall'Unione]».

10      L'articolo II.6 delle condizioni generali stabilisce che il subappalto
e ammesso per servizi minori che non costituiscano elementi essenziali del
progetto. Affinche i costi relativi ad un contratto di subappalto siano
finanziabili, occorre che siano soddisfatte alcune condizioni.

11      Ai sensi dell'articolo II.7, paragrafo 1, delle condizioni generali,
le relazioni sono presentate alla Commissione entro i 45 giorni successivi
alla fine dei periodi pertinenti. L'articolo II.7, paragrafo 2, lettera a), di
dette condizioni stabilisce che il consorzio deve presentare alla Commissione,
per ciascun periodo di rendicontazione, una relazione sulle attivita che
riassuma le azioni intraprese dal consorzio in tale periodo. L'articolo II.7,
paragrafo 2, lettera b), di dette condizioni precisa che, per ciascun periodo,
il consorzio deve fornire alla Commissione anche una relazione sulla gestione
contenente, in particolare, i formulari C di dichiarazione finanziaria.

12      Ai sensi dell'articolo II.8, paragrafo 2, delle condizioni generali,
la Commissione si impegna a valutare le relazioni sulle attivita dei progetti,
previste dall'articolo II.7, paragrafo 2, lettera a), delle condizioni stesse,
entro 45 giorni dal loro ricevimento. Qualora non vengano richiesti commenti,
modifiche o correzioni sostanziali di tali relazioni sulle attivita, queste
ultime si intendono approvate 90 giorni dopo il loro ricevimento. L'articolo
II.8, paragrafo 3, delle condizioni generali stabilisce che la Commissione si
impegna a valutare anche tutte le altre relazioni presentate entro 45 giorni
dal loro ricevimento. La mancanza di risposta da parte sua entro tale termine
non equivale ad approvazione. La Commissione puo respingere tali relazioni
anche dopo il termine ultimo di pagamento fissato nel contratto in questione.
L'articolo II.8, paragrafo 4, delle condizioni generali dispone che
l'approvazione delle relazioni non comporta un'esenzione dagli audit e dai
controlli che potrebbero essere eseguiti ai sensi dell'articolo II.29 delle
condizioni medesime.

13      L'articolo II.16, paragrafo 1, delle condizioni generali dispone che,
se il contraente non adempie i suoi obblighi contrattuali, la Commissione
richiede al consorzio di trovare una soluzione appropriata entro un termine
massimo di 30 giorni e, in assenza di una soluzione soddisfacente entro questo
termine, la Commissione dispone la cessazione della partecipazione del
contraente in questione.

14      L'articolo II.16, paragrafo 2, delle condizioni generali prevede che
la Commissione puo disporre la cessazione immediata della partecipazione di un
contraente qualora:

«a)      il contraente, deliberatamente o per negligenza, abbia commesso una
"irregolarita" nell'esecuzione del contratto;

b)      il contraente abbia violato principi etici fondamentali quali previsti
dalle Regole di partecipazione».

15      L'articolo II.19, paragrafo 1, delle condizioni generali definisce le
spese che possono essere ammesse al finanziamento e prevede quanto segue:

«Le spese ammissibili al finanziamento sostenute per l'attuazione del progetto
devono rispondere ai seguenti requisiti:

a)      devono essere effettive, economicamente razionali e necessarie ai fini
dell'attuazione del progetto;

b)      devono essere determinate in conformita ai principi contabili
normalmente applicati dal contraente;

c)      devono essere sostenute nel corso del periodo di durata del progetto
come definito all'articolo 4, paragrafo 2 (…);

d)      devono essere registrate nella contabilita del contraente che le ha
realizzate, entro e non oltre la data di stesura del certificato di audit
previsto all'articolo II.26. Le procedure contabili adottate per la
registrazione delle spese e delle entrate devono rispettare le norme contabili
dello Stato di stabilimento del contraente, nonche consentire il confronto
diretto tra le spese e le entrate realizzate per l'attuazione del progetto e
il bilancio consuntivo concernente l'intera attivita del contraente (…)».  

16      Gli articoli II.20, paragrafo 1, e II.21 delle condizioni generali
definiscono due tipi di costi finanziabili in conformita delle prescrizioni di
cui all'articolo II.19 delle medesime condizioni, ossia, in primo luogo, i
costi diretti, imputabili direttamente ai progetti, e, in secondo luogo, i
costi indiretti, non imputabili direttamente ai progetti, ma suscettibili di
essere identificati e giustificati dal sistema contabile del contraente in
quanto sostenuti in correlazione con i costi diretti.

17      Ai fini della rendicontazione dei costi sostenuti per la realizzazione
dei progetti e l'esecuzione dei relativi contratti, l'articolo II.22 delle
condizioni generali prevede tre modelli di dichiarazione dei costi («cost
reporting models»), fra cui il modello dei costi addizionali («additional cost
model»), utilizzabile dagli enti non commerciali e dalle associazioni senza
fini di lucro di diritto pubblico o privato o dalle organizzazioni
internazionali, che non dispongano di un sistema contabile che permetta di
distinguere la quota dei costi, diretti ed indiretti, da loro sostenuti per la
realizzazione dei progetti.

18      L'articolo II.20, paragrafo 2, delle condizioni generali precisa che i
contraenti che utilizzano il modello dei costi addizionali possono imputare al
progetto unicamente i costi diretti aggiuntivi rispetto ai loro costi
correnti, e che i costi diretti per il personale sono limitati ai costi
effettivi per il personale assegnato al progetto qualora il contraente abbia
concluso con tale personale un contratto rientrante in una delle tre
specifiche categorie di contratti elencate nella disposizione sopra citata.

19      L'articolo II.26 delle condizioni generali prevede l'emissione di
certificati di audit da parte di un revisore esterno. Tale disposizione
stabilisce, nella sua frase finale, che la certificazione effettuata da
revisori esterni non riduce in alcun modo la responsabilita dei contraenti ai
sensi del contratto, ne i diritti attribuiti all'Unione dall'articolo II.29
delle condizioni generali.

20      L'articolo II.29 delle condizioni generali, che concerne i controlli e
gli audit cui possono essere sottoposti i contraenti, cosi dispone:

«1.      La Commissione, in qualsiasi momento nel corso del periodo di durata
del contratto e fino a cinque anni successivi alla conclusione del progetto,
puo predisporre audit, eseguiti da revisori scientifici o tecnici o da
revisori esterni, oppure dai servizi della Commissione stessa, compreso
l'[Ufficio europeo per la lotta antifrode (OLAF)]. Siffatti audit possono
vertere sugli aspetti scientifici, finanziari, tecnologici o su altri aspetti
(inclusi i principi contabili e gestionali) relativi alla buona esecuzione del
progetto e del contratto. Tutti gli audit anzidetti devono essere eseguiti su
base confidenziale. Gli importi eventualmente dovuti alla Commissione a
seguito delle conclusioni di tali audit possono dar luogo a recupero come
previsto all'articolo II.31.

(...)

2.      I contraenti sono tenuti a mettere a disposizione della Commissione tutti i dati particolareggiati eventualmente richiesti dalla stessa al fine di verificare che il contratto sia correttamente gestito ed eseguito. 

3.      I contraenti sono tenuti a conservare l'originale o, in casi eccezionali, debitamente comprovati, copie autenticate, di tutti i documenti relativi al contratto fino a cinque anni dopo la conclusione del progetto. Tali documenti devono essere messi a disposizione della Commissione su richiesta presentata nel corso dell'esecuzione di qualsiasi audit previsto dal contratto. 

(...)».

  _Il diritto belga_

21      L'articolo 1134 del code civil (codice civile) dispone quanto segue:

«I contratti legalmente conclusi hanno forza di legge tra le parti contraenti.

Essi possono essere sciolti solo per mutuo consenso o per le cause ammesse
dalla legge.

Essi devono essere eseguiti secondo buona fede».

22      L'articolo 1135 del medesimo codice enuncia quanto segue:

«I contratti obbligano non solo a quanto da essi espressamente previsto, ma
anche a tutte le conseguenze che l'equita, la consuetudine o la legge fanno
discendere dall'obbligazione per la sua stessa natura».

23      Ai sensi dell'articolo 1142 di detto codice, «[q]ualsiasi obbligazione
di fare o di non fare fa nascere un diritto al risarcimento del danno in caso
di inadempimento da parte del debitore».

24      L'articolo 1147 del codice citato cosi dispone:

«Il debitore e condannato, se del caso, al risarcimento del danno cagionato
dall'inadempimento o dal ritardo nell'adempimento delle sue obbligazioni,
qualora non dimostri che l'inadempimento e dipeso da una causa esterna a lui
non imputabile e che non vi e stata mala fede da parte sua».

  **Fatti all 'origine della controversia**

25      L'EMA e un'associazione senza scopo di lucro di diritto belga con sede
in Bruxelles (Belgio) che ha partecipato ai progetti Cocoon e Dicoems.

26      Con lettera del 12 febbraio 2009, la Commissione ha informato l'EMA
che aveva deciso di sottoporla ad un audit, ai sensi dell'articolo II.29 delle
condizioni generali, al fine di verificare la corretta esecuzione dei
contratti relativi ai progetti Cocoon e Dicoems. L'audit ha avuto luogo nei
giorni 3 e 4 marzo e 7 aprile 2009. Con lettera del 19 maggio 2009, la
Commissione ha trasmesso all'EMA un progetto di relazione di audit,
invitandola a presentare le proprie osservazioni, cio che essa ha fatto con
lettera del 19 agosto 2009.

27      Il 30 settembre 2009 la Commissione ha informato l'EMA della chiusura
dell'audit e le ha trasmesso la relazione finale di audit (in prosieguo: la
«relazione finale di audit»).

28      Nell'ambito della relazione finale di audit, la Commissione ha
affermato che l'EMA aveva violato le disposizioni contrattuali e commesso
gravi irregolarita, ai sensi dell'articolo II.1, paragrafo 11, delle
condizioni generali, nell'esecuzione dei contratti Cocoon e Dicoems. In
particolare, essa ha rilevato l'assenza di tracciabilita, nella contabilita
dell'EMA, dei costi di cui quest'ultima aveva chiesto il rimborso, la mancanza
degli originali dei documenti relativi all'esecuzione di tali contratti, il
fatto che alcune spese dichiarate dall'EMA non erano reali e non
corrispondevano ai documenti giustificativi, il fatto che l'EMA, firmando la
documentazione finanziaria trasmessa alla Commissione, aveva certificato
circostanze non conformi alla realta riguardo ai costi sostenuti e ai relativi
documenti giustificativi, e il fatto che alcuni contratti di subappalto erano
stati stipulati in violazione delle disposizioni contrattuali. La Commissione
ha pertanto considerato che dall'importo di EUR 329 140,69, reclamato a titolo
dei costi finanziabili, doveva essere esclusa la somma di EUR 315 739,99, ed
ha concluso per la necessita di porre fine alla partecipazione dell'EMA ai
progetti in questione.

29      Il 3 dicembre 2009 si e svolto un incontro tra l'EMA e la Commissione.

30      Con lettera del 15 settembre 2010, a seguito di uno scambio di
corrispondenza e di una nuova riunione, svoltasi il 1° luglio 2010, l'EMA ha
inviato alla Commissione alcune osservazioni sulla relazione finale di audit.
Il 22 ottobre 2010 la Commissione ha risposto a tali osservazioni concludendo
che gli elementi e gli argomenti presentati non erano idonei a rimettere in
discussione le conclusioni formulate al termine della procedura di audit.

31      Con lettera del 5 novembre 2010, la Commissione ha notificato all'EMA
la cessazione della sua partecipazione ai progetti Cocoon e Dicoems a norma
dell'articolo II.16, paragrafo 2, delle condizioni generali. Essa ha inoltre
annunciato che, in applicazione dell'articolo II.16, paragrafo 8, delle
medesime condizioni generali, avrebbe proceduto al recupero, mediante nota di
addebito, delle somme indebitamente versate all'EMA.

32      Il 13 dicembre 2010 la Commissione ha inviato all'EMA una nota di
addebito, precisando, per ciascun contratto, l'importo ritenuto finanziabile,
gli importi gia versati e l'importo da recuperare.

  **Procedimento dinanzi al Tribunale e sentenza impugnata**

33      Con atto introduttivo depositato presso la cancelleria del Tribunale
il 21 febbraio 2011, l'EMA ha proposto un ricorso fondato sugli articoli 268
TFUE, 272 TFUE e 340 TFUE.

34      Il ricorso era inteso, in sostanza, ad ottenere che il Tribunale
dichiarasse che l'EMA aveva correttamente adempiuto gli obblighi contrattuali
che le incombevano in base ai contratti Cocoon e Dicoems ed aveva pertanto
diritto al rimborso delle spese sostenute per l'esecuzione di tali contratti.

35      La Commissione ha formulato, nella sua controreplica, una domanda
riconvenzionale intesa ad ottenere che il Tribunale confermasse la nota di
addebito e la cessazione della partecipazione dell'EMA ai contratti Cocoon e
Dicoems e condannasse di conseguenza tale associazione a versare la somma di
EUR 164 080,03, maggiorata di interessi.

36      Il Tribunale ha accolto il ricorso dell'EMA nella parte in cui mirava
ad ottenere il rimborso dei costi diretti per il personale afferenti ai
contratti Cocoon e Dicoems per un ammontare di EUR 17 231,28, nonche dei costi
indiretti ad essi relativi, e l'ha respinto per il resto. Esso ha del pari
respinto in quanto irricevibile la domanda riconvenzionale presentata dalla
Commissione.

  **Conclusioni delle parti**

37      L'EMA chiede che la Corte voglia:

-        annullare la sentenza impugnata e rinviare la causa dinanzi al Tribunale, e

-        condannare la Commissione alle spese.

38      La Commissione chiede che la Corte voglia:

-        respingere l'impugnazione in quanto irricevibile e/o infondata, e

-        condannare l'EMA alle spese.

  **Sul ricorso**

  _Sulla ricevibilit a delle conclusioni formulate dall'EMA_

39      La Commissione fa valere che le conclusioni dell'EMA non sono conformi
alle prescrizioni dell'articolo 170, paragrafo 1, del regolamento di procedura
della Corte, secondo cui le conclusioni formulate in un ricorso di
impugnazione devono essere intese all'accoglimento delle conclusioni
presentate nel primo grado di giudizio. Essa precisa, nella sua controreplica,
che, formulando motivi nuovi nell'ambito del ricorso di impugnazione, l'EMA ha
violato la disposizione suddetta. L'EMA non avrebbe neppure illustrato le
ragioni per le quali chiede il rinvio della causa dinanzi al Tribunale in caso
di annullamento della sentenza impugnata, violando cosi l'articolo 170,
paragrafo 2, del regolamento di procedura.

40      L'EMA si oppone a detti argomenti e chiede alla Corte di statuire nel
merito.

41      A questo proposito occorre ricordare che, a norma dell'articolo 169
del regolamento di procedura, le conclusioni dell'impugnazione tendono
all'annullamento della decisione del Tribunale quale contenuta nel dispositivo
della decisione stessa. Per contro, l'articolo 170 del medesimo regolamento,
che costituisce il corollario dell'articolo sopra citato, riguarda le
conclusioni formulate nell'impugnazione in merito alle conseguenze di un
eventuale annullamento della decisione del Tribunale. Ne consegue che,
chiedendo alla Corte di annullare la sentenza impugnata e di rinviare la causa
dinanzi al Tribunale, l'EMA ha ottemperato alle disposizioni suddette.

42      Quanto al fatto che l'EMA non ha esplicitamente precisato le ragioni
per le quali chiede il rinvio della causa dinanzi al Tribunale in caso di
annullamento della sentenza impugnata, come prescritto dall'articolo 170,
paragrafo 2, del regolamento di procedura, occorre ricordare che, in questa
ipotesi, e la Corte che decide, ai sensi dell'articolo 61, primo comma, dello
Statuto della Corte di giustizia dell'Unione europea, di statuire
definitivamente sulla controversia qualora lo stato degli atti lo consenta,
oppure di rinviare la causa dinanzi al Tribunale affinche sia decisa da
quest'ultimo. Ne consegue che la mancata esposizione delle ragioni per le
quali lo stato degli atti non consentirebbe di statuire sulla lite non
impedisce alla Corte di decidere sul seguito da dare alla controversia e non
puo dunque comportare l'irricevibilita delle conclusioni formulate
nell'impugnazione intese al rinvio della causa dinanzi al Tribunale.

43      Di conseguenza, l'eccezione di irricevibilita sollevata dalla
Commissione deve essere respinta.

  _Sul primo motivo, relativo ad errori commessi nella sentenza impugnata
riguardo all 'interpretazione delle disposizioni contrattuali e legislative
applicabili_

 Argomenti delle parti

44      L'EMA contesta, in sostanza, la fondatezza dei punti da 91 a 97 della
sentenza impugnata, nei quali il Tribunale ha affermato che i costi fatturati
all'EMA, ma non ancora pagati, non costituiscono costi finanziabili, ai sensi
dell'articolo II.19, paragrafo 1, lettere c) e d), delle condizioni generali.

45      Secondo l'EMA, le nozioni di «spese sostenute» e di «spese
realizzate», rispettivamente contemplate alle lettere c) e d) dell'articolo
II.19, paragrafo 1, delle condizioni generali, non possono essere
arbitrariamente limitate ai soli costi che siano stati gia pagati. Il suddetto
articolo II.19, paragrafo 1, lettera d), esigerebbe semplicemente che le spese
siano state «realizzate» durante l'esecuzione del progetto, che e quanto
sarebbe avvenuto nel caso delle spese cui si riferivano le fatture «da
pagare». Inoltre, il Tribunale sarebbe incorso in un errore, segnatamente al
punto 93 della sentenza impugnata, riguardo al significato del sistema di
contabilita «semplificata» per cassa applicato dall'EMA, in quanto
associazione, in virtu delle disposizioni applicabili del diritto belga. Il
Tribunale avrebbe inoltre erroneamente applicato, al punto 95 della sentenza
impugnata, l'articolo II.19, paragrafo 1, lettera d), delle condizioni
generali, in quanto le spese in questione sarebbero state «registrate» nella
contabilita dell'EMA, e segnatamente nel suo inventario, entro e non oltre la
data di stesura del certificato di audit, in conformita delle disposizioni
contrattuali.

46      La Commissione chiede alla Corte di respingere tali argomenti nella
loro interezza.

 Giudizio della Corte

47      Occorre ricordare che l'articolo II.19, paragrafo 1, delle condizioni
generali prevede quattro condizioni cumulative, enunciate nelle lettere da a)
a d) del suddetto paragrafo 1, affinche delle spese possano essere considerate
ammissibili al finanziamento da parte della Commissione a titolo dei contratti
Cocoon e Dicoems.

48      A questo proposito, l'articolo II.19, paragrafo 1, lettera c), delle
condizioni generali stabilisce che soltanto le «spese sostenute» nel corso del
periodo di durata del progetto costituiscono spese finanziabili.

49      Orbene, contrariamente a quanto asserito dall'EMA, delle spese
fatturate, ma non ancora pagate, non costituiscono «spese sostenute» ai sensi
della disposizione suddetta. Infatti, soltanto il rimborso delle spese
effettivamente sopportate dall'EMA garantisce l'utilizzazione corretta ed
efficace delle risorse finanziarie dell'Unione nell'ambito dei contratti
Cocoon e Dicoems.

50      Tale interpretazione dell'articolo II.19, paragrafo 1, lettera c),
delle condizioni generali e corroborata dalla giurisprudenza della Corte
sviluppata in riferimento ad un'analoga disposizione disciplinante
l'ammissibilita al finanziamento di alcune spese nell'ambito di contributi dei
Fondi strutturali. In virtu di tale giurisprudenza, le spese effettuate dagli
organismi nazionali sono finanziabili dai Fondi suddetti allorche esse
corrispondono a somme effettivamente pagate (v., in tal senso, sentenza
Lansstyrelsen i Norrbottens lan, C‑289/05, EU:C:2007:146, punto 23).

51      È dunque corretta la statuizione del Tribunale, al punto 96 della
sentenza impugnata, secondo cui le spese «da pagare» non costituiscono costi
effettivamente «sostenuti».

52      Pertanto, del pari correttamente il Tribunale ha concluso, al medesimo
punto della sentenza impugnata, che le spese in questione, non essendo state
sostenute ai sensi dell'articolo II.19, paragrafo 1, lettera c), delle
condizioni generali, neppure potevano considerarsi «registrate» nella
contabilita dell'EMA, conformemente alla condizione enunciata all'articolo
II.19, paragrafo 1, lettera d), delle citate condizioni generali.

53      Di conseguenza, il primo motivo dev'essere respinto.

  _Sul secondo motivo, relativo a presunti vizi della sentenza impugnata per
omessa motivazione nonch e per insufficienza o contraddittorieta di
quest'ultima_

 Argomenti delle parti

54      Con il suo secondo motivo, l'EMA, riferendosi alla sentenza Evropaiki
Dynamiki/Commissione (C‑200/10 P, EU:C:2011:281), fa valere che la sentenza
impugnata e viziata da difetti di motivazione e che quest'ultima e
insufficiente o contraddittoria. Tale motivo e suddiviso in tre parti.

55      Con la prima parte del secondo motivo, l'EMA sostiene che il Tribunale
si e limitato a riprendere le tesi della Commissione statuendo, al punto 95
della sentenza impugnata, che le spese che non erano ancora state pagate non
potevano considerarsi registrate nella contabilita dell'EMA nell'ambito della
contabilita per cassa di quest'ultima. In tal modo il Tribunale non avrebbe
risposto agli argomenti dell'EMA che rimettevano in discussione
l'interpretazione dell'articolo II.19, paragrafo 1, delle condizioni generali
sostenuta dalla Commissione.

56      Con la seconda parte del secondo motivo, l'EMA fa valere, in sostanza
e in primo luogo, che la sentenza impugnata e inficiata da un difetto di
motivazione per quanto riguarda gli argomenti relativi alla finanziabilita di
alcuni costi per il personale, in particolare quelli riguardanti E.C. e J.G.
nell'ambito del progetto Dicoems.

57      Per quanto riguarda i costi di personale relativi a E.C., l'EMA
addebita al Tribunale di essersi fondato, ai punti 172 e 173 della sentenza
impugnata, esclusivamente sulla relazione finale di audit. Omettendo di
verificare l'esistenza di un contratto di lavoro ai sensi dell'articolo II.20,
paragrafo 2, delle condizioni generali, il Tribunale sarebbe incorso nella sua
sentenza in un difetto di motivazione. A questo proposito, l'EMA sottolinea
che il fatto che le condizioni poste nell'ambito di un contratto di consulenza
interna non fossero rispettate non impediva che tali spese potessero essere
ammissibili al finanziamento in virtu di un contratto di lavoro concluso tra
l'EMA ed E.C.

58      Neanche in riferimento ai costi di personale relativi a J.G. il
Tribunale avrebbe esaminato l'esistenza di un contratto, fondandosi, al punto
175 della sentenza impugnata, sull'assenza di indicazioni riguardanti i costi
eventualmente sostenuti e sulla mancata iscrizione di questi ultimi nella
contabilita dell'EMA. Quest'ultima imputa al Tribunale di non aver esaminato e
preso in considerazione gli elementi di prova da essa prodotti, riguardanti i
costi suddetti. Gli elementi prodotti dinanzi al Tribunale attesterebbero
d'altronde l'esistenza di un contratto tra l'EMA e J.G.

59      Inoltre, la sentenza impugnata non spiegherebbe in che modo il fatto
che J.G. partecipasse contemporaneamente al progetto Cocoon e al progetto
Dicoems rendeva non finanziabili i costi di personale relativi a tale persona.

60      Nell'ambito di questa medesima parte del motivo, l'EMA deduce, in
secondo luogo, una presunta incoerenza nelle motivazioni di cui ai punti 184 e
186 della sentenza impugnata, che si riferiscono ai costi di personale
relativi a L.S. nell'ambito del progetto Dicoems. In sostanza, tale incoerenza
sarebbe la conseguenza del fatto che il Tribunale non ha posto un quesito
scritto all'EMA relativo alla data in cui alcune spese sono state sostenute,
cosi come risulta dal punto 186 della sentenza impugnata, mentre ha posto un
quesito di tal genere per risolvere un'incoerenza relativa alla tariffa oraria
di questa stessa persona, come risulta dal punto 184 di detta sentenza.

61      Con la terza parte del secondo motivo, l'EMA deduce un difetto di
motivazione per il fatto che il Tribunale non avrebbe preso in considerazione,
ai punti da 133 a 136 della sentenza impugnata, la nota di onorari di L.S. del
25 giugno 2007, relativa al progetto Cocoon, prodotta dinanzi al Tribunale in
risposta ad un quesito di quest'ultimo e menzionata al punto 132 di detta
sentenza.

62      L'EMA aggiunge che il Tribunale ha ingiustamente rifiutato, al punto
279 della sentenza impugnata, di ordinare la perizia da essa richiesta in
occasione dell'udienza.

63      La Commissione invita la Corte a dichiarare irricevibili gli argomenti
con i quali l'EMA cerca di rimettere in discussione le valutazioni in punto di
fatto compiute dal Tribunale, e fa valere per il resto che la sentenza
impugnata e motivata in termini conformi a diritto.

 Giudizio della Corte

64      La prima parte del secondo motivo si riferisce al ragionamento del
Tribunale che e stato contestato nel merito nell'ambito del primo motivo. Come
si e constatato ai punti da 47 a 53 della presente sentenza, il Tribunale ha
correttamente concluso che le spese in questione non soddisfacevano i
requisiti fissati dall'articolo II.19, paragrafo 1, lettere c) e d), delle
condizioni generali. Ne consegue che l'argomentazione della ricorrente,
secondo cui il Tribunale si sarebbe limitato a riprendere le tesi della
Commissione, statuendo, al punto 95 della sentenza impugnata, che le spese non
ancora pagate non possono considerarsi registrate nella contabilita dalla
ricorrente nell'ambito della sua contabilita per cassa, deve essere respinta
in quanto inoperante.

65      La prima parte del secondo motivo deve dunque essere respinta.

66      Con la seconda parte del secondo motivo, l'EMA deduce un difetto di
motivazione della sentenza impugnata per quanto riguarda il rifiuto di
riconoscimento, da parte del Tribunale, dei costi di personale riguardanti
E.C., J.G. e L.S. nell'ambito del progetto Dicoems.

67      Al riguardo occorre ricordare che, in base ad una giurisprudenza
consolidata, la motivazione della sentenza impugnata deve far risultare in
modo chiaro e inequivocabile il ragionamento seguito dal Tribunale, in modo da
consentire agli interessati di conoscere le giustificazioni della decisione
adottata ed alla Corte di esercitare il suo controllo giurisdizionale (v.
sentenza Deutsche Telekom/Commissione, C‑280/08 P, EU:C:2010:603, punto 136 e
la giurisprudenza ivi citata).

68      Per quanto riguarda, in primo luogo, i costi di personale relativi a
E.C., il Tribunale ha ricordato, al punto 172 della sentenza impugnata, le
constatazioni e le conclusioni della relazione finale di audit. Esso ha
osservato come da tale audit risulti che non sono soddisfatte le condizioni
poste nell'ambito di un contratto di consulenza interno e che i costi relativi
a E.C. devono essere considerati costi di subappalto, i quali pero non
soddisfano i requisiti fissati dall'articolo II.6 delle condizioni generali
per poter essere qualificati come spese finanziabili.

69      Il Tribunale ha rilevato, ai punti 173 e 174 della sentenza impugnata,
che, in sostanza, l'EMA non contestava le suddette constatazioni della
relazione finale di audit e che non era dunque necessario verificare
l'esistenza di un contratto tra l'EMA ed E.C. ai sensi dell'articolo II.20,
paragrafo 2, delle condizioni generali.

70      Considerate tali circostanze, il Tribunale ha motivato in termini
sufficienti le ragioni per cui ha ritenuto che i costi di personale relativi a
E.C. non costituissero spese finanziabili. Inoltre, poiche l'EMA non ha
contestato dinanzi al Tribunale le constatazioni della relazione finale di
audit secondo cui i costi relativi ad E.C. dovevano essere considerati costi
di subappalto, detto giudice non era tenuto a verificare l'esistenza di un
contratto di lavoro ai sensi dell'articolo II.20, paragrafo 2, delle
condizioni generali tra l'EMA ed E.C.

71      Per quanto riguarda, in secondo luogo, i costi di personale relativi a
J.G., il Tribunale ha rilevato, al punto 175 della sentenza impugnata, che,
oltre alla mancanza di un contratto, la relazione finale di audit menziona
parimenti altri motivi di esclusione dal finanziamento. A tal fine, il
Tribunale ha evidenziato la mancanza di indicazioni sui costi eventualmente
sostenuti, nonche la mancata registrazione di questi ultimi nella contabilita
dell'EMA prima dell'emissione del certificato di audit previsto dall'articolo
II.19, paragrafo 1, lettera d), delle condizioni generali. Esso si e fondato,
inoltre, sul fatto che la relazione finale di audit segnala l'incoerenza della
domanda di rimborso presentata nel contesto del progetto Dicoems alla luce del
fatto che J.G. compariva quale membro permanente del personale del progetto
Cocoon.

72      Al punto 176 della sentenza impugnata, il Tribunale ha rilevato che
l'EMA non aveva contestato le constatazioni della relazione finale di audit a
tale proposito e, in particolare, l'incoerenza della domanda di rimborso con
il fatto che detta persona comparisse quale membro permanente del personale
del progetto Cocoon. Esso ne ha dedotto, al punto 177 della sua pronuncia, che
la domanda dell'EMA doveva essere respinta relativamente a tali costi di
personale indipendentemente dalla questione dell'esistenza di un contratto.

73      Contrariamente a quanto asserito dall'EMA, il Tribunale non era tenuto
a prendere posizione, nella sentenza impugnata, in merito all'argomentazione
formulata dall'EMA relativamente all'esistenza di un contratto tra essa stessa
e J.G. Infatti, nella sentenza impugnata il Tribunale ha esposto in termini
conformi a diritto le ragioni per le quali ha ritenuto che l'esistenza o meno
di un contratto siffatto non potesse influire sulla sua conclusione riguardo
all'inammissibilita delle spese in questione.

74      L'EMA sostiene poi che il Tribunale avrebbe dovuto motivare
maggiormente la presunta incoerenza della domanda di rimborso nell'ambito del
progetto Dicoems dovuta alla partecipazione di J.G. al progetto Cocoon. Ne la
relazione finale di audit ne la sentenza impugnata fornirebbero una
motivazione in ordine a tale punto.

75      Secondo una costante giurisprudenza, l'obbligo di motivazione non
impone al Tribunale di fornire una spiegazione che ripercorra, in modo
esaustivo e uno per uno, tutti i ragionamenti svolti dalle parti della
controversia, e dunque la motivazione puo essere implicita, a condizione che
consenta agli interessati di conoscere le ragioni per le quali il Tribunale
non ha accolto le loro tesi ed alla Corte di disporre degli elementi
sufficienti per esercitare il suo controllo (sentenze FIAMM e a./Consiglio e
Commissione, C‑120/06 P e C‑121/06 P, EU:C:2008:476, punto 96 e la
giurisprudenza ivi citata, nonche British Telecommunications/Commissione,
C‑620/13 P, EU:C:2014:2309, punto 56).

76      In proposito e sufficiente constatare che, come rilevato dal Tribunale
al punto 176 della sentenza impugnata, l'EMA non ha contestato dinanzi a tale
giudice la suddetta incoerenza che era gia stata rilevata nella relazione
finale di audit. Inoltre, nulla avrebbe impedito all'EMA di contestare,
dinanzi al Tribunale, le motivazioni correlate a tale constatazione effettuata
nella citata relazione finale. Infatti, nella sua lettera del 22 ottobre 2010,
la Commissione ha chiarito che i costi in questione non soddisfacevano la
condizione, enunciata all'articolo II.20, paragrafo 2, delle condizioni
generali in aggiunta a quella relativa all'esistenza di un contratto di
lavoro, secondo cui i contraenti che utilizzano il modello dei costi
addizionali possono dichiarare in riferimento ad un progetto soltanto i costi
diretti aggiuntivi rispetto ai loro costi correnti.

77      Infine, dal momento che dinanzi al Tribunale non e stata contestata la
constatazione effettuata nella relazione finale di audit, cosi come
esplicitata nella lettera del 22 ottobre 2010, secondo cui i costi di
personale relativi a J.G. costituivano spese inammissibili ai sensi
dell'articolo II.20, paragrafo 2, delle condizioni generali, detto giudice non
era neppure tenuto a prendere posizione nella sentenza impugnata in ordine ai
vari elementi di prova prodotti dinanzi ad esso, e dai quali sarebbe risultato
che i costi in questione erano stati contabilizzati dall'EMA. Infatti, in ogni
caso, i menzionati elementi di prova non erano idonei a inficiare la sua
conclusione relativa all'inammissibilita delle spese suddette derivante
dall'applicazione della disposizione sopra citata.

78      Pertanto, il Tribunale ha motivato in termini sufficienti
l'inammissibilita dei costi di personale relativi a J.G. in quanto spese
riguardanti il progetto Dicoems.

79      Quanto ai costi di personale relativi a L.S. nell'ambito del progetto
Dicoems, occorre ricordare che il presunto difetto di motivazione riscontrato
risulta dal fatto che il Tribunale non ha posto un quesito scritto all'EMA
relativo alla data in cui alcune spese sono state sostenute, cosi come risulta
dal punto 186 della sentenza impugnata, ma ha sottoposto un quesito siffatto
per risolvere un'incoerenza relativa alla tariffa oraria di questa stessa
persona, come risulta dal punto 184 della medesima sentenza.

80      Tale argomento deve essere respinto. Infatti, il Tribunale e l'unico
competente a valutare l'eventuale necessita di integrare gli elementi di
informazione di cui dispone nelle cause sottoposte alla sua cognizione. La
decisione circa il carattere probante o meno degli atti di causa rientra nella
sua insindacabile valutazione dei fatti, la quale sfugge al controllo della
Corte in sede di impugnazione, salvo in caso di snaturamento degli elementi di
prova presentati al Tribunale o quando l'inesattezza materiale delle
constatazioni effettuate da quest'ultimo risulti dai documenti inseriti nel
fascicolo (sentenze Der Grune Punkt - Duales System Deutschland/Commissione,
C‑385/07 P, EU:C:2009:456, punto 163, e Deltafina/Commissione, C‑578/11 P,
EU:C:2014:1742, punto 67). Orbene, nell'ambito della presente impugnazione,
l'EMA non ha dedotto alcuno snaturamento degli elementi di prova presentati al
Tribunale, ne alcuna inesattezza materiale delle constatazioni effettuate da
quest'ultimo che risulti dai documenti inseriti nel fascicolo.

81      Ne consegue che la seconda parte del secondo motivo deve essere
respinta.

82      Quanto alla terza parte del secondo motivo vertente sui costi di
personale relativi a L.S. nell'ambito del progetto Cocoon, risulta da una
lettura globale dei punti 132 e 133 della sentenza impugnata che il Tribunale
ha tenuto conto soltanto delle note di onorari che erano state fornite alla
Commissione durante la procedura di audit, avviata ai sensi dell'articolo
II.29 delle condizioni generali. Pertanto, esso ha motivato, implicitamente ma
necessariamente, la propria decisione di non tener conto della nota del 25
giugno 2007, che non era stata prodotta durante detta procedura, a differenza
delle altre due note, del 1° gennaio e del 27 dicembre 2006, di cui ha tenuto
conto per calcolare i costi ammissibili al finanziamento.

83      Infine, quanto all'argomento relativo al fatto che il Tribunale non ha
ordinato una perizia supplementare, suggerita dall'EMA all'udienza, e
sufficiente constatare come l'EMA non chiarisca dinanzi alla Corte la ragione
per cui tale perizia sarebbe stata necessaria, ne gli elementi specifici sui
quali essa doveva vertere. Tale argomento, non corroborato da sufficienti
precisazioni, deve essere respinto in quanto irricevibile. Pertanto, la terza
parte del secondo motivo non puo essere accolta.

84      Dalle suesposte considerazioni risulta che il secondo motivo deve
essere respinto.

  _Sul terzo motivo, relativo ad un 'erronea applicazione, da parte del
Tribunale, dei principi di buona fede e di leale esecuzione dei contratti,
nonche a taluni difetti di motivazione inficianti sul punto la sentenza
impugnata_

 Argomenti delle parti

85      L'EMA contesta la fondatezza e la motivazione della sentenza
impugnata, nella misura in cui il Tribunale ha statuito, ai punti da 201 a
238, 250 e 251 della sua decisione, che la Commissione non aveva violato i
principi di buona fede e di leale esecuzione dei contratti.

86      Dopo aver ricordato che, a norma dell'articolo II.3, paragrafo 4,
lettera a), delle condizioni generali, la Commissione vigila sulla corretta
esecuzione del progetto di cui trattasi dal punto di vista scientifico,
tecnologico e finanziario, l'EMA fa valere che il Tribunale non ha
correttamente valutato, al punto 205 della sentenza impugnata, la portata
dell'articolo II.8, paragrafo 3, delle condizioni generali, il quale
stabilisce che la Commissione «si impegna» a valutare le relazioni e gli
elementi che le vengono inviati da ciascun consorzio, in via di principio, nei
45 giorni successivi al ricevimento di detti documenti. Inoltre, il Tribunale
avrebbe omesso di rilevare, al punto 205 della sentenza impugnata, che, a
norma dell'articolo II.8, paragrafo 2, delle condizioni generali, le relazioni
si considerano approvate dopo 90 giorni dal loro ricevimento se non vengono
inviati commenti, modifiche o correzioni sostanziali.

87      Conformemente ai principi di buona fede e di leale esecuzione dei
contratti, quali riconosciuti dal code civil, il Tribunale avrebbe dovuto
affermare che la Commissione, tenuto conto del suo obbligo di vigilanza
risultante dall'articolo II.8 delle condizioni generali, era obbligata a
comunicare, non appena ricevute le relazioni previste dal contratto in
questione, eventuali errori od omissioni da essa identificati, affinche questi
potessero essere tempestivamente sanati. Contrariamente a quanto statuito dal
Tribunale al punto 207 della sentenza impugnata, la Commissione sarebbe
soggetta ad un obbligo di controllo non soltanto nella fase di audit prevista
dall'articolo II.29 delle condizioni generali, ma anche sin dalla fase di
esecuzione dei contratti in questione.

88      Pertanto, contrariamente a quanto statuito dal Tribunale ai punti da
221 a 227 della sentenza impugnata, il fatto che la Commissione abbia atteso
la conclusione dei progetti e i risultati dell'audit prima di segnalare gli
errori, le omissioni o le irregolarita asseritamente commessi dall'EMA nella
dichiarazione delle spese sostenute in esecuzione dei contratti Cocoon e
Dicoems violerebbe i principi di buona fede e di leale esecuzione dei
contratti. Il Tribunale non avrebbe neppure motivato la constatazione,
formulata ai punti da 224 a 226 della sentenza impugnata, secondo cui la
procedura di audit era necessaria per individuare le irregolarita addebitate
all'EMA, ne la propria conclusione, formulata al punto 264 della sentenza
impugnata, riguardo alla gravita di queste ultime.

89      Infine, il Tribunale avrebbe a torto respinto, al punto 238 della
sentenza impugnata, la domanda di risarcimento fondata sulla responsabilita
contrattuale che l'EMA aveva formulato, sulla base dell'articolo 1142 del code
civil, al fine di ottenere un equo corrispettivo per le attivita svolte
nell'ambito dell'esecuzione dei contratti in questione. Le mancanze imputabili
alla Commissione avrebbero causato all'EMA un danno risarcibile, essendo
soddisfatte le tre condizioni a tal fine previste dall'articolo 1147 del code
civil, ossia l'inadempimento di obblighi contrattuali, l'esistenza di un danno
e la sussistenza di un nesso di causalita.

90      La Commissione sostiene che il terzo motivo e irricevibile, poiche
l'EMA si limita a ripetere gli argomenti addotti dinanzi al Tribunale, senza
identificare gli eventuali errori commessi da quest'ultimo, e che esso e
comunque infondato.

 Giudizio della Corte

91      Riguardo alla ricevibilita del terzo motivo, giustamente la
Commissione ricorda che, secondo la giurisprudenza della Corte, e irricevibile
un'impugnazione che si limiti a ripetere o a riprodurre testualmente i motivi
e gli argomenti dedotti dinanzi al Tribunale. Infatti, un'impugnazione di tal
genere costituisce in realta una domanda diretta ad ottenere un semplice
riesame del ricorso proposto dinanzi al Tribunale, il che esula dalla
competenza della Corte.

92      Tuttavia, ove un ricorrente contesti l'interpretazione o
l'applicazione del diritto dell'Unione effettuata dal Tribunale, i punti di
diritto esaminati in primo grado possono essere di nuovo discussi in sede di
impugnazione. Infatti, se un ricorrente non potesse basare in tal modo la sua
impugnazione su motivi e argomenti gia utilizzati dinanzi al Tribunale, il
procedimento di impugnazione sarebbe privato di una parte del suo significato.

93      Pertanto, gli argomenti addotti dall'EMA sono ricevibili nella misura
in cui rimettono in discussione l'interpretazione o l'applicazione del diritto
da parte del Tribunale.

94      Quanto alla fondatezza del terzo motivo, occorre constatare che
l'approvazione tacita delle relazioni a norma dell'articolo II.8, paragrafo 2,
delle condizioni generali, 90 giorni dopo il loro ricevimento da parte della
Commissione, si applica soltanto alle «relazioni sulle attivita del progetto»
di cui all'articolo II.7, paragrafo 2, lettera a), di dette condizioni
generali. Per contro, l'articolo II.8, paragrafo 3, di queste ultime precisa
che, malgrado l'impegno della Commissione a «valutare» tutte le altre
relazioni entro un termine di 45 giorni, comprese quelle contemplate
dall'articolo II.7, paragrafo 2, lettera b), delle condizioni generali che
contengono i formulari C, la mancata risposta entro tale termine da parte
della Commissione non implica l'approvazione di tali relazioni. Per i
documenti contabili e finanziari, le regole contrattuali escludevano dunque
espressamente una qualsivoglia forma di approvazione tacita.

95      Ne consegue che l'argomentazione dell'EMA relativa ad un'approvazione
tacita dei documenti contabili e finanziari da essa presentati alla
Commissione deve essere respinta.

96      Gli altri argomenti relativi ad una violazione dei principi di buona
fede e di leale esecuzione dei contratti si fondano sulla premessa secondo cui
la Commissione era a conoscenza delle irregolarita contabili constatate prima
della procedura di audit.

97      Tuttavia, la Commissione ha affermato dinanzi al Tribunale che essa
non era informata di tali irregolarita prima della procedura di audit, ed il
Tribunale ha statuito, al punto 225 della sentenza impugnata, che solo un
esame accurato condotto per mezzo di una revisione contabile e finanziaria
poteva consentire di identificare le irregolarita in questione.

98      Nella misura in cui l'EMA sostiene che tale conclusione non e
motivata, occorre rilevare come il Tribunale l'abbia giustificata, al citato
punto 225, facendo riferimento alle constatazioni specifiche e dettagliate
effettuate nella relazione finale di audit. Per il resto, l'argomento e
irricevibile. Infatti, la conclusione secondo cui la procedura di audit
contabile e finanziario era necessaria per scoprire le irregolarita in
questione rientra nella valutazione dei fatti compiuta dal Tribunale, che non
spetta alla Corte controllare nell'ambito del presente giudizio di
impugnazione, in assenza di uno snaturamento degli elementi di prova. Orbene,
l'EMA non ha neppure allegato uno snaturamento dei fatti che sarebbe stato
compiuto dalla Commissione.

99      Quanto all'argomento relativo ad un difetto di motivazione per quanto
riguarda la gravita delle irregolarita in questione, constatata al punto 264
della sentenza impugnata, occorre rilevare che il ragionamento illustrato ai
punti da 260 a 264 di tale sentenza, in virtu del quale le irregolarita
suddette potevano pregiudicare gli interessi finanziari dell'Unione, ai sensi
dell'articolo II.1, paragrafo 11, delle condizioni generali, nell'esecuzione
dei contratti Cocoon e Dicoems, e sufficiente per motivare la qualificazione
di tali irregolarita come «gravi».

100    Infine, giustamente il Tribunale ha respinto, ai punti da 228 a 238
della sentenza impugnata, la domanda di risarcimento formulata dall'EMA sulla
base degli articoli 1142 e 1147 del code civil. Infatti, il Tribunale ha
rilevato, ai punti da 232 a 234 della sua sentenza, che una delle tre
condizioni cumulative previste dal diritto belga per il risarcimento di un
danno di origine contrattuale, vale a dire l'inadempimento di obblighi
contrattuali da parte della convenuta, non era soddisfatto nel caso di specie.
Orbene, l'EMA non ha dimostrato, nell'ambito del presente giudizio di
impugnazione, che il Tribunale abbia erroneamente interpretato o applicato le
condizioni contrattuali relative ai progetti Cocoon e Dicoems. Date tali
circostanze, la constatazione secondo cui il presupposto relativo
all'inadempimento di obblighi contrattuali non e soddisfatto deve essere
considerata giustificata.

101    Risulta da quanto precede che il terzo motivo deve essere respinto
nella sua interezza.

  _Sul quarto motivo, relativo ad una violazione, da parte del Tribunale, di
vari principi generali del diritto dell 'Unione_

 Argomenti delle parti

102    Il quarto motivo e articolato in tre parti, riguardanti,
rispettivamente, una violazione del principio di proporzionalita, una
violazione del principio di non discriminazione, nonche una violazione dei
diritti della difesa.

103    Con la prima parte del quarto motivo, l'EMA deduce un'erronea
applicazione del principio di proporzionalita da parte del Tribunale, a motivo
del fatto che quest'ultimo, al punto 265 della sentenza impugnata, ha
rigettato gli argomenti da essa fatti valere in primo grado relativi ad una
violazione di detto principio, in conseguenza della decisione della
Commissione di risolvere i contratti in questione in modo immediato in
applicazione dell'articolo II.16, paragrafo 2, delle condizioni generali.

104    Nell'ambito di tale prima parte del motivo, l'EMA fa inoltre valere che
le disposizioni contrattuali non consentono una risoluzione immediata dei
contratti da essa conclusi. Infatti, tale soluzione sarebbe prevista soltanto
nei due casi indicati all'articolo II.16, paragrafo 2, delle condizioni
generali, ossia, in primis, qualora il contraente abbia commesso delle
irregolarita, intenzionalmente o per negligenza, oppure, in secundis, qualora
egli abbia violato i principi etici enunciati nelle «Regole di partecipazione»
relative ai contratti. In primo luogo, l'EMA nega di aver commesso tali
irregolarita e, quanto all'elemento soggettivo richiesto, la stessa
Commissione avrebbe riconosciuto l'assenza di frode da parte sua. L'EMA non
avrebbe neppure commesso una negligenza. In secondo luogo, l'EMA non avrebbe
violato alcuna delle «Regole di partecipazione» applicabili ai progetti Cocoon
e Dicoems.

105    L'EMA rimette in discussione, con la seconda parte del quarto motivo, i
punti da 101 a 103 della sentenza impugnata, con i quali il Tribunale ha
respinto gli argomenti da essa fatti valere in merito ad una violazione del
principio di non discriminazione. Essa ritiene, in sostanza, che l'erronea
interpretazione dell'articolo II.19, paragrafo 1, delle condizioni generali,
effettuata nella sentenza impugnata, dia luogo ad una discriminazione tra le
associazioni e le societa.

106    Infine, con la terza parte del quarto motivo, l'EMA fa valere che il
Tribunale ha erroneamente respinto, ai punti da 268 a 273 della sentenza
impugnata, gli argomenti da essa addotti in merito ad una violazione dei suoi
diritti della difesa nell'ambito dell'audit. L'EMA ricorda in particolare che,
secondo la giurisprudenza, il rispetto dei diritti della difesa in qualsiasi
procedimento promosso nei confronti di una persona e idoneo a sfociare in un
atto per essa lesivo costituisce un principio fondamentale del diritto
dell'Unione. Nel caso di specie, la procedura di audit non avrebbe avuto
natura contraddittoria nella sua fase preliminare e l'EMA sarebbe stata messa
in condizione di parteciparvi solamente quando il progetto di relazione di
audit era gia stato preparato. Allo stesso modo, la Commissione avrebbe dovuto
riunirsi con l'EMA prima dell'invio della relazione finale di audit, il 30
settembre 2009. L'EMA sostiene che il Tribunale ha adottato un approccio
eccessivamente formalistico, al punto 271 della sentenza impugnata, affermando
che essa non aveva dimostrato in che modo il seguito della procedura avrebbe
potuto essere differente se i suoi diritti della difesa fossero stati
rispettati.

107    La Commissione contesta la ricevibilita di alcuni degli argomenti
dell'EMA, e in particolare di quelli rientranti nella prima parte del quarto
motivo, nonche la fondatezza di questo motivo di impugnazione nel suo insieme.

 Giudizio della Corte

108    Per quanto riguarda la prima parte del quarto motivo, occorre ricordare
anzitutto che, come indicato al punto 92 della presente sentenza, qualora un
ricorrente contesti l'interpretazione o l'applicazione del diritto dell'Unione
compiuta dal Tribunale, i punti di diritto esaminati in primo grado possono
essere nuovamente discussi in sede di impugnazione.

109    Ne consegue che l'EMA e legittimata a contestare dinanzi alla Corte
l'applicazione del principio di proporzionalita effettuata dal Tribunale nella
sentenza impugnata.

110    Nel merito, l'EMA deduce, nell'ambito della prima parte del quarto
motivo, non soltanto una violazione del principio di proporzionalita, in
quanto tale, a motivo della risoluzione dei contratti in questione, ma anche
una violazione, da parte del Tribunale, delle disposizioni contrattuali
applicabili, le quali, a suo dire, non autorizzavano la Commissione a
sciogliere tali contratti senza preavviso nelle circostanze del caso di
specie.

111    Quanto a quest'ultima allegazione, occorre rilevare che, ai sensi
dell'articolo II.16, paragrafo 2, delle condizioni generali, la Commissione
puo porre immediatamente termine alla partecipazione di un contraente qualora
questi abbia commesso deliberatamente o per negligenza un'irregolarita
nell'esecuzione di un contratto oppure abbia violato principi etici
fondamentali previsti dalle Regole di partecipazione. Tenuto conto del rigetto
dei primi due motivi di impugnazione, l'esistenza di varie irregolarita, che
sono state constatate dal Tribunale, segnatamente ai punti 215 e da 260 a 262
della sentenza impugnata, e ormai definitivamente accertata.

112    Quanto all'elemento soggettivo richiesto dall'articolo II.16, paragrafo
2, delle condizioni generali, il Tribunale, pur osservando, al punto 217 della
sentenza impugnata, che non e indispensabile l'esistenza di un intento
fraudolento, ha statuito senza ambiguita, al punto 219 della medesima
sentenza, che le condizioni enunciate dalla suddetta disposizione contrattuale
erano soddisfatte nel caso di specie. Cosi facendo, esso ha considerato,
implicitamente ma necessariamente, che l'EMA aveva commesso per negligenza le
irregolarita constatate.

113    Orbene, alla luce della natura delle numerose irregolarita constatate
ai punti 215 e da 260 a 262 della sentenza impugnata - segnatamente l'assenza
di tracciabilita, nella contabilita dell'EMA, di alcuni costi di cui
quest'ultima aveva chiesto il rimborso, la mancanza degli originali ovvero, se
ammesse, delle copie autenticate dei documenti relativi all'esecuzione dei
contratti in questione, il fatto che alcune spese di cui l'EMA aveva chiesto
il rimborso non erano reali e non corrispondevano ai documenti giustificativi
relativi ai progetti in parola, il fatto che l'EMA, firmando la documentazione
finanziaria trasmessa alla Commissione, aveva certificato circostanze non
conformi alla realta riguardo ad alcuni costi sostenuti ed ai relativi
documenti giustificativi, e il fatto che alcuni contratti di subappalto erano
stati stipulati in violazione delle disposizioni contrattuali - il Tribunale
correttamente ha statuito che tali irregolarita implicavano necessariamente un
comportamento negligente da parte dell'EMA. Dunque, il Tribunale giustamente
ha ritenuto che l'articolo II.16, paragrafo 2, delle condizioni generali fosse
applicabile nel caso di specie.

114    Per quanto riguarda la presunta violazione del principio di
proporzionalita, l'EMA sostiene che delle irregolarita di natura puramente
contabile non giustificano assolutamente lo scioglimento unilaterale dei
contratti in questione. Tuttavia, come constatato dal Tribunale al punto 264
della sentenza impugnata, le irregolarita in questione erano gravi. Esse
avevano una reale incidenza sul bilancio dell'Unione in quanto hanno portato
l'EMA a chiedere alla Commissione il pagamento di importi rilevanti che, in
base alle condizioni contrattuali, non si riferivano a spese finanziabili.
Date tali circostanze, il Tribunale giustamente ha statuito che l'azione della
Commissione consistente nell'esercizio del suo diritto contrattuale di
risolvere senza preavviso i contratti in questione, ai sensi dell'articolo
II.16, paragrafo 2, delle condizioni generali, non violava il principio di
proporzionalita.

115    Ne consegue che la prima parte del quarto motivo deve essere respinta.

116    Quanto alla seconda parte del quarto motivo, occorre ricordare che,
secondo una giurisprudenza costante, il principio di parita di trattamento
esige che situazioni paragonabili non siano trattate in maniera differente e
che situazioni differenti non siano trattate in maniera uguale, a meno che un
siffatto trattamento non sia oggettivamente giustificato (v., segnatamente,
sentenza Commissione/Estonia, C‑505/09 P, EU:C:2012:179, punto 64 e la
giurisprudenza ivi citata).

117    Occorre poi rilevare che, a norma dell'articolo II.19, paragrafo 1,
lettera d), delle condizioni generali, «[l]e procedure contabili adottate per
la registrazione delle spese e delle entrate devono rispettare le norme
contabili dello Stato di stabilimento del contraente».

118    Orbene, tenuto conto delle diverse norme contabili applicabili, nel
diritto belga, alle societa commerciali, da un lato, e alle associazioni senza
scopo di lucro, dall'altro, e giocoforza constatare che, contrariamente alle
argomentazioni dell'EMA, queste due categorie di persone giuridiche non si
trovano in situazioni paragonabili ai fini dell'applicazione delle
disposizioni dell'articolo II.19 delle condizioni generali.

119    Di conseguenza, la seconda parte del quarto motivo non puo essere
accolta.

120    Quanto alla terza parte del quarto motivo, il rispetto dei diritti
della difesa esige che i destinatari di decisioni che incidono in maniera
sensibile sui loro interessi vengano messi in condizione di far conoscere
utilmente il loro punto di vista (sentenza Texdata Software, C‑418/11,
EU:C:2013:588, punto 83 e la giurisprudenza ivi citata).

121    Nel caso di specie, tuttavia, la procedura di audizione e stata avviata
nei confronti dell'EMA in un quadro contrattuale e non idoneo, in linea di
principio, a sfociare in un atto pregiudizievole per detta associazione.
Invero, la Commissione ha emesso, il 5 novembre 2010, una nota di addebito per
il recupero della somma di EUR 164 080,03. Tuttavia, il Tribunale ha statuito,
ai punti da 71 a 75 della sentenza impugnata, che la nota di addebito era
indissociabile dal quadro contrattuale e non costituiva dunque un atto il cui
annullamento potesse essere chiesto ai sensi dell'articolo 263 TFUE. Tale
qualificazione della nota di addebito non e stata contestata nell'ambito del
presente giudizio di impugnazione e deve dunque essere considerata definitiva.

122    Ne consegue che la giurisprudenza citata al punto 120 della presente
sentenza non trova applicazione nel caso di specie.

123    Tuttavia, la Commissione e tenuta, segnatamente in osservanza delle
esigenze del principio di buona amministrazione, a rispettare il principio del
contraddittorio nell'ambito di una procedura di audit quale quella prevista
dall'articolo II.29 delle condizioni generali. Infatti, la Commissione deve
procurarsi tutte le informazioni pertinenti, e segnatamente quelle che la sua
controparte contrattuale e in grado di fornirle, prima di adottare la
decisione di emettere una nota di addebito, di risolvere un contratto e/o di
rifiutare di effettuare pagamenti supplementari alla controparte suddetta.

124    Orbene, il Tribunale ha giustamente rilevato, al punto 272 della
sentenza impugnata, che l'EMA a potuto far conoscere utilmente il proprio
punto di vista a seguito della comunicazione in data 19 maggio 2009 del
progetto di relazione di audit, in particolare mediante la sua lettera del 19
agosto 2009, che d'altronde e stata espressamente presa in considerazione
nell'ambito della relazione finale di audit, contrariamente a quanto l'EMA
sostiene. La circostanza, evidenziata dall'EMA, secondo cui essa non e stata
ascoltata prima della comunicazione del progetto di relazione di audit, non
significa che il principio del contraddittorio non sia stato rispettato in
maniera adeguata nel caso di specie. Allo stesso modo, neppure il fatto che la
Commissione non abbia tenuto alcuna riunione con l'EMA prima del mese di
dicembre 2009 ha privato quest'ultima della possibilita di far valere in tempo
utile il proprio punto di vista.

125    Infine, quanto all'argomento secondo cui il Tribunale avrebbe adottato
un approccio eccessivamente formalistico al punto 271 della sentenza
impugnata, e sufficiente constatare come tale punto della decisione
costituisca una motivazione addotta ad abundantiam nel ragionamento del
Tribunale. Orbene, secondo una consolidata giurisprudenza, gli argomenti
rivolti contro motivazioni svolte ad abundantiam in una decisione del
Tribunale non possono determinare l'annullamento di tale decisione e sono
dunque inoperanti (sentenza Commissione/IPK International, C‑336/13 P,
EU:C:2015:83, punto 33 e la giurisprudenza ivi citata).

126    Pertanto, la terza parte del quarto motivo e infondata.

127    Ne consegue che il quarto motivo deve essere rigettato nella sua
interezza.

128    Alla luce di tutte le considerazioni che precedono, l'impugnazione deve
essere respinta.

  **Sulle spese**

129    A norma dell'articolo 184, paragrafo 2, del regolamento di procedura,
quando l'impugnazione e respinta, la Corte statuisce sulle spese. Ai sensi
dell'articolo 138, paragrafo 1, del medesimo regolamento, applicabile al
procedimento di impugnazione in virtu dell'articolo 184, paragrafo 1, di
quest'ultimo, la parte soccombente e condannata alle spese se ne e stata fatta
domanda. Poiche la Commissione ha richiesto la condanna dell'EMA sul punto,
quest'ultima, rimasta soccombente nei motivi proposti, deve essere condannata
al pagamento delle spese.

Per questi motivi, la Corte (Seconda Sezione) dichiara e statuisce:

1)       **L 'impugnazione e respinta.**

2)       **L 'Association medicale europeenne (EMA) e condannata alle spese.**

Firme

* * *

* Lingua processuale: l'italiano. 
  *[""]: Double quotes
  *[*]: Asterisk
  *[?]: Question mark


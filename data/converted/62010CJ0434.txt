  
  
**Causa C ‑434/10**

**Petar Aladzhov**

**contro**

**Zamestnik director na Stolichna direktsia na vatreshnite raboti kam
Ministerstvo na vatreshnite raboti**

(domanda di pronuncia pregiudiziale proposta

dall'Administrativen sad Sofia-grad)

«Libera circolazione di un cittadino dell'Unione -- Direttiva 2004/38/CE --
Divieto di lasciare il territorio nazionale a causa del mancato pagamento di
un debito tributario -- Provvedimento giustificabile da motivi di ordine
pubblico»

Massime della sentenza

1.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Diritto di uscita e d'ingresso -- Ambito di applicazione_

_(Artt.  20 TFUE e 21 TFUE; direttiva del Parlamento europeo e del Consiglio
2004/38, art. 4, n. 1)_

2.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Limitazione del diritto d'ingresso e di soggiorno per motivi di ordine pubblico, di pubblica sicurezza o di sanita pubblica -- Principi generali -- Effetto diretto_

_(Direttiva del Parlamento europeo e del Consiglio 2004/38, art.  27)_

3.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Limitazione del diritto d'ingresso e di soggiorno per motivi di ordine pubblico, di pubblica sicurezza o di sanita pubblica -- Portata_

_(Direttiva del Parlamento europeo e del Consiglio 2004/38, art.  27)_

4.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Limitazione del diritto d'ingresso e di soggiorno per motivi di ordine pubblico o di pubblica sicurezza_

_(Art.  21 TFUE; direttiva del Parlamento europeo e del Consiglio 2004/38,
art. 27)_

5.         _Cittadinanza dell 'Unione europea -- Diritto di libera circolazione e di libero soggiorno nel territorio degli Stati membri -- Direttiva 2004/38 -- Limitazione del diritto d'ingresso e di soggiorno per motivi di ordine pubblico o di pubblica sicurezza_

_(Direttiva del Parlamento europeo e del Consiglio 2004/38, art.  27, nn. 1 e
2)_

1.        Una persona in possesso della cittadinanza di uno Stato membro gode, ai sensi dell'art. 20 TFUE, dello status di cittadino dell'Unione e puo dunque avvalersi, eventualmente anche nei confronti del suo Stato membro d'origine, dei diritti inerenti a tale status, in particolare del diritto di circolare e soggiornare liberamente nel territorio degli Stati membri, quale attribuitogli dall'art. 21 TFUE. Il diritto alla libera circolazione comprende sia il diritto per i cittadini dell'Unione europea di entrare in uno Stato membro diverso da quello di cui sono originari, sia il correlato diritto di lasciare quest'ultimo. Infatti, le liberta fondamentali garantite da detto Trattato sarebbero vanificate se lo Stato membro d'origine, senza una valida giustificazione, potesse vietare ai suoi cittadini di lasciare il suo territorio per entrare nel territorio di un altro Stato membro. 

Poiche l'art. 4, n. 1, della direttiva 2004/38, relativa al diritto dei
cittadini dell'Unione e dei loro familiari di circolare e di soggiornare
liberamente nel territorio degli Stati membri, dispone espressamente che ogni
cittadino dell'Unione munito di una carta d'identita o di un passaporto in
corso di validita ha il diritto di lasciare il territorio di uno Stato membro
per recarsi in un altro Stato membro, la situazione di un soggetto che intende
spostarsi dal territorio dello Stato di cui e cittadino sul territorio di un
altro Stato membro ricade nella sfera del diritto alla libera circolazione e
al libero soggiorno dei cittadini dell'Unione negli Stati membri.

(v. punti 24-27)

2.        Il fatto che una legge nazionale di trasposizione della direttiva 2004/38, relativa al diritto dei cittadini dell'Unione e dei loro familiari di circolare e di soggiornare liberamente nel territorio degli Stati membri, non si applichi ai cittadini dello Stato membro di cui trattasi non puo produrre l'effetto di impedire al giudice nazionale di garantire la piena efficacia delle norme del diritto dell'Unione applicabili e, piu specificamente, dell'art. 27 della suddetta direttiva. Pertanto, e eventualmente compito del giudice adito disapplicare una disposizione di diritto nazionale contraria al diritto dell'Unione, segnatamente annullando una decisione amministrativa individuale adottata sulla base di detta disposizione. Peraltro, le disposizioni contenute in tale articolo, incondizionate e sufficientemente precise, possono essere invocate da un singolo nei confronti dello Stato membro di cui sia cittadino. 

(v. punti 31-32)

3.        Anche se gli Stati membri restano liberi di determinare, conformemente alle loro necessita nazionali che possono variare da uno Stato membro all'altro e da un'epoca all'altra, le esigenze di ordine pubblico e di pubblica sicurezza, resta il fatto che, nel contesto dell'Unione, specie laddove autorizzino una deroga al principio fondamentale della libera circolazione delle persone, tali esigenze devono essere intese in senso restrittivo, di guisa che la loro portata non puo essere determinata unilateralmente da ciascuno Stato membro senza il controllo delle istituzioni dell'Unione. 

(v. punto 34)

4.        Il diritto dell'Unione non osta ad una disposizione legislativa di uno Stato membro che consenta alla pubblica amministrazione di vietare ad un cittadino dello Stato medesimo di lasciare il suo territorio a causa del mancato assolvimento di un debito tributario gravante sulla societa di cui detto cittadino sia uno degli amministratori, subordinatamente, tuttavia, alla duplice condizione che la misura di cui trattasi sia volta a rispondere, in presenza di talune circostanze eccezionali eventualmente risultanti, segnatamente, dalla natura ovvero dall'entita del debito, ad una minaccia reale, attuale e sufficientemente grave nei confronti di un interesse fondamentale della societa e che l'obiettivo cosi perseguito non risponda solamente a fini economici. Spetta al giudice nazionale verificare che tale duplice condizione sia soddisfatta. 

Infatti, da un lato, non puo essere escluso, a priori, che il mancato recupero
di crediti tributari possa rientrare nelle esigenze di ordine pubblico.
Dall'altro, dato che il recupero dei crediti pubblici, in particolare di
quelli riguardanti le imposte, e volto ad assicurare il finanziamento degli
interventi dello Stato membro interessato in funzione delle scelte che
costituiscono, segnatamente, espressione della sua politica generale in
materia economica e sociale, le misure adottate dalla pubblica amministrazione
al fine di garantire detto recupero non possono essere considerate, a priori,
come adottate esclusivamente a fini economici ai sensi delle disposizioni
dell'art. 27, n. 1, della direttiva 2004/38, relativa al diritto dei cittadini
dell'Unione e dei loro familiari di circolare e di soggiornare liberamente nel
territorio degli Stati membri.

(v. punti 37-38, 40, dispositivo 1)

5.        Anche ammesso che un provvedimento di divieto di uscita dal territorio sia stato adottato nel rispetto dei requisiti previsti dall'art. 27, n. 1, della direttiva 2004/38, relativa al diritto dei cittadini dell'Unione e dei loro familiari di circolare e di soggiornare liberamente nel territorio degli Stati membri, quelli previsti al n. 2 del medesimo articolo ostano ad una misura di tal genere, qualora questa si fondi unicamente sull'esistenza del debito tributario della societa di cui l'interessato e uno dei co-amministratori e in considerazione di tale solo status, ad esclusione di qualsiasi specifica valutazione del comportamento personale del medesimo e senza alcun riferimento ad una qualsivoglia minaccia che questi costituirebbe per l'ordine pubblico, e qualora il divieto di uscita dal territorio non risulti idoneo a garantire la realizzazione dell'obiettivo perseguito e vada al di la di quanto necessario ai fini del suo raggiungimento. Spetta al giudice del rinvio verificare se cio sia avvenuto nella causa dinanzi ad esso pendente. 

(v. punto 49, dispositivo 2)

  
  
  
  
  
  

SENTENZA DELLA CORTE (Quarta Sezione)

17 novembre 2011 (*)

«Libera circolazione di un cittadino dell'Unione - Direttiva 2004/38/CE -
Divieto di lasciare il territorio nazionale a causa del mancato pagamento di
un debito tributario - Provvedimento giustificabile da motivi di ordine
pubblico»

Nel procedimento C‑434/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Administrativen sad Sofia-grad (Bulgaria),
con ordinanza 24 agosto 2010, pervenuta in cancelleria il 6 settembre 2010,
nella causa

**Petar Aladzhov**

contro

**Zamestnik direktor na Stolichna direktsia na vatreshnite raboti kam
Ministerstvo na vatreshnite raboti,**

LA CORTE (Quarta Sezione),

composta dal sig. J.-C. Bonichot (relatore), presidente di sezione, dalla
sig.ra Prechal, dal sig. K. Schiemann, dalla sig.ra C. Toader e dal sig. E.
Jarašiūnas giudici,

avvocato generale: sig. P. Mengozzi

cancelliere: sig.ra L. Hewlett, amministratore principale

vista la fase scritta del procedimento,

considerate le osservazioni presentate:

-        per il sig. Aladzhov, dall'avv. M. Hristov, avocat;

-        per la Commissione europea, dalla sig.ra D. Maidani e dal sig. V. Savov, in qualita di agenti,

sentite le conclusioni dell'avvocato generale, presentate all'udienza del 6
settembre 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 27, nn. 1 e 2, della direttiva del Parlamento europeo e del
Consiglio 29 aprile 2004, 2004/38/CE, relativa al diritto dei cittadini
dell'Unione e dei loro familiari di circolare e di soggiornare liberamente nel
territorio degli Stati membri, che modifica il regolamento (CEE) n. 1612/68 ed
abroga le direttive 64/221/CEE, 68/360/CEE, 72/194/CEE, 73/148/CEE, 75/34/CEE,
75/35/CEE, 90/364/CEE, 90/365/CEE e 93/96/CEE (GU L 158, pag. 77, e rettifiche
GU L 229, pag. 35, e GU 2005, L 197, pag. 34).

2        Tale domanda e stata proposta nell'ambito di una controversia tra il
sig. Aladzhov, cittadino bulgaro, co-amministratore della societa Yu.B.N.
Kargo, ed il Zamestnik direktor na Stolichna direktsia na vatreshnite raboti
kam Ministerstvo na vatreshnite raboti (vice direttore dell'intendenza di
Sofia presso il Ministero dell'Interno; in prosieguo: il «vice direttore»), in
merito alla decisione di quest'ultimo di vietare al sig. Aladzhov di uscire
dal territorio nazionale sino all'assolvimento del credito fiscale vantato
dallo Stato bulgaro nei confronti di detta societa ovvero sino alla
costituzione di garanzia a copertura del completo assolvimento del credito
medesimo.

  **Il contesto normativo**

  _Il diritto dell 'Unione_

 La direttiva 2004/38

3        La direttiva 2004/38 si applica, a norma del suo articolo 3, n. 2, a
qualsiasi cittadino dell'Unione che si rechi o soggiorni in uno Stato membro
diverso da quello di cui ha la cittadinanza, nonche ai suoi familiari.

4        L'art. 4, n. 1, di detta direttiva cosi dispone:

«Senza pregiudizio delle disposizioni applicabili ai controlli dei documenti
di viaggio alle frontiere nazionali, ogni cittadino dell'Unione munito di una
carta d'identita o di un passaporto in corso di validita e i suoi familiari
non aventi la cittadinanza di uno Stato membro e muniti di passaporto in corso
di validita hanno il diritto di lasciare il territorio di uno Stato membro per
recarsi in un altro Stato membro».

5        L'art. 27, nn. 1 e 2, della direttiva medesima cosi recita:

«1.      Fatte salve le disposizioni del presente capo, gli Stati membri
possono limitare la liberta di circolazione di un cittadino dell'Unione o di
un suo familiare, qualunque sia la sua cittadinanza, per motivi di ordine
pubblico, di pubblica sicurezza o di sanita pubblica. Tali motivi non possono
essere invocati per fini economici.

2.      I provvedimenti adottati per motivi di ordine pubblico o di pubblica sicurezza rispettano il principio di proporzionalita e sono adottati esclusivamente in relazione al comportamento personale della persona nei riguardi della quale essi sono applicati. La sola esistenza di condanne penali non giustifica automaticamente l'adozione di tali provvedimenti. 

Il comportamento personale deve rappresentare una minaccia reale, attuale e
sufficientemente grave da pregiudicare un interesse fondamentale della
societa. Giustificazioni estranee al caso individuale o attinenti a ragioni di
prevenzione generale non sono prese in considerazione».

  _La normativa nazionale_

 La Costituzione bulgara

6        Ai sensi dell'art. 35, n. 1, della Costituzione bulgara:

«Ciascuno ha il diritto di scegliere liberamente la propria residenza, di
circolare nel territorio del paese e di uscire dai suoi confini. Questo
diritto puo essere limitato solo ex lege ai fini della tutela della sicurezza
nazionale, della salute pubblica, nonche dei diritti e delle liberta di altri
cittadini».

 La legge bulgara sui documenti personali

7        L'art. 23, nn. 2 e 3, della legge sui documenti personali bulgari
(Zakon za balgarskite litschni dokumenti, DV n. 93, dell'11 agosto 1998), come
modificata nel 2006 (DV n. 105; in prosieguo: la «ZBLD»), cosi dispone:

«2\. Ogni cittadino bulgaro ha il diritto di lasciare il Paese, anche con una
carta d'identita, attraverso le frontiere della Repubblica di Bulgaria con gli
Stati membri dell'Unione europea nonche nei casi previsti dai trattati
internazionali, e di farvi ritorno.

3\. Il diritto di cui al n. 2 puo subire solo le limitazioni previste dalla
legge che abbiano lo scopo di tutelare la sicurezza nazionale, l'ordine
pubblico, la salute dei cittadini o i diritti e le liberta di altri
cittadini».

8        L'art. 75 della ZBLD cosi recita:

«Non e consentito lasciare il paese:

(...)

5\. A coloro nei confronti dei quali sia stata richiesta l'applicazione del
divieto ai sensi dell'art. 182, n. 2, punto 2, lett. a), e dell'art. 221, n.
6, punto 1, lett. a) e b), del codice di procedura del contenzioso tributario
e previdenziale».

 Il codice di procedura del contenzioso tributario e previdenziale

9        L'art. 182 del codice di procedura del contenzioso tributario e
previdenziale (Danachno-osiguritelen protsesualen kodeks, DV n. 105, del 29
dicembre 2005), come modificato nel 2010 (DV n. 15, del 23 febbraio 2010),
cosi dispone:

«1.      Qualora il debito non venga assolto entro i termini di legge,
l'autorita che ha accertato l'esistenza del credito, prima di dare avvio
all'esecuzione forzata, mette in mora il debitore con termine di sette giorni
per provvedere all'assolvimento del debito. Ai fini della notifica della
comunicazione di messa in mora da parte dell'autorita che ha accertato
l'esistenza del credito si applicano le pertinenti disposizioni di cui al
capitolo 6. Per quanto riguarda i crediti accertati dall'agenzia nazionale di
riscossione delle imposte, la comunicazione di messa in mora viene inviata dal
pubblico agente incaricato dell'esecuzione.

2.      a) Unitamente alla comunicazione della lettera di messa in mora ai sensi del precedente n. 1 ovvero a seguito di questa, l'autorita indicata al n. 1 puo chiedere alle autorita del Ministero dell'Interno, qualora l'importo del debito ecceda la somma di BGN 5 000 e in assenza di garanzia per un importo pari al valore nominale oltre interessi (…), di non autorizzare il debitore e i soggetti appartenenti ai suoi organi di controllo o di amministrazione a lasciare il paese, con eventuale ritiro ovvero diniego di rilascio di passaporto o altro analogo documento che consenta l'attraversamento delle frontiere nazionali. 

(...)

4.      Le misure previste al precedente n. 2 possono essere adottate, in base alla discrezionalita dell'autorita competente, simultaneamente o separatamente, tenuto conto dell'importo del debito o del comportamento del debitore sino alla definitiva estinzione del debito stesso». 

10      L'art. 221, n. 6, di detto codice cosi dispone:

«Nel caso in cui le misure previste al n. 2, punto 2, ovvero al n. 4 dell'art.
182 non vengano disposte dall'autorita competente, l'agente pubblico
incaricato dell'esecuzione puo, qualora l'importo del debito ecceda la somma
di BGN 5 000 ed in assenza di garanzia di importo pari al valore nominale del
debito oltre interessi:

1.      chiedere alle autorita del Ministero dell'Interno:

a)      di vietare al debitore o ai membri dei suoi organi di controllo o di
amministrazione di lasciare il Paese;

b)      di ritirare ovvero di non rilasciare passaporto o altro documento
analogo che consenta l'attraversamento delle frontiere nazionali».

  **La causa principale e le questioni pregiudiziali**

11      Il sig. Aladzhov, cittadino bulgaro, e uno dei tre amministratori
della societa Yu.B.N. Kargo.

12      Con avviso di accertamento del 10 ottobre 1995, avviso di liquidazione
del 20 agosto 1999, lettera di messa in mora del 10 aprile 2000 e notifica del
26 settembre 2001, lo Stato bulgaro cercava di procedere, senza esito, al
recupero, nei confronti di detta societa, di un debito tributario dell'importo
complessivo di BGN 44 449 (pari a circa EUR 22 000), a titolo di imposta sul
valore aggiunto e dazi doganali dovuti dalla societa medesima, oltre relativi
interessi.

13      Il giudice del rinvio precisa che tale credito non e prescritto e che
i pignoramenti sui conti bancari della societa e sugli autoveicoli ad essa
appartenenti, effettuati il 19 giugno 2009, non hanno consentito il recupero
della somma vantata, non essendovi sufficiente provvigione sui conti e non
essendo stato possibile localizzare i veicoli.

14      Conseguentemente, su richiesta dell'agenzia nazionale di riscossione
delle imposte del 30 luglio 2009, ai sensi dell'art. 221, n. 6, punto 1, lett.
a) e b), del codice di procedura del contenzioso tributario e previdenziale,
in data 25 novembre 2009 il vice direttore disponeva nei confronti del sig.
Aladzhov, il divieto di lasciare il paese ex art. 75, punto 5, della ZBLD,
sino al pagamento del credito nei confronti dello Stato, ovvero sino alla
costituzione di garanzia a copertura dell'intera somma dovuta. Il giudice del
rinvio precisa che il vice direttore era competente a disporre tale
provvedimento.

15      Dinanzi al giudice del rinvio, il sig. Aladzhov chiedeva
l'annullamento di detta decisione sostenendo che, essendo parimenti direttore
delle vendite di un'altra societa, la Bultrako AD, importatore ufficiale della
Honda in Bulgaria, tale divieto di lasciare il paese causava serio ostacolo
all'esercizio della sua attivita professionale che richiede frequenti
spostamenti all'estero.

16      Il giudice del rinvio ha rilevato che il sig. Aladzhov, in quanto
cittadino dell'Unione, puo invocare, anche nei confronti delle autorita dello
Stato di cui e cittadino, i diritti connessi a tale status e, segnatamente, il
diritto alla libera circolazione, a norma degli artt. 20 TFUE e 21 TFUE e
dell'art. 45, n. 1, della Carta dei diritti fondamentali dell'Unione. Il
giudice medesimo ha osservato che tale diritto non e tuttavia incondizionato,
potendo essere subordinato alle restrizioni o alle condizioni previste dal
Trattato FUE o dalle disposizioni adottate ai fini della sua attuazione.

17      Il giudice a quo ha parimenti rilevato che, se e pur vero che l'art.
27, n. 1, della direttiva 2004/38 prevede la possibilita di adottare
restrizioni alla liberta di circolazione dei cittadini dell'Unione per motivi
di ordine pubblico, la Costituzione bulgara non prevede un motivo di
restrizione di tal genere per la liberta di circolazione dei cittadini
bulgari. Per contro, la Costituzione medesima prevede un motivo fondato sulla
tutela dei diritti e delle liberta degli altri cittadini, non contemplato
dalla direttiva 2004/38.

18      Il giudice medesimo ha inoltre fatto presente che la decisione
controversa non e stata adottata sul fondamento della legge di trasposizione
della direttiva 2004/38 nel diritto bulgaro, bensi sulla base di altra
normativa.

19      Detto giudice ha peraltro rilevato che, secondo la giurisprudenza
della Corte, le misure restrittive della liberta di circolazione dei cittadini
dell'Unione devono essere giustificate da una minaccia reale, attuale e
sufficientemente grave per un interesse fondamentale della societa e che esse
devono risultare necessarie e proporzionate. A tal riguardo, il giudice
medesimo ha parimenti osservato che la Corte europea dei diritti dell'uomo ha
gia avuto modo di affermare che l'obiettivo dell'effettivo recupero di crediti
tributari puo costituire un legittimo motivo di restrizione alla liberta di
circolazione garantita dall'art. 2 del protocollo n. 4 alla Convenzione
europea per la salvaguardia dei diritti dell'uomo e delle liberta
fondamentali, firmata a Roma il 4 novembre 1950 (v. Corte eur. D.U., sentenza
Riener c. Bulgaria del 23 maggio 2006).

20      Il giudice del rinvio ha parimenti rilevato che, se e pur vero che la
direttiva del Consiglio 26 maggio 2008, 2008/55/CE, sull'assistenza reciproca
in materia di recupero dei crediti risultanti da taluni contributi, dazi,
imposte ed altre misure (GU L 150, pag. 28), ed il regolamento (CE) della
Commissione 28 novembre 2008, n. 1179, che stabilisce le modalita di
applicazione di talune disposizioni della direttiva [2008/55] (GU L 319, pag.
21), prevedono un meccanismo di mutua assistenza tra gli Stati membri in
materia di recupero dei crediti, dagli atti non emergerebbe che ai fini del
recupero del credito di cui trattasi siano state attuate misure sulla base di
tale meccanismo.

21      Il giudice medesimo ha infine rilevato che le disposizioni nazionali
relative all'adozione della menzionata misura di divieto di lasciare il
territorio non impongono all'amministrazione l'esame dell'incidenza della
misura medesima sulla situazione professionale dell'interessato ne
sull'attivita commerciale della societa debitrice e, conseguentemente, sulla
sua capacita di assolvimento del debito.

22      Cio premesso, l'Administrativen sad Sofia-grad ha deciso di sospendere
il procedimento e di sottoporre alla Corte le seguenti questioni
pregiudiziali:

«1)      Se il divieto di lasciare il territorio di uno Stato membro
dell'Unione europea, inflitto a un cittadino di tale Stato in qualita di
amministratore di una societa commerciale registrata secondo il diritto di
detto Stato, a causa del mancato pagamento di un debito della societa medesima
nei confronti della pubblica amministrazione, rientri nel motivo della tutela
dell'"ordine pubblico", previsto dall'art. 27, n. 1, della direttiva 2004/38
(…), nelle circostanze della causa principale e, al contempo, in presenza
delle seguenti ulteriori circostanze:

-        nella Costituzione di tale Stato membro non e prevista alcuna restrizione della liberta di circolazione delle persone fisiche a fini di tutela dell'"ordine pubblico"; 

-        il motivo dell'"ordine pubblico", quale fondamento per l'applicazione del menzionato divieto, e contenuto in una legge nazionale emanata per trasporre un altro atto giuridico dell'Unione europea; 

-        il motivo dell'"ordine pubblico" a norma della citata disposizione della direttiva, comprende anche il motivo della "tutela dei diritti di altri cittadini", quando viene adottata una misura a garanzia delle entrate di bilancio dello Stato membro mediante il pagamento di debiti di natura pubblica. 

2)      Se, dalle limitazioni e condizioni per l'esercizio della liberta di
circolazione dei cittadini dell'Unione, nonche dalle misure emanate ai fini
della loro attuazione in forza del diritto dell'Unione europea, in presenza
delle circostanze della causa principale, discenda l'ammissibilita di una
normativa nazionale in base alla quale lo Stato membro puo infliggere ad un
proprio cittadino, quale amministratore di una societa commerciale registrata
secondo il diritto dello Stato membro medesimo, a causa del mancato pagamento
di debiti di tale societa pendenti nei confronti della pubblica
amministrazione di tale Stato considerati "ingenti" secondo la sua normativa,
la misura amministrativa coercitiva del "divieto di lasciare il Paese",
laddove, ai fini del recupero di tale credito pubblico, possa farsi ricorso
all'applicazione del procedimento di reciproca assistenza tra Stati membri, ai
sensi della direttiva [2008/55/CE] (…) e del regolamento [(CE) n. 1179/2008]
(…).

3)      Se il principio di proporzionalita, le limitazioni e le condizioni di
esercizio della liberta di circolazione dei cittadini dell'Unione nonche le
misure emanate per la sua attuazione ai sensi del diritto dell'Unione europea,
in particolare i criteri stabiliti dall'art. 27, nn. 1 e 2, della direttiva
2004/38 (…), nelle circostanze di cui alla causa principale, debbano essere
interpretati nel senso che, in presenza di un debito, nei confronti della
pubblica amministrazione, di una societa commerciale registrata secondo il
diritto di uno Stato membro, debito che in base a tale diritto sia considerato
"debito ingente", consentano che ad una persona fisica, amministratore di
detta societa, venga vietato di lasciare tale Stato membro, qualora sussistano
al contempo le seguenti condizioni:

-        la presenza di un "ingente" debito nei confronti dello Stato sia considerata alla stregua di un pericolo reale, attuale e sufficientemente grave, che incida su un interesse fondamentale della societa, valutazione cui il legislatore ha proceduto istituendo la specifica misura del "divieto di lasciare il Paese"; 

-        non sia prevista alcuna valutazione delle circostanze relative al comportamento personale dell'amministratore e alla violazione dei suoi diritti fondamentali, quale, ad esempio, il suo diritto ad esercitare un'attivita lavorativa che implichi viaggi all'estero nel contesto di un altro rapporto di lavoro; 

-        non si tenga conto delle conseguenze per l'attivita commerciale della societa debitrice e della possibilita di assolvimento del debito nei confronti dello Stato successivamente all'applicazione del divieto; 

-        il divieto sia stato applicato a seguito di un'istanza avente carattere imperativo che dichiari l'esistenza di un "ingente" debito di una determinata societa commerciale nei confronti dello Stato, debito non garantito nei limiti dell'importo principale e degli interessi, e che la persona a carico della quale sia richiesta l'applicazione del divieto rappresenti l'organo direttivo di tale societa commerciale; 

-        il divieto sia inflitto sino al completo assolvimento o sino alla costituzione di integrale garanzia del debito nei confronti dello Stato, senza che sia prevista la revisione di tale divieto su ricorso dell'interessato all'autorita che lo ha disposto e senza che venga preso in considerazione il termine di prescrizione previsto per il rimborso del debito». 

  **Sulle questioni pregiudiziali**

  _Sulla prima questione_

23      Con la prima questione pregiudiziale il giudice del rinvio chiede,
sostanzialmente, se il diritto dell'Unione osti ad una disposizione
legislativa di uno Stato membro che consenta all'amministrazione di vietare ad
un proprio cittadino di lasciare il territorio dello Stato medesimo a causa
del mancato adempimento di un debito tributario della societa di cui detto
cittadino sia uno degli amministratori.

24      Al fine di fornire utile risposta a tale questione si deve rilevare
che il sig. Aladzhov, in quanto cittadino bulgaro, gode dello status di
cittadino dell'Unione ai sensi dell'art. 20 TFUE e puo dunque avvalersi,
eventualmente anche nei confronti del suo Stato membro d'origine, dei diritti
inerenti a tale status, in particolare del diritto di circolare e soggiornare
liberamente nel territorio degli Stati membri, quale attribuitogli dall'art.
21 TFUE (v., in tal senso, sentenze 10 luglio 2008, causa C‑33/07, Jipa, Racc.
pag. I‑5157, punto 17, e 5 maggio 2011, causa C‑434/09, McCarthy, Racc. pag.
I‑3375, punto 48).

25      Il diritto alla libera circolazione comprende sia il diritto per i
cittadini dell'Unione europea di entrare in uno Stato membro diverso da quello
di cui sono originari, sia il correlato diritto di lasciare quest'ultimo.
Infatti, come la Corte ha gia avuto occasione di sottolineare, le liberta
fondamentali garantite dal Trattato sarebbero vanificate se lo Stato membro
d'origine, senza una valida giustificazione, potesse vietare ai suoi cittadini
di lasciare il suo territorio per entrare nel territorio di un altro Stato
membro (v. sentenza Jipa, cit., punto 18).

26      L'art. 4, n. 1, della direttiva 2004/38 dispone peraltro espressamente
che ogni cittadino dell'Unione munito di una carta d'identita o di un
passaporto in corso di validita ha il diritto di lasciare il territorio di uno
Stato membro per recarsi in un altro Stato membro.

27      Ne consegue che una fattispecie come quella del sig. Aladzhov, che
intende spostarsi dal territorio dello Stato di cui e cittadino sul territorio
di un altro Stato membro, ricade nella sfera del diritto alla libera
circolazione e al libero soggiorno dei cittadini dell'Unione negli Stati
membri.

28      Tuttavia, il diritto alla libera circolazione dei cittadini
dell'Unione non e incondizionato, ma puo essere subordinato alle limitazioni e
alle condizioni previste dal Trattato nonche dalle relative disposizioni di
attuazione (v., segnatamente, sentenza Jipa, cit., punto 21, nonche la
giurisprudenza ivi citata).

29      Tali restrizioni e condizioni risultano, in particolare, dall'art. 27,
n. 1, della direttiva 2004/38, che consente agli Stati membri di restringere
la liberta di circolazione dei cittadini dell'Unione o dei loro familiari per
motivi di ordine pubblico, di pubblica sicurezza o di salute pubblica. A
termini del medesimo articolo, tali motivi non possono essere tuttavia
invocati «per fini economici».

30      Conseguentemente, una misura nazionale come quella che ha impedito al
sig. Aladzhov di lasciare il territorio nazionale, la quale pacificamente non
e stata adottata per motivi di pubblica sicurezza o di salute pubblica, per
poter risultare compatibile con il diritto dell'Unione deve risultare
giustificata nel senso di essere stata presa per motivi di ordine pubblico,
subordinatamente, inoltre, alla condizione che tali motivi non siano stati
invocati a fini economici.

31      A tal riguardo, il giudice del rinvio rileva che la legge nazionale di
trasposizione della direttiva 2004/38 non si applica ai cittadini della
Repubblica di Bulgaria.

32      Tuttavia, tale circostanza non puo, in ogni caso, produrre l'effetto
di impedire al giudice nazionale di garantire la piena efficacia delle norme
del diritto dell'Unione applicabili nella causa principale, come rilevato
supra al punto 27, e, piu specificamente, dell'art. 27 della direttiva
2004/38. Pertanto, e eventualmente compito del giudice adito disapplicare una
disposizione di diritto nazionale contraria al diritto dell'Unione,
segnatamente annullando una decisione amministrativa individuale adottata
sulla base di detta disposizione (v. in tal senso, in particolare, sentenza 5
ottobre 2010, causa C‑173/09, Elchinov, Racc. I‑8889, punto 31, e la
giurisprudenza ivi citata). Peraltro, le disposizioni contenute in tale
articolo, incondizionate e sufficientemente precise, possono essere invocate
da un singolo nei confronti dello Stato membro di cui sia cittadino (v., per
analogia, sentenza 4 dicembre 1974, causa 41/74, van Duyn, Racc. pag. 1337,
punti 9‑15).

33      Inoltre, e parimenti irrilevante la circostanza che, come sottolineato
dal giudice del rinvio, la Costituzione bulgara non si fonderebbe, nel
giustificare la restrizione alla liberta di circolazione dei cittadini
bulgari, su motivi di ordine pubblico, di pubblica sicurezza o di salute
pubblica, accogliendo invece, segnatamente, un motivo attinente alla tutela
dei diritti e liberta degli altri cittadini, sul cui fondamento sarebbe stata
adottata la ZBLD. Occorre, infatti, solamente accertare se la restrizione alla
libera circolazione di un cittadino nazionale, imposta al fine di ottenere il
recupero, come nella causa principale, di un credito tributario e
giustificata, secondo il diritto nazionale, dall'esigenza di tutelare i
diritti degli altri cittadini, si fondi su un motivo che possa essere ritenuto
ricompreso nella sfera dell'ordine pubblico, ai sensi del diritto dell'Unione.

34      La Corte ha sempre sottolineato che, se e pur vero che gli Stati
membri restano sostanzialmente liberi di determinare, conformemente alle loro
necessita nazionali - che possono variare da uno Stato membro all'altro e da
un'epoca all'altra - le esigenze di ordine pubblico e di pubblica sicurezza,
resta il fatto che, nel contesto dell'Unione, specie laddove autorizzino una
deroga al principio fondamentale della libera circolazione delle persone, tali
esigenze devono essere intese in senso restrittivo, di guisa che la loro
portata non puo essere determinata unilateralmente da ciascuno Stato membro
senza il controllo delle istituzioni dell'Unione (v., in particolare, sentenza
Jipa, cit., punto 23).

35      In tal senso, la Corte ha precisato che la nozione di ordine pubblico
presuppone, in ogni caso, oltre alla perturbazione dell'ordine sociale insita
in qualsiasi infrazione della legge, l'esistenza di una minaccia reale,
attuale e sufficientemente grave nei confronti di un interesse fondamentale
della societa (v., segnatamente, sentenza Jipa, cit., punto 23, nonche la
giurisprudenza ivi citata).

36      Il giudice del rinvio si richiama a tal riguardo al carattere di
interesse generale rivestito dal compito della pubblica amministrazione volto
ad assicurare il gettito dell'erario nonche all'obiettivo di tutela dei
diritti degli altri cittadini perseguito dal recupero dei crediti pubblici. Il
giudice medesimo presenta, inoltre, il mancato assolvimento del debito
tributario da parte della societa debitrice nella causa principale quale
minaccia nei confronti di un interesse superiore della collettivita.

37      Non puo essere certamente escluso, a priori, come d'altronde
riconosciuto dalla Corte europea dei diritti dell'uomo (v. sentenza Riener c.
Bulgaria, cit., § 114‑117), che il mancato recupero di crediti tributari possa
rientrare nelle esigenze di ordine pubblico. Alla luce delle norme del diritto
dell'Unione in materia di libera circolazione dei cittadini dell'Unione, cio
puo tuttavia valere solamente in caso di minaccia reale, attuale e
sufficientemente grave nei confronti di un interesse fondamentale della
societa, in considerazione, ad esempio, della rilevanza delle somme
interessate ovvero della necessita di repressione dell'evasione fiscale.

38      Inoltre, dato che il recupero dei crediti pubblici, in particolare di
quelli riguardanti le imposte, e volto ad assicurare il finanziamento degli
interventi dello Stato membro interessato in funzione delle scelte che
costituiscono, segnatamente, espressione della sua politica generale in
materia economica e sociale (v., in tal senso, sentenza 6 settembre 2011,
causa C‑398/09, Lady & Kid e a., non ancora pubblicata nella Raccolta, punto
24), le misure adottate dalla pubblica amministrazione al fine di garantire
detto recupero non possono essere considerate, a priori, come adottate
esclusivamente a fini economici ai sensi delle disposizioni dell'art. 27, n.
1, della direttiva 2004/38.

39      Tuttavia, i soli elementi che emergono dalla decisione di rinvio,
quali ricordati supra al punto 36, non consentono di verificare se le misure
del genere di quelle adottate nella causa principale siano state prese sulla
base di tali considerazioni e, in particolare, non consentono di concludere
nel senso che siano state adottate solamente a fini economici. Spetta al
giudice nazionale procedere alle necessarie verifiche a tal riguardo.

40      Alla luce delle suesposte considerazioni, la prima questione
dev'essere risolta nel senso che il diritto dell'Unione non osta ad una
disposizione legislativa di uno Stato membro che consenta alla pubblica
amministrazione di vietare ad un cittadino dello Stato medesimo di lasciare il
suo territorio a causa del mancato assolvimento di un debito tributario
gravante sulla societa di cui detto cittadino sia uno degli amministratori,
subordinatamente, tuttavia, alla duplice condizione che la misura di cui
trattasi sia volta a rispondere, in presenza di talune circostanze eccezionali
eventualmente risultanti, segnatamente, dalla natura ovvero dall'entita del
debito, ad una minaccia reale, attuale e sufficientemente grave nei confronti
di un interesse fondamentale della societa e che l'obiettivo cosi perseguito
non risponda solamente a fini economici. Spetta al giudice nazionale
verificare che tale duplice condizione sia soddisfatta.

  _Sulle questioni seconda e terza_

41      Con la seconda e con la terza questione, che appare opportuno
esaminare congiuntamente, il giudice del rinvio chiede quali siano le
condizioni in presenza delle quali una normativa del genere di quella oggetto
della causa principale possa essere considerata proporzionata e in linea con
il principio secondo cui le restrizioni alla liberta di circolazione devono
essere fondate sul comportamento personale dell'interessato, considerato che,
da un lato, esistono strumenti comunitari di assistenza in materia tributaria
e, dall'altro, che la normativa de qua e caratterizzata da rigore ed
automatismo.

42      A tal riguardo, si deve rammentare che, a termini dell'art. 27, n. 2,
della direttiva 2004/38, i provvedimenti adottati per motivi di ordine
pubblico o di pubblica sicurezza devono rispettare il principio di
proporzionalita ed essere fondati esclusivamente sul comportamento personale
del soggetto interessato. Inoltre, come emerge dalla giurisprudenza richiamata
supra al punto 35, il comportamento della persona interessata deve
rappresentare una minaccia reale, attuale e sufficientemente grave per un
interesse fondamentale della societa. Giustificazioni estranee al singolo caso
individuale o attinenti a ragioni di prevenzione generale non possono trovare
accoglimento.

43      Cio premesso, una disposizione legislativa o regolamentare nazionale
che attribuisca carattere automatico ad una decisione di divieto di uscita dal
territorio dello Stato per il sol fatto dell'esistenza di un debito
tributario, senza che venga preso in considerazione il comportamento personale
del soggetto interessato, non risponderebbe alle esigenze del diritto
dell'Unione (v., in tal senso, sentenza 19 gennaio 1999, causa C‑348/96,
Calfa, Racc. pag. I‑11, punti 27 e 28).

44      Nella causa principale sembra, alla luce della decisione di rinvio,
che ne le disposizioni del codice di procedura del contenzioso tributario e
previdenziale ne quelle della ZBLD, sul cui fondamento e stata adottata la
decisione dell'amministrazione di vietare al sig. Aladzhov l'uscita dal
territorio bulgaro, impongano l'obbligo, in capo all'amministrazione
competente, di tener conto del comportamento personale dell'interessato.
Certamente, le disposizioni del codice di procedura del contenzioso tributario
e previdenziale non sembrano escludere che tale elemento possa essere preso in
considerazione, in quanto lasciano alle autorita competenti un margine di
discrezionalita laddove prevedono che queste «possono» chiedere l'irrogazione
di tale divieto ai sensi della ZBLD. In tale contesto, se e pur vero che a
dette autorita non e pregiudicata la possibilita di tener conto del
comportamento dell'interessato, si deve rilevare, tuttavia, che disposizioni
legislative come quelle oggetto della causa principale non sembrano contenere
alcun obbligo del genere di quello precedentemente menzionato, il solo ad
essere conforme alle esigenze del diritto dell'Unione.

45      Inoltre, dagli atti trasmessi alla Corte dal giudice del rinvio
sembrerebbe che il provvedimento adottato nei confronti del ricorrente si
fondi unicamente sull'esistenza del debito tributario della societa di cui
questi e uno dei co-amministratori e in considerazione di tale solo status,
restando esclusa qualsiasi valutazione specifica del comportamento personale
dell'interessato e senza alcun riferimento ad una qualsivoglia minaccia che
questi costituirebbe per l'ordine pubblico.

46      Tuttavia, non compete alla Corte pronunciarsi sulla compatibilita di
misure nazionali con il diritto dell'Unione e spetta al giudice del rinvio
effettuare gli accertamenti necessari ai fini della valutazione di tale
compatibilita (sentenza Jipa, cit., punto 28).

47      Spettera parimenti al giudice medesimo, a titolo di controllo del
rispetto del principio di proporzionalita, accertare se il divieto di uscita
dal territorio sia idoneo a garantire la realizzazione dell'obiettivo
perseguito e non vada al di la di quanto necessario per il suo raggiungimento
(v., in tal senso, sentenza Jipa, cit., punto 29). In tale contesto, anche
ammesso che l'impossibilita di recuperare il debito de quo costituisca una
minaccia reale, attuale e sufficientemente grave nei confronti di un interesse
fondamentale della societa, spettera al giudice del rinvio verificare,
segnatamente, se, privando il sig. Aladzhov della possibilita di esercitare
parte della propria attivita professionale all'estero e privandolo, in tal
modo, di parte dei propri redditi, da un lato, il divieto di cui trattasi sia
idoneo e necessario a garantire il recupero dell'imposta che tale misura
persegue e, dall'altro, se questa sia necessaria a tal fine. Spettera
parimenti al giudice stesso verificare che non esistano altre misure
alternative a quella del divieto di uscita dal territorio che potessero
risultare di pari efficacia ai fini del recupero dell'imposta in questione,
senza pregiudizio per la liberta di circolazione.

48      Nel novero di tali misure alternative potrebbero eventualmente
figurare quelle che le autorita nazionali possono adottare in applicazione, in
particolare, della direttiva 2008/55, menzionata dal giudice nazionale.
Tuttavia, incombe in ogni caso al giudice medesimo verificare che il credito
dello Stato membro interessato ricada nella sfera di applicazione di tale
direttiva.

49      Alla luce delle suesposte considerazioni, la seconda e la terza
questione devono essere risolte nel senso che, anche ammesso che il
provvedimento di divieto di uscita dal territorio, come quello riguardante il
sig. Aladzhov nella causa principale, sia stato adottato nel rispetto dei
requisiti previsti dall'art. 27, n. 1, della direttiva 2004/38, quelli
previsti al n. 2 del medesimo articolo ostano ad una misura di tal genere,

-        qualora questa si fondi unicamente sull'esistenza del debito tributario della societa di cui detto ricorrente e uno dei co-amministratori e in considerazione di tale solo status, ad esclusione di qualsiasi specifica valutazione del comportamento personale dell'interessato e senza alcun riferimento ad una qualsivoglia minaccia che questi costituirebbe per l'ordine pubblico, e 

-        qualora il divieto di uscita dal territorio non risulti idoneo a garantire la realizzazione dell'obiettivo perseguito e vada al di la di quanto necessario ai fini del suo raggiungimento. 

Spetta al giudice del rinvio verificare se cio sia avvenuto nella causa
dinanzi ad esso pendente.

  **Sulle spese**

50      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **Il diritto dell 'Unione non osta ad una disposizione legislativa di
uno Stato membro che consenta alla pubblica amministrazione di vietare ad un
cittadino dello Stato medesimo di lasciare il suo territorio a causa del
mancato assolvimento di un debito tributario gravante sulla societa di cui
detto cittadino sia uno degli amministratori, subordinatamente, tuttavia, alla
duplice condizione che la misura di cui trattasi sia volta a rispondere, in
presenza di talune circostanze eccezionali eventualmente risultanti,
segnatamente, dalla natura ovvero dall'entita del debito, ad una minaccia
reale, attuale e sufficientemente grave nei confronti di un interesse
fondamentale della societa e che l'obiettivo cosi perseguito non risponda
solamente a fini economici. Spetta al giudice nazionale verificare che tale
duplice condizione sia soddisfatta.**

2)       **Anche ammesso che un provvedimento di divieto di uscita dal
territorio come quello riguardante il sig.  Aladzhov nella causa principale
sia stato adottato nel rispetto dei requisiti previsti dall'art. 27, n. 1,
della direttiva del Parlamento europeo e del Consiglio 29 aprile 2004,
2004/38/CE, relativa al diritto dei cittadini dell'Unione e dei loro familiari
di circolare e di soggiornare liberamente nel territorio degli Stati membri,
che modifica il regolamento (CEE) n. 1612/68 ed abroga le direttive
64/221/CEE, 68/360/CEE, 72/194/CEE, 73/148/CEE, 75/34/CEE, 75/35/CEE,
90/364/CEE, 90/365/CEE e 93/96/CEE, quelli previsti al n. 2 del medesimo
articolo ostano ad una misura di tal genere, **

-         **qualora questa si fondi unicamente sull 'esistenza del debito tributario della societa di cui detto ricorrente e uno dei co-amministratori e in considerazione di tale solo status, ad esclusione di qualsiasi specifica valutazione del comportamento personale dell'interessato e senza alcun riferimento ad una qualsivoglia minaccia che questi costituirebbe per l'ordine pubblico, e**

-         **qualora il divieto di uscita dal territorio non risulti idoneo a garantire la realizzazione dell 'obiettivo perseguito e vada al di la di quanto necessario ai fini del suo raggiungimento. **

**Spetta al giudice del rinvio verificare se ci o sia avvenuto nella causa
dinanzi ad esso pendente. **

Firme

* * *

* Lingua processuale: le bulgare. 
  *[""]: Double quotes
  *[*]: Asterisk
  *[?]: Question mark


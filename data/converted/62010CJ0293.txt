

**Causa C ‑293/10**

**Gebhard Stark**

**contro**

**D.A.S. Österreichische Allgemeine Rechtsschutzversicherung AG**

(domanda di pronuncia pregiudiziale proposta dal Landesgericht Innsbruck)

«Assicurazione tutela giudiziaria -- Direttiva 87/344/CEE -- Art. 4, n. 1 --
Libera scelta dell'avvocato da parte dell'assicurato -- Limitazione del
rimborso concesso per le spese relative alla rappresentanza in giudizio
dell'assicurato -- Rimborso limitato all'importo corrispondente a quello
richiesto da un avvocato avente sede nella circoscrizione dell'autorita
giudiziaria competente in primo grado»

Massime della sentenza

_Libera circolazione delle persone -- Liberta di stabilimento -- Assicurazione
tutela giudiziaria -- Direttiva 87/344 -- Diritto dell'assicurato di scegliere
liberamente il proprio rappresentante legale -- Portata_

_(Direttiva del Consiglio 87/344, art.  4, n. 1)_

L'art. 4, n. 1, della direttiva 87/344, recante coordinamento delle
disposizioni legislative, regolamentari ed amministrative relative
all'assicurazione tutela giudiziaria, deve essere interpretato nel senso che
non osta a una disposizione nazionale in forza della quale puo essere
convenuto che l'assicurato coperto dalla tutela giudiziaria possa scegliere
come proprio rappresentante in un procedimento amministrativo o giudiziario
soltanto una persona autorizzata ad esercitare professionalmente la
rappresentanza legale, il cui studio legale abbia sede nel luogo in cui si
trova l'autorita giudiziaria o amministrativa competente in primo grado,
purche, al fine di non svuotare della sua sostanza la liberta di scelta, da
parte dell'assicurato, della persona incaricata di rappresentarlo, tale
limitazione riguardi soltanto l'estensione della copertura, da parte
dell'assicuratore della tutela giudiziaria, delle spese connesse
all'intervento di un rappresentante e purche l'indennizzo effettivamente
erogato da detto assicuratore sia sufficiente, circostanze che spetta al
giudice del rinvio verificare.

(v. punto 36 e dispositivo)

  

  
  
  
  
  
  

SENTENZA DELLA CORTE (Quarta Sezione)

26 maggio 2011 (*)

«Assicurazione tutela giudiziaria - Direttiva 87/344/CEE - Art. 4, n. 1 -
Libera scelta dell'avvocato da parte dell'assicurato - Limitazione del
rimborso concesso per le spese relative alla rappresentanza in giudizio
dell'assicurato - Rimborso limitato all'importo corrispondente a quello
richiesto da un avvocato stabilito nella circoscrizione dell'autorita
giudiziaria competente in primo grado»

Nel procedimento C‑293/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Landesgericht Innsbruck (Austria) con
decisione 22 aprile 2010, pervenuta in cancelleria il 14 giugno 2010, nella
causa

**Gebhard Stark**

contro

**D.A.S. Österreichische Allgemeine Rechtsschutzversicherung AG,**

LA CORTE (Quarta Sezione),

composta dal sig. J.‑C. Bonichot, presidente di sezione, dai sigg. K.
Schiemann, L. Bay Larsen, dalle sig.re C. Toader (relatore) e A. Prechal,
giudici,

avvocato generale: sig.ra V. Trstenjak

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il sig. Stark, dall'avv. H. Kofler, Rechtsanwalt;

-        per la D.A.S. Österreichische Allgemeine Rechtsschutzversicherung AG, dall'avv. E.R. Karauscheck, Rechtsanwalt;

-        per il governo austriaco, dal sig. E. Riedl, in qualita di agente;

-        per la Commissione europea, dal sig. K.‑Ph. Wojcik e dalla sig.ra N. Yerrell, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 4, n. 1, della direttiva del Consiglio 22 giugno 1987, 87/344/CEE,
recante coordinamento delle disposizioni legislative, regolamentari ed
amministrative relative all'assicurazione tutela giudiziaria (GU L 185, pag.
77).

2        Tale domanda e stata presentata nell'ambito di una controversia
pendente tra la societa di assicurazioni D.A.S. Österreichische Allgemeine
Rechtsschutzversicherung AG (in prosieguo: la «D.A.S.») e il sig. Stark in
ordine, in particolare, alla validita di una clausola contenuta nelle
condizioni generali dell'assicurazione tutela giudiziaria, che legittima
l'assicuratore a limitare le sue prestazioni a titolo di tale copertura
assicurativa al rimborso del compenso normalmente preteso da un avvocato
avente sede nel luogo in cui si trova l'autorita giudiziaria investita di una
controversia rientrante nell'ambito di applicazione di tale copertura.

  **Contesto normativo**

  _La normativa dell 'Unione_

3        L'undicesimo 'considerando' della direttiva 87/344 cosi recita:

«considerando che l'interesse dell'assicurato coperto dalla tutela giudiziaria
implica che quest'ultimo deve avere la possibilita di scegliere egli stesso
l'avvocato o qualsiasi altra persona in possesso delle qualifiche ammesse
dalla legislazione nazionale nell'ambito di qualunque procedimento giudiziario
o amministrativo e ogni qualvolta sorga un conflitto di interessi».

4        L'art. 1 di tale direttiva dispone quanto segue:

«La presente direttiva ha per oggetto il coordinamento delle disposizioni
legislative, regolamentari ed amministrative relative all'assicurazione tutela
giudiziaria (...), allo scopo di facilitare l'esercizio effettivo della
liberta di stabilimento e di evitare il piu possibile ogni conflitto di
interessi in particolare per il fatto che l'assicuratore copre un altro
assicurato o copre l'assicurato tanto per la tutela giudiziaria quanto per un
altro ramo (...) e, qualora tale conflitto si manifesti, di renderne possibile
la soluzione».

5        L'art. 2, n. 1, della citata direttiva e formulato come segue:

«La presente direttiva si applica all'assicurazione tutela giudiziaria.
Quest'ultima consiste nell'impegnarsi, dietro pagamento di un premio, a farsi
carico delle spese legali e ad offrire altri servizi derivanti dalla copertura
assicurativa, segnatamente allo scopo:

-        di ottenere un risarcimento del danno subito dall'assicurato, mediante composizione amichevole o in un procedimento civile o penale, 

-        di difendere o rappresentare l'assicurato in un procedimento civile, penale, amministrativo o di altro tipo o contro una domanda di risarcimento avanzata contro di lui». 

6        L'art. 4, n. 1, della medesima direttiva dispone quanto segue:

«Ogni contratto di tutela giudiziaria riconosce esplicitamente che:

a)      ove un avvocato o qualsiasi altra persona in possesso delle qualifiche
ammesse dalla legislazione nazionale sia chiamato a difendere, rappresentare o
tutelare gli interessi dell'assicurato in qualunque procedimento giudiziario o
amministrativo, l'assicurato e libero di scegliere;

b)      l'assicurato e libero di scegliere un avvocato o, se preferisce e se e
consentito dalla legislazione nazionale, altra persona in possesso delle
qualifiche necessarie, per tutelare i suoi interessi qualora sorga un
conflitto di interessi».

  _La normativa nazionale_

7        Ai sensi dell'art. 23, n. 1, della legge sugli onorari degli avvocati
(Rechtsanwaltstarifgesetz; in prosieguo: il «RATG»), nelle controversie in
materia civile per la retribuzione di talune prestazioni accessorie
dell'avvocato e applicata una percentuale unica forfetaria.

8        Conformemente all'art. 23, n. 5, del RATG, la parte della percentuale
unica relativa a tali prestazioni deve tuttavia essere raddoppiata qualora
l'avvocato esegua la prestazione al di fuori della sede del suo studio legale.

9        Il legislatore austriaco ha trasposto l'art. 4 della direttiva 87/344
mediante l'art. 158 k della legge sui contratti di assicurazione
(Versicherungsvertragsgesetz; in prosieguo: il «VersVG»), il quale cosi
recita:

«1)      L'assicurato ha il diritto di scegliere liberamente come suo
rappresentante in un procedimento giudiziario o amministrativo una persona
autorizzata ad esercitare professionalmente la rappresentanza legale. Inoltre,
l'assicurato puo scegliere liberamente un avvocato, per l'ulteriore tutela dei
propri interessi giuridici, qualora sia sorto un conflitto di interessi con
l'assicuratore.

2)      Nel contratto di assicurazione puo essere convenuto che l'assicurato
possa scegliere come suo rappresentante in un procedimento giudiziario o
amministrativo soltanto persone autorizzate ad esercitare professionalmente la
rappresentanza legale, il cui studio legale abbia sede nel luogo in cui si
trova l'autorita giudiziaria o amministrativa competente in primo grado per il
procedimento in questione. Nel caso in cui meno di quattro rappresentanti
abbiano lo studio legale in detto luogo, il diritto di scelta deve essere
esteso alle persone con studio legale nella circoscrizione del Gerichtshof
erster Instanz [(tribunale di primo grado)] in cui ha sede la predetta
autorita.

(...)».

  **Causa principale e questione pregiudiziale**

10      Il sig. Stark e la D.A.S. erano vincolati da un contratto di
assicurazione tutela giudiziaria dal 1997. Il contratto comprendeva in
particolare la tutela giudiziaria dinanzi ai giudici del lavoro per le
controversie in materia lavoristica nonche, a titolo di prestazione
aggiuntiva, un'assicurazione tutela giudiziaria per i lavoratori che
esercitano un'attivita autonoma a titolo secondario.

11      Tale contratto era basato sulle condizioni generali dell'assicurazione
tutela giudiziaria del 1997 (Allgemeine Bedingungen fur die
Rechtsschutzversicherung; in prosieguo: le «ARB 97»). La clausola 10 delle ARB
97, riconducibile direttamente all'art. 158 k del VersVG, e cosi formulata:

«1)      L'assicurato ha il diritto di scegliere liberamente come suo
rappresentante dinanzi ad autorita giudiziarie o amministrative una persona
autorizzata ad esercitare professionalmente la rappresentanza legale
(avvocato, notaio, ecc.). L'assicuratore e obbligato ad informare l'assicurato
sul diritto di scelta spettante a quest'ultimo, laddove questi richieda la
copertura assicurativa ai fini dell'introduzione di un procedimento
giudiziario o amministrativo.

(…)

3)      Il diritto di scelta di cui al punto 1 (…) si riferisce solo a
rappresentanti il cui studio legale abbia sede nel luogo in cui si trova
l'autorita giudiziaria o amministrativa competente in primo grado per il
procedimento in questione. Nel caso in cui meno di quattro rappresentanti
abbiano lo studio legale in detto luogo, la scelta si estende alla persona
autorizzata ad esercitare la rappresentanza avente sede nella circoscrizione
del Landesgericht (tribunale) competente.

(…)».

12      Dalla decisione di rinvio risulta che, nella sentenza 16 dicembre
2009, l'Oberster Gerichtshof (Corte suprema) ha approvato, in linea di
principio, gli obiettivi perseguiti mediante l'art. 158 k, n. 2, del VersVG,
dichiarando che il punto 3 di detta clausola 10 doveva essere interpretato nel
senso che l'assicurato puo scegliere anche un avvocato «fuori sede» qualora
quest'ultimo si impegni a fatturare le sue spese e onorari alla stregua di un
avvocato stabilito nel luogo in cui si trova l'autorita giudiziaria competente
in primo grado.

13      Il sig. Stark e residente a Landeck (Austria), localita distante circa
600 km da Vienna. Il 24 marzo 2006, insieme ad altre quattro persone, egli ha
citato in giudizio il suo ex datore di lavoro dinanzi all'Arbeits- und
Sozialgericht Wien (Tribunale competente in materia di lavoro e previdenza
sociale di Vienna). Per la loro rappresentanza dinanzi a tale giudice, il sig.
Stark e gli altri ricorrenti hanno liberamente conferito mandato a un avvocato
il cui studio legale era situato a Landeck.

14      Con lettera datata 8 maggio 2006 inviata a tale avvocato, la D.A.S. ha
confermato la copertura delle spese relative al procedimento giudiziario
dinanzi all'Arbeits- und Sozialgericht Wien, precisando tuttavia che la sua
copertura sarebbe stata limitata alle spese normalmente fatturate da un
avvocato stabilito nel luogo in cui ha sede tale Tribunale.

15      Con messaggio di posta elettronica di pari data l'avvocato del sig.
Stark ha risposto che non avrebbe emesso una fattura sulla base della tariffa
di un avvocato avente il suo studio legale nella circoscrizione del Tribunale,
dal momento che la trattazione della causa a Vienna costituirebbe un onere
eccessivo per il suo studio legale.

16      Nel corso dell'udienza del 4 luglio 2008 dinanzi all'Arbeits- und
Sozialgericht Wien, le parti di tale procedimento hanno concluso una
conciliazione giudiziale.

17      La D.A.S. ha corrisposto all'avvocato del sig. Stark la somma di EUR 5
782,19 corrispondente, per le prestazioni nell'ambito di tale procedimento,
alle spese e agli onorari di un avvocato avente sede nella circoscrizione
dell'Arbeits- und Sozialgericht Wien, calcolati non gia secondo la percentuale
unica doppia prevista all'art. 23, n. 5, del RATG, bensi secondo la
percentuale unica semplice di cui all'art. 23, n. 1, della stessa legge. Tale
somma non copriva l'importo complessivo delle spese e degli onorari fatturati
al sig. Stark dal suo avvocato.

18      Con ricorso del 27 febbraio 2009 la D.A.S. ha citato il sig. Stark
dinanzi al Bezirksgericht Landeck (Tribunale del circondario di Landeck) per
ottenere il pagamento di un premio da corrispondere a titolo del contratto di
assicurazione tutela giudiziaria tra loro concluso, di importo pari a EUR
211,46.

19      A tale domanda, il sig. Stark ha opposto un'eccezione di compensazione
fondata su un credito di EUR 3 000 - pari al saldo rimanente dovuto sul costo
delle prestazioni dell'avvocato che ha assunto la sua difesa nell'ambito del
procedimento dinanzi all'Arbeits- und Sozialgericht Wien - che tiene conto
dell'applicazione della percentuale unica doppia prevista all'art. 23, n. 5,
del RATG. Egli ha cosi sollevato la questione della rilevanza, nell'ambito
dell'assicurazione tutela giudiziaria conclusa con la D.A.S., della differenza
tra percentuale unica semplice e percentuale unica doppia per le prestazioni
del suo avvocato correlate alla partecipazione alle cinque udienze svolte
dinanzi a tale autorita giudiziaria. A sostegno di tale eccezione, egli ha
sostenuto che la disposizione dell'art. 158 k, n. 2, del VersVG nonche la
clausola 10, punto 3, delle ARB 97 sarebbero in contrasto con il diritto
dell'Unione.

20      Il Bezirksgericht Landeck ha accolto la domanda della D.A.S.,
respingendo l'eccezione di compensazione sollevata dal sig. Stark e, di
conseguenza, ha condannato quest'ultimo a pagare alla D.A.S. la somma di EUR
211,46, oltre agli interessi. Nella sua sentenza il Bezirksgericht Landeck ha
considerato che il diritto dell'Unione non osta all'applicazione dell'art. 158
k, n. 2, del VersVG, il quale non produrrebbe l'effetto di limitare la liberta
di scelta, ma imporrebbe soltanto una limitazione sotto il profilo pecuniario
all'avvocato «fuori sede».

21      Il sig. Stark ha impugnato tale sentenza dinanzi al giudice del rinvio
deducendo nuovamente che l'art. 4 della direttiva 87/344 osterebbe
all'applicazione di tale art. 158 k, n. 2\.

22      Cio premesso, il Landesgericht Innsbruck ha deciso di sospendere la
decisione e di sottoporre alla Corte la seguente questione pregiudiziale:

«Se l'art. 4, n. 1, della direttiva 87/344/CEE debba essere interpretato nel
senso che esso osta all'art. 158 k, n. 2, del VersVG e ad una clausola su di
esso basata, contenuta nelle condizioni generali di un'assicurazione tutela
giudiziaria, in forza della quale puo essere convenuto che l'assicurato possa
scegliere come proprio rappresentante in un procedimento giudiziario o
amministrativo soltanto una persona autorizzata ad esercitare
professionalmente la rappresentanza legale, il cui studio legale abbia sede
nel luogo in cui si trova l'autorita giudiziaria o amministrativa competente
in primo grado per il procedimento in questione».

  **Sulla questione pregiudiziale**

23      Con la sua questione il Landesgericht Innsbruck si chiede, in
sostanza, se l'art. 4, n. 1, della direttiva 87/344 osti a una normativa
nazionale in forza della quale puo essere convenuto che l'assicurato possa
scegliere come proprio rappresentante in un procedimento giudiziario o
amministrativo soltanto una persona autorizzata ad esercitare
professionalmente la rappresentanza legale, il cui studio legale abbia sede
nel luogo in cui si trova l'autorita giudiziaria o amministrativa competente
in primo grado per il procedimento in questione.

  _Sulla ricevibilit a_

24      Secondo il governo austriaco, la questione sollevata e ipotetica, in
quanto l'esito del procedimento non dipenderebbe dalla soluzione di tale
questione, atteso che il ricorrente non sarebbe stato effettivamente limitato
nel suo diritto di scegliere liberamente un avvocato.

25      A tal riguardo, secondo costante giurisprudenza, il rifiuto di
statuire su una questione pregiudiziale sollevata da un giudice nazionale e
possibile solo qualora risulti manifestamente evidente che la richiesta
interpretazione del diritto dell'Unione non ha alcuna relazione con la realta
effettiva o con l'oggetto della causa principale, qualora il problema sia di
natura ipotetica, oppure qualora la Corte non disponga degli elementi di fatto
o di diritto necessari per fornire una soluzione utile alle questioni che le
sono sottoposte (v., in particolare, sentenza 24 giugno 2008, causa C‑188/07,
Commune de Mesquer, Racc. pag. I‑4501, punto 30).

26      Orbene, come e stato esposto ai punti 18-21 della presente sentenza,
ai fini della soluzione della controversia principale occorre stabilire
esattamente se il fatto che il sig. Stark non sia stato rimborsato di tutte le
spese e onorari fatturati dal suo avvocato, contrariamente a quanto sarebbe
avvenuto se avesse scelto un avvocato avente sede a Vienna, sia compatibile
con l'art. 4, n. 1, della direttiva 87/344.

27      L'interpretazione di tale disposizione del diritto dell'Unione e
dunque necessaria al giudice del rinvio per risolvere la controversia
principale. Pertanto, l'eccezione di irricevibilita sollevata dal governo
austriaco deve essere respinta.

  _Nel merito_

28      Occorre rilevare che dall'undicesimo 'considerando' della direttiva
87/344 e dall'art. 4, n. 1, della medesima direttiva risulta che l'interesse
dell'assicurato coperto dalla tutela giudiziaria implica che quest'ultimo
abbia la liberta di scegliere egli stesso il suo avvocato o qualsiasi altra
persona in possesso delle qualifiche ammesse dalla legislazione nazionale
nell'ambito di qualunque procedimento giudiziario o amministrativo.

29      A tal proposito la Corte ha gia avuto modo di dichiarare che tale
disposizione, la quale prevede la libera scelta del rappresentante, ha portata
generale e valore obbligatorio (v., in tal senso, sentenza 10 settembre 2009,
causa C‑199/08, Eschig, Racc. pag. I‑8295, punto 47).

30      Ne consegue che una normativa nazionale, quale quella oggetto della
causa principale, secondo l'interpretazione datane dalla sentenza
dell'Oberster Gerichtshof 16 dicembre 2009, citata al punto 12 della presente
sentenza, non puo limitare tale liberta di scelta ai soli avvocati che hanno
il loro studio legale nel luogo in cui si trova l'autorita giudiziaria o
amministrativa competente in primo grado per il procedimento in questione, o
ai soli avvocati che si impegnano a fatturare le loro spese e onorari alla
stregua di siffatti avvocati.

31      Tuttavia, ai punti 65 e 66 della citata sentenza Eschig, la Corte ha
constatato che la citata direttiva non mira ad un'armonizzazione completa
delle norme applicabili ai contratti di assicurazione tutela giudiziaria, di
modo che, allo stato attuale del diritto dell'Unione, gli Stati membri restano
liberi di determinare il regime applicabile a detti contratti, purche cio
avvenga nel rispetto di tale diritto e, in particolare, dell'art. 4 della
direttiva 87/344.

32      La questione dell'estensione della copertura delle spese connesse
all'intervento di un rappresentante, che costituisce l'oggetto della causa
principale, non e dunque espressamente disciplinata da tale direttiva. Ne le
disposizioni ne i 'considerando' della stessa consentono infatti di affermare
che la determinazione dell'importo che l'assicuratore della tutela giuridica
deve corrispondere, quale copertura delle spese sostenute dalla persona
incaricata di rappresentare l'assicurato, e disciplinata dalla citata
direttiva.

33      La liberta di scelta ai sensi dell'art. 4, n. 1, della direttiva
87/344 non comporta quindi l'obbligo per gli Stati membri di imporre agli
assicuratori, in ogni caso, la copertura integrale delle spese sostenute
nell'ambito della difesa di un assicurato indipendentemente dal luogo in cui e
stabilita la persona che esercita professionalmente la sua rappresentanza
legale rispetto alla sede dell'autorita giudiziaria o amministrativa
competente a pronunciarsi su una controversia, purche tale liberta non venga
svuotata della sua sostanza. Cio accadrebbe se la limitazione della presa a
carico di tali spese rendesse de facto impossibile una scelta ragionevole, da
parte dell'assicurato, del suo rappresentante. In ogni caso, spetta ai giudici
nazionali eventualmente aditi per pronunciarsi a tal riguardo verificare
l'esistenza di una limitazione di tale natura.

34      Del resto, una normativa nazionale come quella di cui trattasi nella
causa principale non esclude la liberta delle parti contraenti di convenire
che l'assicurazione tutela giudiziaria copra altresi il rimborso delle spese
connesse all'intervento di rappresentanti non aventi sede nel luogo in cui si
trova l'autorita giudiziaria competente, eventualmente attraverso il pagamento
da parte dell'assicurato di un premio piu alto.

35      Nel caso di specie, il sig. Stark ha potuto scegliere il suo avvocato
senza che l'assicuratore si opponesse. Inoltre, si considerano sopportate dal
sig. Stark soltanto le spese legate alla distanza che separa lo studio del suo
avvocato dal luogo in cui si trova l'autorita giudiziaria competente,
circostanza che, fatte salve le verifiche che il giudice del rinvio deve
effettuare al riguardo, non sembra, di regola, essere idonea ad ostacolare la
liberta di scelta del proprio avvocato.

36      Alla luce di tutte le considerazioni sin qui svolte, occorre risolvere
la questione sollevata dichiarando che l'art. 4, n. 1, della direttiva 87/344
deve essere interpretato nel senso che non osta a una disposizione nazionale
in forza della quale puo essere convenuto che l'assicurato coperto dalla
tutela giudiziaria possa scegliere come proprio rappresentante in un
procedimento amministrativo o giudiziario soltanto una persona autorizzata ad
esercitare professionalmente la rappresentanza legale, il cui studio legale
abbia sede nel luogo in cui si trova l'autorita giudiziaria o amministrativa
competente in primo grado, purche, al fine di non svuotare della sua sostanza
la liberta di scelta, da parte dell'assicurato, della persona incaricata di
rappresentarlo, tale limitazione riguardi soltanto l'estensione della
copertura, da parte dell'assicuratore della tutela giudiziaria, delle spese
connesse all'intervento di un rappresentante e purche l'indennizzo
effettivamente erogato da detto assicuratore sia sufficiente, circostanze che
spetta al giudice del rinvio verificare.

  **Sulle spese**

37      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**L 'art. 4, n. 1, della direttiva del Consiglio 22 giugno 1987, 87/344/CEE,
recante coordinamento delle disposizioni legislative, regolamentari ed
amministrative relative all'assicurazione tutela giudiziaria, deve essere
interpretato nel senso che non osta a una disposizione nazionale in forza
della quale puo essere convenuto che l'assicurato coperto dalla tutela
giudiziaria possa scegliere come proprio rappresentante in un procedimento
amministrativo o giudiziario soltanto una persona autorizzata ad esercitare
professionalmente la rappresentanza legale, il cui studio legale abbia sede
nel luogo in cui si trova l'autorita giudiziaria o amministrativa competente
in primo grado, purche, al fine di non svuotare della sua sostanza la liberta
di scelta, da parte dell'assicurato, della persona incaricata di
rappresentarlo, tale limitazione riguardi soltanto l'estensione della
copertura, da parte dell'assicuratore della tutela giudiziaria, delle spese
connesse all'intervento di un rappresentante e purche l'indennizzo
effettivamente erogato da detto assicuratore sia sufficiente, circostanze che
spetta al giudice del rinvio verificare.**

Firme

* * *

* Lingua processuale: il tedesco. 


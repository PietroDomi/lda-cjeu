

**Causa C ‑94/10**

**Danfoss A/S**

**e**

**Sauer-Danfoss ApS**

**contro**

**Skatteministeriet**

(domanda di pronuncia pregiudiziale proposta dal Vestre Landsret)

«Imposte indirette -- Accise sugli oli minerali -- Incompatibilita con il
diritto dell'Unione -- Mancato rimborso dell'accisa agli acquirenti di
prodotti sui quali e stata ripercossa l'accisa»

Massime della sentenza

1.         _Diritto dell 'Unione -- Effetto diretto -- Imposte nazionali incompatibili con il diritto dell'Unione -- Restituzione -- Diniego -- Presupposto_

2.         _Diritto dell 'Unione -- Effetto diretto -- Imposte nazionali incompatibili con il diritto dell'Unione -- Restituzione -- Domanda di rimborso formulata dall'acquirente finale che non abbia esso stesso versato l'imposta alle autorita tributarie_

3.         _Diritto dell 'Unione -- Effetto diretto -- Imposte nazionali incompatibili con il diritto dell'Unione -- Domanda di risarcimento danni_

1.        Il diritto di ottenere il rimborso dei tributi riscossi da uno Stato membro in violazione del diritto dell'Unione costituisce la conseguenza e il complemento dei diritti attribuiti ai singoli dalle disposizioni del diritto dell'Unione che vietano tali tributi. Lo Stato membro e quindi tenuto, in linea di principio, a rimborsare i tributi riscossi in violazione del diritto dell'Unione. La ripetizione di tributi indebitamente percepiti puo essere negata unicamente nell'ipotesi in cui essa comporterebbe un arricchimento senza causa degli aventi diritto, vale a dire quando sia appurato che la persona tenuta al loro pagamento li ha di fatto riversati direttamente sull'acquirente. 

(v. punti 20-21)

2.        Le norme del diritto dell'Unione devono essere interpretate nel senso che uno Stato membro puo opporsi ad una domanda di rimborso di un'imposta indebitamente riscossa formulata dall'acquirente su cui essa e stata ripercossa, poiche non e stato detto acquirente a versarla alle autorita tributarie, purche quest'ultimo possa, sulla base del diritto interno, esperire un'azione civilistica per la ripetizione dell'indebito nei confronti del soggetto passivo, e purche il rimborso da parte di quest'ultimo dell'imposta indebitamente riscossa non sia praticamente impossibile o eccessivamente difficile. 

Tuttavia, se il rimborso da parte del soggetto passivo risultasse impossibile
o eccessivamente difficile, segnatamente in caso d'insolvenza di quest'ultimo,
il principio di effettivita impone che l'acquirente debba essere in grado di
agire per il rimborso direttamente nei confronti delle autorita tributarie e
che, a tal fine, lo Stato membro preveda gli strumenti e le modalita
procedurali necessari.

(v. punti 28-29, dispositivo 1)

3.        Le norme del diritto dell'Unione devono essere interpretate nel senso che uno Stato membro puo respingere una domanda di risarcimento presentata dall'acquirente su cui il soggetto passivo ha ripercosso un'imposta indebitamente riscossa, facendo valere la mancanza del nesso causale diretto fra la riscossione dell'imposta e il danno subito, purche l'acquirente possa, sulla base del diritto interno, agire nei confronti del soggetto passivo e purche il risarcimento, da parte di quest'ultimo, del danno subito dall'acquirente non sia praticamente impossibile o eccessivamente difficile. 

Tuttavia, se il risarcimento, da parte del soggetto passivo, del danno subito
dall'acquirente sui cui e gravato l'onere economico dell'imposta indebitamente
riscossa riversatagli risultasse impossibile o eccessivamente difficile,
segnatamente in caso d'insolvenza del soggetto passivo, il principio di
effettivita impone che detto acquirente sia messo in grado di rivolgere la sua
domanda di risarcimento direttamente contro lo Stato, senza che quest'ultimo
possa validamente opporgli la mancanza del nesso causale diretto fra la
riscossione dell'imposta indebitamente riscossa e il danno subito
dall'acquirente.

(v. punti 38-39, dispositivo 2)

  
  
  
  
  
  

SENTENZA DELLA CORTE (Prima Sezione)

20 ottobre 2011 (*)

«Imposte indirette - Accise sugli oli minerali - Incompatibilita con il
diritto dell'Unione - Mancato rimborso dell'accisa agli acquirenti di prodotti
sui quali e stata ripercossa l'accisa»

Nel procedimento C‑94/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Vestre Landsret (Danimarca) con decisione 11
febbraio 2010, pervenuta in cancelleria il 17 febbraio 2010, nella causa

**Danfoss A/S,**

**Sauer-Danfoss ApS**

contro

**Skatteministeriet,**

LA CORTE (Prima Sezione),

composta dal sig. A. Tizzano, presidente di sezione, dai sigg. M. Safjan
(relatore), A. Borg Barthet, E. Levits e J.-J. Kasel, giudici,

avvocato generale: sig.ra J. Kokott

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 17
febbraio 2011,

considerate il osservazioni presentate:

-        per la Danfoss A/S, dagli avv.ti T. K. Kristjansson e H.S. Hansen, advokaterne;

-        per la Sauer-Danfoss ApS, dagli avv.ti A. Møllin e E. Vistisen, advokaterne;

-        per il governo danese, dalla sig.ra V. Pasternak Jørgensen, dal sig. K. Lundgaard Hansen e dalla sig.ra B. Weis Fogh, in qualita di agenti; 

-        per il governo spagnolo, dal sig. M. Muñoz Perez, in qualita di agente;

-        per il governo italiano, dalla sig.ra G. Palmieri, in qualita di agente, assistita dal sig. G. Albenzio, avvocato dello Stato;

-        per il governo polacco, dalla sig.ra K. Rokicka, in qualita di agente;

-        per il governo svedese, dalla sig.ra A. Falk, in qualita di agente;

-        per il governo del Regno Unito, dal sig. S. Hathaway, in qualita di agente, assistito dal sig. P. Mantle, barrister;

-        per la Commissione europea, dai sigg. N. Fenger e W. Molls, in qualita di agenti,

sentite le conclusioni dell'avvocato generale, presentate all'udienza del 24
marzo 2011,

ha pronunciato la seguente

**Sentenza**

1        La presente domanda di pronuncia pregiudiziale verte
sull'interpretazione delle norme dell'Unione in materia di ripetizione
dell'indebito e di responsabilita dello Stato membro a causa della riscossione
di un prelievo incompatibile con dette norme.

2        Tale domanda e stata sollevata nell'ambito di una controversia che
vede la Danfoss A/S (in prosieguo: la «Danfoss») e la Sauer-Danfoss ApS (in
prosieguo: la «Sauer-Danfoss») opporsi allo Skatteministeriet (Ministero delle
Finanze) perche quest'ultimo ha rifiutato loro il rimborso di un'imposta sugli
oli minerali riscossa in violazione del diritto dell'Unione e il risarcimento
del danno subito a causa della riscossione dell'imposta illegittima in parola.

  **Contesto normativo**

  _Il diritto dell 'Unione_

3        La direttiva del Consiglio 25 febbraio 1992, 92/12/CEE, relativa al
regime generale, alla detenzione, alla circolazione ed ai controlli dei
prodotti soggetti ad accisa (GU L 76, pag. 1), all'art. 1 cosi dispone:

«1.      La presente direttiva stabilisce il regime dei prodotti sottoposti
alle accise e ad altre imposte indirette gravanti, direttamente o
indirettamente, sul consumo di questi prodotti, ad esclusione dell'imposta sul
valore aggiunto e delle imposte stabilite dalla Comunita.

2.      Le singole disposizioni relative alle strutture e alle aliquote delle accise sui prodotti ad esse soggetti sono contenute in direttive specifiche». 

4        Ai sensi dell'art. 3, nn. 1 e 2, della menzionata direttiva:

«1.      La presente direttiva e applicabile, a livello comunitario, ai
prodotti seguenti, come definiti nelle direttive ad essi relative:

-        gli oli minerali,

-        l'alcole e le bevande alcoliche,

-        i tabacchi lavorati.

2.      I prodotti di cui al paragrafo 1 possono formare oggetto di altre imposizioni indirette aventi finalita specifiche, nella misura in cui esse rispettino le regole di imposizione applicabili ai fini delle accise o dell'IVA per la determinazione della base imponibile, il calcolo, l'esigibilita e il controllo dell'imposta». 

5        L'art. 1° della direttiva del Consiglio 19 ottobre 1992, 92/81/CEE,
relativa all'armonizzazione delle strutture delle accise sugli oli minerali
(GU L 316, pag. 12), e cosi formulato:

«1.      Gli Stati membri applicano agli oli minerali un'accisa armonizzata
conformemente alla presente direttiva.

2.      Gli Stati membri stabiliscono le proprie aliquote conformemente alla direttiva 92/82/CEE relativa alle aliquote delle accise sugli oli minerali». 

6        Ai sensi dell'art. 8, n. 1, della direttiva 92/81:

«1\.       Oltre alle disposizioni generali relative alle esenzioni per un uso
determinato dei prodotti soggetti ad accisa, contenute nella direttiva
92/12/CEE e fatte salve altre disposizioni comunitarie, gli Stati membri
esentano dall'accisa armonizzata i prodotti elencati in appresso alle
condizioni da essi stabilite, allo scopo di garantire un'agevole e corretta
applicazione di tali esenzioni ed evitare frodi, evasioni o abusi:

a)      gli oli minerali non utilizzati come carburanti o come combustibili
per riscaldamento;

b)      gli oli minerali forniti per essere utilizzati come carburanti per la
navigazione aerea diversa dall'aviazione privata da diporto.

(...)».

7        La comunicazione della Commissione 7 novembre 1990, sulla proposta di
direttiva del Consiglio relativa all'armonizzazione delle strutture delle
accise sugli oli minerali [COM(90) 434 def.], esplicitamente precisava che gli
oli lubrificanti e idraulici beneficiano dell'esenzione prevista dalla
direttiva 92/81.

  _Il diritto nazionale_

8        Al fine di trasporre le direttive 92/12 e 92/81 nell'ordinamento
interno, il legislatore danese ha adottato la legge 19 dicembre 1992, n. 1029,
relativa all'imposta sull'energia applicata ai prodotti degli oli minerali (in
prosieguo: la «legge relativa all'imposta sugli oli minerali»). L'art. 1,
primo comma, della menzionata legge prevedeva quanto segue:

«Sui prodotti degli oli minerali deve essere pagata un'imposta in Danimarca.
L'imposta e dell'importo di:

(...)

12)       DKK 178 per gli oli lubrificanti, gli oli idraulici e simili».

9        L'accisa sugli oli lubrificanti e idraulici doveva essere versata
dalle societa petrolifere, ma i lavori preparatori della proposta della legge
relativa all'imposta sugli oli minerali preannunciavano che detta imposta
sarebbe stata ripercossa sugli acquirenti degli oli gravati dall'imposta.

10      In seguito alla pronuncia della sentenza 10 giugno 1999, causa
C‑346/97, Braathens (Racc. pag. I‑3419), confermata dalla sentenza 25
settembre 2003, causa C‑437/01, Commissione/Italia (Racc. pag. I‑9861), da cui
risulta che l'istituzione di un'imposta indiretta sui prodotti esenti
dall'accisa armonizzata priverebbe di qualsiasi effetto utile l'art. 8, n. 1,
lett. b), della direttiva 92/81 e non puo quindi fondarsi sull'art. 3, n. 2,
della direttiva 92/12, l'amministrazione finanziaria danese ha deciso di
disporre la sospensione amministrativa della riscossione dell'imposta sugli
oli lubrificanti e idraulici, con effetto dal 1° dicembre 2001. La legge 6
giugno 2002, n. 395, ne ha previsto la soppressione, parimenti con effetto dal
1° dicembre 2001\.

  **Causa principale e questioni pregiudiziali**

11      Nel periodo dal 1° gennaio 1995 al 30 novembre 2001 la Danfoss ha
acquistato oli lubrificanti presso diverse societa petrolifere danesi, le
quali, dopo aver versato l'imposta sugli oli minerali all'erario danese, ne
avevano ripercosso l'intero importo, pari a DKK 6 108 054, sulla Danfoss.

12      Fra il 1° gennaio 1998 e il 30 novembre 2001 la Danfoss ha rivenduto
parte di tali oli alla Sauer‑Danfoss, includendo nel prezzo di vendita di
questi ultimi l'importo dell'imposta sugli oli minerali per un totale di DKK 1
686 096\.

13      A seguito della soppressione dell'imposta sugli oli minerali, la
Danfoss e la Sauer‑Danfoss hanno presentato domanda all'amministrazione
finanziaria danese per ottenere il rimborso della parte del prezzo complessivo
degli oli lubrificanti da esse acquistati corrispondente all'imposta
illegittima, ossia rispettivamente DKK 6 108 054 e 1 686 096, precisando
tuttavia che, qualora la Danfoss avesse ricevuto l'intero importo richiesto
all'amministrazione finanziaria, avrebbe versato alla Sauer‑Danfoss l'importo
di DKK 1 686 096, corrispondente alla parte del prezzo di vendita della
Danfoss che costituiva l'imposta sugli oli minerali inclusa in detto prezzo, e
che la Sauer‑Danfoss avrebbe in tal caso rinunciato alla propria domanda. La
domanda di quest'ultima presenta quindi carattere accessorio rispetto a quella
della Danfoss.

14      Peraltro, dalla decisione di rinvio risulta che le societa petrolifere
non hanno chiesto il rimborso dell'accisa sugli oli lubrificanti venduti alla
Danfoss.

15      A sostegno delle loro pretese le ricorrenti della causa principale
hanno fatto valere che, avendo dovuto sopportare le conseguenze finanziarie
dell'imposta illegittima, il principio di effettivita del diritto dell'Unione
imporrebbe che solamente esse, e non le compagnie petrolifere, abbiano il
diritto di chiederne il rimborso. Esse hanno altresi chiesto allo Stato danese
il risarcimento del danno subito a causa della riscossione dell'imposta de
qua.

16      Le domande delle ricorrenti nella causa principale sono state
respinte. Secondo le autorita danesi, infatti, il diritto alla ripetizione
dell'indebito previsto dal diritto dell'Unione e usufruibile unicamente dal
soggetto passivo diretto e non dagli elementi successivi della catena
commerciale, i quali non erano essi stessi tenuti al pagamento dell'imposta e,
del resto, non hanno versato all'erario alcun importo di cui potrebbero
chiedere il rimborso.

17      Quanto al diritto al risarcimento, le autorita danesi hanno escluso
qualsivoglia indennizzo, poiche, trattandosi del periodo antecedente alla
pronuncia della menzionata sentenza Braathens, l'incompatibilita del tributo
disposto dalla legge relativa all'imposta sugli oli minerali non era
sufficientemente evidente affinche la sua riscossione fosse tale da far
sorgere la responsabilita dello Stato e, relativamente al periodo successivo
alla menzionata pronuncia, poiche sarebbe impossibile determinare in quale
punto della catena di distribuzione era stato subito il danno e non sarebbe
pertanto sussistito un nesso causale diretto. Difatti, in caso di
ripercussione dell'imposta indebita, la questione - e, eventualmente, in quale
misura - talune imprese o taluni consumatori, situati a valle della catena di
distribuzione, saranno effettivamente gravati dell'onere dell'imposta in
parola dipenderebbe da numerosi fattori, in particolare dalla politica dei
prezzi attuata, relativamente ai prodotti interessati, dal soggetto passivo e
da ciascuno degli operatori economici a valle, dalla modalita di utilizzo di
detti prodotti e dallo stato della concorrenza sul mercato in discussione.

18      Le ricorrenti nella causa principale hanno proposto ricorso avverso le
decisioni di rigetto delle loro domande dinanzi al Vestre Landsret (Corte
d'appello della regione occidentale), che ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se il diritto dell'Unione osti a che uno Stato membro respinga una
domanda di rimborso proposta da un'impresa su cui sia stata ripercossa
un'accisa contraria ad una direttiva, qualora la domanda - come nella specie
della causa principale - venga respinta in base al rilievo che non e tale
impresa ad aver versato l'imposta di cui trattasi allo Stato.

2)      Se il diritto dell'Unione osti a che uno Stato membro respinga una
domanda di risarcimento del danno proposta da un'impresa su cui sia stata
ripercossa un'accisa contraria ad una direttiva, qualora la domanda - come
nella specie della causa principale - venga respinta in base al rilievo
formulato al riguardo dallo Stato membro (vale a dire che l'impresa non
costituisce il soggetto direttamente leso e che non esiste un nesso causale
diretto tra un eventuale danno e il comportamento fonte della
responsabilita)».

  **Sulle questioni pregiudiziali**

  _Sulla prima questione_

19      Con la sua prima questione, il giudice del rinvio chiede alla Corte,
in sostanza, se uno Stato membro possa opporsi ad una domanda di rimborso
presentata da un operatore sul quale e stato ripercosso l'importo dell'imposta
indebitamente riscossa, deducendo che quest'ultimo non era il soggetto tenuto
a corrisponderla e che non ha pertanto versato tale importo
all'amministrazione finanziaria.

20      Per risolvere siffatta questione, occorre innanzitutto ricordare che
il diritto di ottenere il rimborso dei tributi riscossi da uno Stato membro in
violazione del diritto dell'Unione costituisce la conseguenza e il complemento
dei diritti attribuiti ai singoli dalle disposizioni del diritto dell'Unione
che vietano tali tributi. Lo Stato membro e quindi tenuto, in linea di
principio, a rimborsare i tributi riscossi in violazione del diritto
dell'Unione (v. sentenze 9 novembre 1983, causa 199/82, San Giorgio, Racc.
pag. 3595, punto 12; causa C‑264/08, Direct Parcel Distribution Belgium, Racc.
pag. I‑731, punto 45, nonche 6 settembre 2011, causa C‑398/09, Lady & Kid e
a., non ancora pubblicata nella Raccolta, punto 17).

21      Tuttavia, in deroga al principio del rimborso di tributi incompatibili
con il diritto dell'Unione, la ripetizione di tributi indebitamente percepiti
puo essere negata unicamente nell'ipotesi in cui essa comporterebbe un
arricchimento senza causa degli aventi diritto, vale a dire quando sia
appurato che la persona tenuta al loro pagamento li ha di fatto riversati
direttamente sull'acquirente (v., in tal senso, sentenza Lady & Kid e a.,
cit., punti 18 e 20).

22      In effetti, in tale situazione, l'onere del tributo indebitamente
percepito non e stato sopportato dal soggetto passivo, bensi dall'acquirente,
sul quale l'onere e stato traslato. Pertanto, il rimborso al soggetto passivo
dell'importo del tributo che questi ha gia riversato sull'acquirente
equivarrebbe, per lui, a un doppio introito qualificabile come arricchimento
senza causa, mentre non sarebbe posto rimedio alle conseguenze che derivano
all'acquirente dall'illegittimita del tributo (sentenze 14 gennaio 1997, cause
riunite da C‑192/95 a C‑218/95, Comateb e a., Racc. pag. I‑165, punto 22, e
Lady & Kid e a., cit., punto 19).

23      Risulta con evidenza che il diritto alla ripetizione dell'indebito e
inteso a rimediare alle conseguenze dell'incompatibilita dell'imposta con il
diritto dell'Unione, neutralizzando l'onere economico che ha indebitamente
gravato l'operatore che, in definitiva, lo ha effettivamente sopportato.

24      Cio precisato, occorre altresi rammentare che, conformemente a
costante giurisprudenza, in mancanza di disciplina dell'Unione in materia di
domande di rimborso delle imposte, spetta all'ordinamento giuridico interno di
ciascuno Stato membro stabilire i requisiti al ricorrere dei quali tali
domande possano essere presentate, purche i requisiti in questione rispettino
i principi di equivalenza e di effettivita (v. sentenze 6 ottobre 2005, causa
C‑291/03, MyTravel, Racc. pag. I‑8477, punto 17, e 15 marzo 2007, causa
C‑35/05, Reemtsma Cigarettenfabriken, Racc. pag. I‑2425, punto 37).

25      A questo proposito, considerata la finalita del diritto alla
ripetizione dell'indebito quale richiamata al punto 23 della presente
sentenza, il rispetto del principio di effettivita impone che le condizioni
per l'esercizio dell'azione di ripetizione dell'indebito siano stabilite dagli
Stati membri in base al principio dell'autonomia processuale, cosicche l'onere
economico dell'imposta indebitamente riscossa possa essere neutralizzato.

26      In siffatta ottica e gia stato dichiarato che, se l'acquirente finale,
in forza del diritto interno, e in grado di ottenere il rimborso, da parte del
soggetto passivo, dell'importo del tributo riversatogli, tale soggetto
passivo, a sua volta, deve essere in grado di ottenere dalle autorita
nazionali il rimborso di detto importo (v. sentenza Comateb e a., cit., punto
24). Analogamente, un sistema giuridico nazionale che consente al prestatore
il quale abbia versato erroneamente l'IVA alle autorita tributarie di
chiederne il rimborso e al destinatario dei servizi di esercitare un'azione
civilistica di ripetizione dell'indebito nei confronti di quest'ultimo
rispetta il principio di effettivita, dal momento che consente a detto
prestatore gravato dell'imposta erroneamente fatturata di ottenere il rimborso
delle somme indebitamente versate (v. sentenza Reemtsma Cigarettenfabriken,
cit., punto 39).

27      Ne discende che uno Stato membro puo, in via di principio, opporsi ad
una domanda di rimborso di un'imposta indebitamente riscossa formulata
dall'acquirente finale su cui essa e stata ripercossa, argomentando che non e
stato detto acquirente finale a versarla alle autorita tributarie, purche
quest'ultimo, il quale ne e in definitiva gravato, possa, sulla base del
diritto interno, esperire un'azione civilistica per la ripetizione
dell'indebito nei confronti del soggetto passivo.

28      Tuttavia, se il rimborso da parte del soggetto passivo risultasse
impossibile o eccessivamente difficile, segnatamente in caso d'insolvenza di
quest'ultimo, il principio di effettivita impone che l'acquirente debba essere
in grado di agire per il rimborso direttamente nei confronti delle autorita
tributarie e che, a tal fine, lo Stato membro preveda gli strumenti e le
modalita procedurali necessari (v. sentenza Reemtsma Cigarettenfabriken, cit.,
punto 41).

29      Occorre quindi risolvere la prima questione nel senso che uno Stato
membro puo opporsi ad una domanda di rimborso di un'imposta indebitamente
riscossa, formulata dall'acquirente su cui essa e stata ripercossa, poiche non
e stato detto acquirente a versarla alle autorita tributarie, purche
quest'ultimo possa, sulla base del diritto interno, esperire un'azione
civilistica per la ripetizione dell'indebito nei confronti del soggetto
passivo, e il rimborso dell'imposta indebitamente riscossa da parte di
quest'ultimo non sia praticamente impossibile o eccessivamente difficile.

  _Sulla seconda questione_

30      Con la sua seconda questione, il giudice del rinvio chiede alla Corte
se uno Stato membro possa respingere una domanda di risarcimento presentata da
un'impresa, sulla quale e stata ripercossa un'imposta indebitamente riscossa
dal soggetto passivo, sulla base del rilievo che debba essere esclusa a priori
la sussistenza di un nesso causale diretto tra l'imposizione fiscale da parte
dello Stato e il danno patito da detta impresa.

31      In tal modo il giudice del rinvio invita la Corte a precisare se si
possa ritenere che la decisione liberamente presa dal soggetto passivo di
ripercuotere l'imposta indebitamente riscossa a valle spezzi il menzionato
nesso causale diretto tra quanto posto in essere dallo Stato membro e il danno
subito dall'acquirente.

32      In via preliminare, occorre ricordare che non spetta alla Corte dare
una qualificazione giuridica delle richieste presentate dalle ricorrenti nella
causa principale innanzi al giudice del rinvio dirette ad ottenere il rimborso
dell'imposta indebitamente riscossa o il risarcimento del danno subito (v.
sentenze 8 marzo 2001, cause riunite C‑397/98 e C‑410/98, Metallgesellschaft e
a., Racc. pag. I‑1727, punto 81, e 12 dicembre 2006, causa C‑446/04, Test
Claimants in the FII Group Litigation, Racc. pag. I‑11753, punto 201), e che
una domanda di risarcimento danni puo coesistere con una domanda di
ripetizione dell'indebito (v., in tal senso, sentenza Comateb e a., cit.,
punto 34).

33      Si deve altresi rammentare che il riconoscimento ai soggetti lesi di
un diritto al risarcimento del danno subito a causa della violazione del
diritto dell'Unione da parte di uno Stato membro e subordinata al ricorrere di
tre condizioni, vale a dire che la norma giuridica dell'Unione violata sia
preordinata a conferire diritti a detti soggetti lesi, che la violazione di
tale norma sia sufficientemente qualificata e, infine, che esista un nesso
causale diretto tra la violazione in parola e il danno subito dai soggetti
lesi (v. sentenze 26 gennaio 2010, causa C‑118/08, Transportes Urbanos y
Servicios Generales, Racc. pag. I‑635, punto 30, e 9 dicembre 2010, causa
C‑568/08, Combinatie Spijker Infrabouw‑De Jonge Konstruktie e a., Racc. pag.
I‑12655, punto 87).

34      Quanto al requisito di un nesso causale diretto, da una costante
giurisprudenza risulta che, in via di principio, spetta al giudice del rinvio
verificare se il danno invocato derivi in modo sufficientemente diretto dalla
violazione del diritto dell'Unione da parte dello Stato membro (v. sentenze 5
marzo 1996, cause riunite C‑46/93 e C‑48/93, Brasserie du pecheur e
Factortame, Racc. pag. I‑1029, punto 65; 13 marzo 2007, causa C‑524/04, Test
Claimants in the Thin Cap Group Litigation, Racc. pag. I‑2107, punto 122, e 17
aprile 2007, causa C‑470/03, AGM‑COS.MET, Racc. pag. I‑2749, punto 83).

35      Cio nondimeno, la Corte, al fine di offrire una risposta utile al
giudice del rinvio, puo fornirgli le indicazioni che essa reputi necessarie
(v., in tal senso, sentenze 18 gennaio 2001, causa C‑150/99, Stockholm
Lindopark, Racc. pag. I‑493, punto 38, e 18 giugno 2009, causa C‑566/07,
Stadeco, Racc. pag. I‑5295, punto 43).

36      In tale ottica e necessario rilevare che un sistema giuridico
nazionale come quello in discussione nella causa principale, in base a cui un
nesso causale diretto puo essere dimostrato unicamente tra la riscossione da
parte dello Stato di un'imposta indebitamente riscossa e il danno subito dal
soggetto passivo, non puo concepire il requisito di un siffatto nesso in modo
che il risarcimento del danno patito sia reso praticamente impossibile o
eccessivamente difficile.

37      Ne risulta che un sistema giuridico nazionale del genere e, in via di
principio, conforme al principio di effettivita, a condizione che
l'acquirente, sul quale il soggetto passivo ha ripercosso l'onere del tributo
in parola, possa, sulla base del diritto interno, agire per il risarcimento
del danno subito per tale motivo nei confronti di detto soggetto passivo.

38      Tuttavia, per analogia con quanto rammentato al punto 28 della
presente sentenza, se il risarcimento, da parte del soggetto passivo, del
danno subito dall'acquirente sui cui e gravato l'onere economico dell'imposta
indebitamente riscossa riversatagli risultasse impossibile o eccessivamente
difficile, segnatamente in caso d'insolvenza del soggetto passivo, il
principio di effettivita impone che detto acquirente sia messo in grado di
rivolgere la sua domanda di risarcimento direttamente contro lo Stato, senza
che quest'ultimo possa validamente opporgli la mancanza del nesso causale
diretto fra la riscossione dell'imposta indebitamente riscossa e il danno
subito dall'acquirente.

39      Occorre quindi risolvere la seconda questione nel senso che uno Stato
membro puo respingere una domanda di risarcimento presentata dall'acquirente
su cui il soggetto passivo ha ripercosso un'imposta indebitamente riscossa,
facendo valere la mancanza del nesso causale diretto fra la riscossione
dell'imposta e il danno subito, purche l'acquirente possa, sulla base del
diritto interno, agire nei confronti del soggetto passivo e il risarcimento,
da parte di quest'ultimo, del danno subito dall'acquirente non sia
praticamente impossibile o eccessivamente difficile.

  **Sulle spese**

40      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

**Le norme del diritto dell 'Unione devono essere interpretate nel senso
che:**

1)       **uno Stato membro pu o opporsi ad una domanda di rimborso di
un'imposta indebitamente riscossa formulata dall'acquirente su cui essa e
stata ripercossa, poiche non e stato detto acquirente a versarla alle autorita
tributarie, purche quest'ultimo possa, sulla base del diritto interno,
esperire un'azione civilistica per la ripetizione dell'indebito nei confronti
del soggetto passivo, e purche il rimborso da parte di quest'ultimo
dell'imposta indebitamente riscossa non sia praticamente impossibile o
eccessivamente difficile;**

2)       **uno Stato membro pu o respingere una domanda di risarcimento
presentata dall'acquirente su cui il soggetto passivo ha ripercosso un'imposta
indebitamente riscossa, facendo valere la mancanza del nesso causale diretto
fra la riscossione dell'imposta e il danno subito, purche l'acquirente possa,
sulla base del diritto interno, agire nei confronti del soggetto passivo e
purche il risarcimento, da parte di quest'ultimo, del danno subito
dall'acquirente non sia praticamente impossibile o eccessivamente difficile.**

Firme

* * *

* Lingua processuale: il danese. 


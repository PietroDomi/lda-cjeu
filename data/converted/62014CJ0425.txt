

SENTENZA DELLA CORTE (Decima Sezione)

22 ottobre 2015 ( * )

«Rinvio pregiudiziale — Appalti pubblici — Direttiva 2004/18/CE — Motivi di
esclusione dalla partecipazione a una gara d’appalto — Appalto che non
raggiunge la soglia di applicazione di detta direttiva — Norme fondamentali
del Trattato FUE — Dichiarazione di accettazione di un protocollo di legalità
relativo al contrasto delle attività criminali — Esclusione per mancato
deposito di una tale dichiarazione — Ammissibilità — Proporzionalità»

Nella causa C‑425/14,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Consiglio di Giustizia amministrativa per
la Regione Siciliana (Italia), con ordinanza del 9 luglio 2014, pervenuta in
cancelleria il 17 settembre 2014, nel procedimento

Impresa Edilux Srl, in qualità di mandataria dell’associazione temporanea di
imprese,

Società Italiana Costruzioni e Forniture Srl (SICEF)

contro

Assessorato Beni Culturali e Identità Siciliana – Servizio Soprintendenza
Provincia di Trapani,

Assessorato ai Beni Culturali e dell’Identità Siciliana,

UREGA – Sezione provinciale di Trapani,

Assessorato delle Infrastrutture e della Mobilità della Regione Siciliana,

nei confronti di:

Icogen Srl,

LA CORTE (Decima Sezione),

composta da D. Šváby, presidente dell’Ottava Sezione, facente funzione di
presidente della Decima Sezione, E. Juhász e C. Vajda (relatore), giudici,

avvocato generale: P. Cruz Villalón

cancelliere: A. Calot Escobar

vista la fase scritta del procedimento,

considerate le osservazioni presentate:

—

|

per l’Impresa Edilux Srl, in qualità di mandataria dell’associazione
temporanea di imprese, e la Società Italiana Costruzioni e Forniture Srl
(SICEF), da F. Lattanzi e S. Iacuzzo, avvocati;  
  
---|---  
  
—

|

per la Icogen Srl, da C. Giurdanella, avvocato;  
  
---|---  
  
—

|

per il governo italiano, da G. Palmieri, in qualità di agente, assistita da S.
Varone, avvocato dello Stato;  
  
---|---  
  
—

|

per la Commissione europea, da D. Recchia e A. Tokár, in qualità di agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione dell’articolo
45 della direttiva 2004/18/CE del Parlamento europeo e del Consiglio, del 31
marzo 2004, relativa al coordinamento delle procedure di aggiudicazione degli
appalti pubblici di lavori, di forniture e di servizi (GU L 134, pag. 114),
come modificata dal regolamento (UE) n. 1251/2011 della Commissione, del 30
novembre 2011 (GU L 319, pag. 43; in prosieguo: la «direttiva 2004/18»).  
  
---|---  
  
2

|

Tale domanda è stata proposta nell’ambito di una controversia tra, da un lato,
l’Impresa Edilux Srl (in prosieguo: la «Edilux»), in qualità di mandataria
dell’associazione temporanea di imprese costituita tra la stessa e la Società
Italiana Costruzioni e Forniture Srl (SICEF), e quest’ultima e, dall’altro,
l’Assessorato Beni Culturali e Identità Siciliana – Servizio Soprintendenza
Provincia di Trapani, l’Assessorato ai Beni Culturali e dell’Identità
Siciliana, l’UREGA – Sezione provinciale di Trapani e l’Assessorato delle
Infrastrutture e della Mobilità della Regione Siciliana (in prosieguo,
congiuntamente: l’«amministrazione aggiudicatrice di cui trattasi nel
procedimento principale») in merito all’esclusione, da parte di quest’ultima,
della Edilux e della SICEF dalla partecipazione a una procedura di affidamento
di appalti pubblici per non aver depositato, unitamente alla loro offerta, una
dichiarazione di accettazione delle clausole contenute in un protocollo di
legalità.  
  
---|---  
  
Contesto normativo

Il diritto dell’Unione

3

|

L’articolo 2 della direttiva 2004/18 così dispone:

«Le amministrazioni aggiudicatrici trattano gli operatori economici su un
piano di parità, in modo non discriminatorio e agiscono con trasparenza».  
  
---|---  
  
4

|

In forza del suo articolo 7, lettera c), detta direttiva si applica agli
appalti pubblici di lavori il cui valore stimato al netto dell’imposta sul
valore aggiunto è pari o superiore a EUR 5000000.  
  
---|---  
  
5

|

L’articolo 45 della stessa direttiva, intitolato «Situazione personale del
candidato o dell’offerente», prevede, ai paragrafi 1 e 2, quanto segue:

«1. È escluso dalla partecipazione ad un appalto pubblico il candidato o
l’offerente condannato, con sentenza definitiva di cui l’amministrazione
aggiudicatrice è a conoscenza; per una o più delle ragioni elencate qui di
seguito:

|

a)

|

partecipazione a un’organizzazione criminale (...)  
  
---|---  
  
b)

|

corruzione, (...)  
  
---|---  
  
c)

|

frode (...)  
  
---|---  
  
d)

|

riciclaggio dei proventi di attività illecite (...).  
  
---|---  
  
Gli Stati membri precisano, in conformità del rispettivo diritto nazionale e
nel rispetto del diritto comunitario, le condizioni di applicazione del
presente paragrafo.

Essi possono prevedere una deroga all’obbligo di cui al primo comma per
esigenze imperative di interesse generale.

(...)

2\. Può essere escluso dalla partecipazione all’appalto ogni operatore
economico:

a)

|

che si trovi in stato di fallimento, di liquidazione, di cessazione
d’attività, di amministrazione controllata o di concordato preventivo o in
ogni altra analoga situazione risultante da una procedura della stessa natura
prevista da leggi e regolamenti nazionali;  
  
---|---  
  
b)

|

a carico del quale sia in corso un procedimento per la dichiarazione di
fallimento, di amministrazione controllata, di liquidazione, di concordato
preventivo oppure ogni altro procedimento della stessa natura previsto da
leggi e regolamenti nazionali;  
  
---|---  
  
c)

|

nei cui confronti sia stata pronunciata una condanna con sentenza passata in
giudicato conformemente alle disposizioni di legge dello Stato, per un reato
che incida sulla sua moralità professionale;  
  
---|---  
  
d)

|

che, nell’esercizio della propria attività professionale, abbia commesso un
errore grave, accertato con qualsiasi mezzo di prova dall’amministrazione
aggiudicatrice;  
  
---|---  
  
e)

|

che non sia in regola con gli obblighi relativi al pagamento dei contributi
previdenziali e assistenziali secondo la legislazione del paese dove è
stabilito o del paese dell’amministrazione aggiudicatrice;  
  
---|---  
  
f)

|

che non sia in regola con gli obblighi relativi al pagamento delle imposte e
delle tasse secondo la legislazione del paese dove è stabilito o del paese
dell’amministrazione aggiudicatrice;  
  
---|---  
  
g)

|

che si sia reso gravemente colpevole di false dichiarazioni nel fornire le
informazioni che possono essere richieste a norma della presente sezione o che
non abbia fornito dette informazioni.  
  
---|---  
  
Gli Stati membri precisano, conformemente al rispettivo diritto nazionale e
nel rispetto del diritto comunitario, le condizioni di applicazione del
presente paragrafo».  
  
Il diritto italiano

6

|

L’articolo 46, comma 1 bis, del decreto legislativo del 12 aprile 2006, n.
163, che istituisce il codice dei contratti pubblici relativi a lavori,
servizi e forniture in attuazione delle direttive 2004/17/CE e 2004/18/CE
(supplemento ordinario alla GURI n. 100 del 2 maggio 2006), dispone quanto
segue:

«La stazione appaltante esclude i candidati o i concorrenti in caso di mancato
adempimento alle prescrizioni previste dal presente codice e dal regolamento e
da altre disposizioni di legge vigenti, nonché nei casi di incertezza assoluta
sul contenuto o sulla provenienza dell’offerta, per difetto di sottoscrizione
o di altri elementi essenziali ovvero in caso di non integrità del plico
contenente l’offerta o la domanda di partecipazione o altre irregolarità
relative alla chiusura dei plichi, tali da far ritenere, secondo le
circostanze concrete, che sia stato violato il principio di segretezza delle
offerte; i bandi e le lettere di invito non possono contenere ulteriori
prescrizioni a pena di esclusione. Dette prescrizioni sono comunque nulle».  
  
---|---  
  
7

|

Ai sensi dell’articolo 1, comma 17, della legge del 6 novembre 2012, n. 190,
recante disposizioni per la prevenzione e la repressione della corruzione e
dell’illegalità nella pubblica amministrazione (GURI n. 265 del 13 novembre
2012; in prosieguo: la «legge n. 190/2012»):

«Le stazioni appaltanti possono prevedere negli avvisi, bandi di gara o
lettere di invito che il mancato rispetto delle clausole contenute nei
protocolli di legalità o nei patti di integrità costituisce causa di
esclusione dalla gara».  
  
---|---  
  
Procedimento principale e questioni pregiudiziali

8

|

La Edilux e la SICEF sono, rispettivamente, la capogruppo mandataria e la
mandante di un’associazione temporanea di imprese. Il 20 maggio 2013 è stato
loro attribuito dall’amministrazione aggiudicatrice di cui trattasi nel
procedimento principale un appalto pubblico di lavori di un valore stimato di
EUR 2271735 e relativo al restauro di templi greci in Sicilia.  
  
---|---  
  
9

|

Il 18 giugno 2013, in seguito a un reclamo presentato dalla Icogen Srl,
società seconda classificata al termine della procedura di aggiudicazione,
l’amministrazione aggiudicatrice di cui trattasi nel procedimento principale
ha annullato la decisione di aggiudicazione dell’appalto in questione alla
Edilux e alla SICEF e ha attribuito in via definitiva tale appalto alla Icogen
Srl.  
  
---|---  
  
10

|

L’amministrazione aggiudicatrice di cui trattasi nel procedimento principale
ha fondato tale annullamento, e pertanto l’esclusione della Edilux e della
SICEF dalla gara d’appalto, sul mancato deposito da parte di queste ultime,
unitamente alla loro offerta, della dichiarazione di accettazione delle
clausole contenute nel protocollo di legalità, che doveva essere resa secondo
lo schema esposto nell’allegato 6 del disciplinare di detto appalto. Nella
rubrica «Avvertenze» di tale disciplinare era indicato che la dichiarazione in
parola costituiva un documento essenziale, da produrre a pena di esclusione.  
  
---|---  
  
11

|

Detta dichiarazione, copia della quale è inclusa nel fascicolo sottoposto alla
Corte, enuncia quanto segue:

«[Il partecipante alla gara] si obbliga espressamente nel caso di
aggiudicazione:

|

a.

|

a comunicare (...) alla Stazione appaltante (...) lo stato di avanzamento dei
lavori, l’oggetto, l’importo e la titolarità dei contratti di subappalto e
derivati, (...) nonché le modalità di scelta dei contraenti (...);  
  
---|---  
  
b.

|

a segnalare alla Stazione appaltante qualsiasi tentativo di turbativa,
irregolarità o distorsione nelle fasi di svolgimento della gara e/o durante
l’esecuzione del contratto, da parte di ogni interessato o addetto o di
chiunque possa influenzare le decisioni relative alla gara in oggetto;  
  
---|---  
  
c.

|

a collaborare con le Forze di polizia, denunciando ogni tentativo di
estorsione, intimidazione o condizionamento di natura criminale (...);  
  
---|---  
  
d.

|

a inserire identiche clausole nei contratti di subappalto (...) ed è
consapevole che, in caso contrario, le eventuali autorizzazioni non saranno
concesse.  
  
---|---  
  
Dichiara espressamente ed in modo solenne

e.

|

di non trovarsi in situazioni di controllo o di collegamento (formale e/o
sostanziale) con altri concorrenti e che non si è accordato e non si accorderà
con altri partecipanti alla gara;  
  
---|---  
  
f.

|

che non subappalterà lavorazioni di alcun tipo, ad altre imprese partecipanti
alla gara (...) ed è consapevole che, in caso contrario, tali subappalti non
saranno autorizzati;  
  
---|---  
  
g.

|

che l’offerta è improntata a serietà, integrità, indipendenza e segretezza, e
si impegna a conformare il proprio comportamento ai principi di lealtà,
trasparenza e correttezza; e che non si è accordat[o] e non si accorderà con
altri partecipanti alla gara per limitare od eludere in alcun modo la
concorrenza;  
  
---|---  
  
h.

|

che nel caso di aggiudicazione si obbliga espressamente a segnalare alla
Stazione appaltante qualsiasi tentativo di turbativa, irregolarità o
distorsione nelle fasi di svolgimento della gara e/o durante l’esecuzione del
contratto, da parte di ogni interessato o addetto o di chiunque possa
influenzare le decisioni relative alla gara in oggetto;  
  
---|---  
  
i.

|

di obbligarsi a collaborare con le Forze di polizia, denunciando ogni
tentativo di estorsione, intimidazione o condizionamento di natura criminale
(...);  
  
---|---  
  
j.

|

di obbligarsi ancora espressamente a inserire identiche clausole nei contratti
di subappalto (...) ed è consapevole che, in caso contrario, le eventuali
autorizzazioni non saranno concesse;  
  
---|---  
  
k.

|

(...) di essere consapevole che le superiori obbligazioni e dichiarazioni sono
condizioni rilevanti per la partecipazione alla gara sicché, qualora la
Stazione appaltante accerti, nel corso del procedimento di gara, una
situazione di collegamento sostanziale, attraverso indizi gravi, precisi e
concordanti, l’impresa verrà esclusa».  
  
---|---  
  
12

|

Avendo il Tribunale amministrativo regionale per la Sicilia respinto il loro
ricorso contro la decisione dell’amministrazione aggiudicatrice di cui
trattasi nel procedimento principale del 18 giugno 2013, la Edilux e la SICEF
hanno proposto appello dinanzi al Consiglio di Giustizia amministrativa per la
Regione Siciliana.  
  
---|---  
  
13

|

Il giudice del rinvio spiega che i protocolli di legalità sono stati
introdotti nell’ordinamento giuridico italiano al fine di prevenire e
contrastare il pernicioso fenomeno delle infiltrazioni, soprattutto nel
settore degli appalti pubblici, della criminalità organizzata, molto radicata
in alcune regioni del sud Italia. Tali protocolli sarebbero altresì essenziali
per la tutela dei fondamentali principi di concorrenza e di trasparenza che
presidiano la normativa italiana e dell’Unione europea in materia di appalti
pubblici.  
  
---|---  
  
14

|

Secondo il medesimo giudice, l’articolo 1, comma 17, della legge n. 190/2012
implica che le amministrazioni aggiudicatrici possano pretendere, a pena di
esclusione, che l’accettazione di siffatti protocolli, necessaria affinché le
loro clausole siano obbligatorie, intervenga previamente. Infatti, se fosse
suscettibile di sanzione unicamente l’inosservanza di dette clausole in fase
di esecuzione dell’appalto, verrebbe meno il voluto e dichiarato effetto di
anticipazione massima della soglia di tutela e di deterrenza. Una siffatta
causa di esclusione sarebbe inoltre legittima alla luce dell’articolo 46,
comma 1 bis, del decreto legislativo n. 163, che prevede l’esclusione da una
gara d’appalto in caso di inadempimento di disposizioni di legge vigenti, tra
cui la citata disposizione della legge n. 190/2012.  
  
---|---  
  
15

|

Tuttavia, il giudice del rinvio nutre dubbi quanto alla compatibilità di una
siffatta causa di esclusione con il diritto dell’Unione. A tale riguardo il
giudice del rinvio rileva che l’articolo 45 della direttiva 2004/18, che
stabilisce ai suoi paragrafi 1, primo comma, e 2, primo comma, un elenco
tassativo di cause di esclusione, non contiene disposizioni analoghe. Esso
ritiene, per contro, che l’articolo 1, comma 17, della legge n. 190/2012 possa
essere conforme all’articolo 45, paragrafo 1, terzo comma, di detta direttiva,
che prevedrebbe una deroga alla tassatività delle cause di esclusione per
esigenze imperative di interesse generale, quali quelle connesse con l’ordine
pubblico e con la prevenzione del crimine.  
  
---|---  
  
16

|

Il giudice del rinvio aggiunge che, sebbene il valore dell’appalto pubblico di
lavori controverso si collochi al di sotto della pertinente soglia di
applicazione della direttiva 2004/18, si applicano comunque i principi del
diritto dell’Unione. A tale riguardo esso rileva che detto appalto presenta un
interesse transfrontaliero certo, atteso che alcune disposizioni della lex
specialis della procedura ad esso relativa riguardano la partecipazione di
imprese che non hanno sede in Italia.  
  
---|---  
  
17

|

È in tale contesto che il Consiglio di Giustizia Amministrativa per la Regione
Siciliana ha deciso di sospendere il procedimento e di sottoporre alla Corte
le seguenti questioni pregiudiziali:

|

«1)

|

Se il diritto dell’Unione europea e, in particolare, l’articolo 45 della
direttiva [2004/18] osti a una disposizione, come l’articolo 1, comma 17,
della legge n. 190/2012, che consenta alle amministrazioni aggiudicatrici di
prevedere come legittima causa di esclusione delle imprese partecipanti a una
gara indetta per l’affidamento di un contratto pubblico di appalto, la mancata
accettazione, o la mancata prova documentale dell’avvenuta accettazione, da
parte delle suddette imprese, degli impegni contenuti nei c.d. “protocolli di
legalità” e, più in generale, in accordi, tra le amministrazioni
aggiudicatrici e le imprese partecipanti, volti a contrastare le infiltrazioni
della criminalità organizzata nel settore degli affidamenti di contratti
pubblici.  
  
---|---  
  
2)

|

Se, ai sensi dell’articolo 45 della direttiva [2004/18], l’eventuale
previsione da parte dell’ordinamento di uno Stato membro della potestà di
esclusione, descritta nel precedente quesito, possa essere considerata una
deroga al principio della tassatività delle cause di esclusione giustificata
dall’esigenza imperativa di contrastare il fenomeno dei tentativi di
infiltrazione della criminalità organizzata nelle procedure di affidamento di
contratti pubblici».  
  
---|---  
  
Sulle questioni pregiudiziali

Osservazioni preliminari

18

|

Le questioni pregiudiziali sollevate dal giudice del rinvio riguardano
l’interpretazione dell’articolo 45 della direttiva 2004/18. Tuttavia, il
giudice del rinvio constata, nella sua domanda di pronuncia pregiudiziale, che
l’appalto pubblico di lavori di cui trattasi nel procedimento principale è di
un valore inferiore alla pertinente soglia di applicazione di tale direttiva,
ossia quella fissata all’articolo 7, lettera c), della stessa.  
  
---|---  
  
19

|

Occorre ricordare che le procedure specifiche e rigorose previste dalle
direttive dell’Unione che coordinano le procedure di aggiudicazione degli
appalti pubblici si applicano soltanto ai contratti il cui valore superi la
soglia prevista espressamente in ciascuna di tali direttive. Pertanto, le
disposizioni di dette direttive non si applicano agli appalti il cui valore
non raggiunga la soglia fissata da queste ultime (v. sentenza Enterprise
Focused Solutions, C‑278/14, EU:C:2015:228, punto 15 nonché giurisprudenza
citata). Ne consegue che l’articolo 45 della direttiva 2004/18 non trova
applicazione nell’ambito del procedimento principale.  
  
---|---  
  
20

|

Nondimeno, da una giurisprudenza costante della Corte risulta che la
circostanza che il giudice del rinvio abbia formulato una questione
pregiudiziale facendo riferimento soltanto a talune disposizioni del diritto
dell’Unione non osta a che la Corte fornisca a detto giudice tutti gli
elementi di interpretazione che possano essere utili alla decisione della
causa di cui è investito, indipendentemente dal fatto che esso vi abbia fatto
riferimento o meno nella formulazione delle sue questioni. A tal proposito la
Corte deve trarre da tutti gli elementi forniti dal giudice nazionale, e, in
particolare, dalla motivazione della decisione di rinvio, gli elementi del
diritto dell’Unione che richiedano un’interpretazione, tenuto conto
dell’oggetto della controversia (v., in particolare, sentenza Ville
d’Ottignies-Louvain-la-Neuve e a., C‑225/13, EU:C:2014:245, punto 30 e
giurisprudenza citata).  
  
---|---  
  
21

|

Secondo una giurisprudenza parimenti consolidata, all’aggiudicazione di
appalti che, alla luce del loro valore, non rientrino nell’ambito di
applicazione delle direttive dell’Unione che coordinano le procedure di
aggiudicazione degli appalti pubblici si applicano comunque le norme
fondamentali e i principi generali del Trattato FUE, segnatamente i principi
di parità di trattamento e di non discriminazione a motivo della nazionalità
nonché l’obbligo di trasparenza che ne deriva, purché tali appalti presentino
un interesse transfrontaliero certo, tenuto conto di determinati criteri
oggettivi (v., in tal senso, sentenza Enterprise Focused Solutions, C‑278/14,
EU:C:2015:228, punto 16 nonché giurisprudenza citata).  
  
---|---  
  
22

|

Al riguardo il giudice del rinvio ammette l’applicazione alla controversia di
cui è investito dei principi del diritto dell’Unione e constata, in tale
contesto, la sussistenza di un interesse transfrontaliero certo, atteso che
alcune disposizioni della lex specialis della procedura relativa all’appalto
che costituisce l’oggetto di tale controversia riguardano la partecipazione di
imprese che non hanno sede in Italia.  
  
---|---  
  
23

|

In tali circostanze si deve considerare che la prima questione verte
sull’interpretazione delle norme fondamentali e dei principi generali del
Trattato menzionati al punto 21 della presente sentenza.  
  
---|---  
  
24

|

Per contro, non è necessario rispondere alla seconda questione. Infatti, come
risulta dalla motivazione dell’ordinanza di rinvio, tale questione verte
specificamente sull’articolo 45, paragrafo 1, terzo comma, della direttiva
2004/18, che prevede una deroga, per esigenze imperative di interesse
generale, all’obbligo, per un’amministrazione aggiudicatrice, previsto al
primo comma dello stesso paragrafo, di escludere dalla partecipazione ad un
appalto pubblico qualsiasi candidato od offerente che sia stato oggetto di
condanna, pronunciata con sentenza definitiva per una o più delle ragioni
elencate in tale disposizione.  
  
---|---  
  
Sulla prima questione

25

|

La prima questione deve essere quindi intesa nel senso che essa verte, in
sostanza, sul quesito se le norme fondamentali e i principi generali del
Trattato, segnatamente i principi di parità di trattamento e di non
discriminazione nonché l’obbligo di trasparenza che ne deriva, debbano essere
interpretati nel senso che essi ostano a una disposizione di diritto nazionale
in forza della quale un’amministrazione aggiudicatrice possa prevedere che un
candidato o un offerente sia escluso da una procedura di gara relativa ad un
appalto pubblico per non aver depositato, unitamente alla sua offerta,
un’accettazione scritta degli impegni e delle dichiarazioni contenuti in un
protocollo di legalità, come quello di cui trattasi nel procedimento
principale, finalizzato a contrastare le infiltrazioni della criminalità
organizzata nel settore degli appalti pubblici.  
  
---|---  
  
26

|

La Corte ha già dichiarato che va riconosciuto agli Stati membri un certo
potere discrezionale nell’adozione delle misure destinate a garantire il
rispetto del principio della parità di trattamento e dell’obbligo di
trasparenza, i quali si impongono alle amministrazioni aggiudicatrici in tutte
le procedure di aggiudicazione di un appalto pubblico. Infatti, il singolo
Stato membro è nella posizione migliore per individuare, alla luce di
considerazioni di ordine storico, giuridico, economico o sociale che gli sono
proprie, le situazioni favorevoli alla comparsa di comportamenti in grado di
provocare violazioni del rispetto del principio e dell’obbligo summenzionati
(v., in tal senso, sentenza Serrantoni e Consorzio stabile edili, C‑376/08,
EU:C:2009:808, punti 31 e 32 nonché giurisprudenza citata).  
  
---|---  
  
27

|

Secondo il giudice del rinvio, un protocollo di legalità come quello di cui
trattasi nel procedimento principale è finalizzato a prevenire e a contrastare
il fenomeno delle infiltrazioni, soprattutto nel settore degli appalti
pubblici, della criminalità organizzata, che è molto radicata in alcune
regioni del sud Italia. Esso è funzionale altresì alla tutela dei principi di
concorrenza e di trasparenza che presidiano la normativa italiana e
dell’Unione in materia di appalti pubblici.  
  
---|---  
  
28

|

Si deve necessariamente constatare che, ostacolando l’attività criminale e
distorsioni della concorrenza nel settore degli appalti pubblici, una misura
quale l’obbligo di dichiarare l’accettazione di un tale protocollo di legalità
appare idonea a rafforzare la parità di trattamento e la trasparenza
nell’aggiudicazione di appalti. Inoltre, poiché incombe su qualsiasi candidato
od offerente indistintamente, detto obbligo non viola il principio di non
discriminazione.  
  
---|---  
  
29

|

Tuttavia, conformemente al principio di proporzionalità, che costituisce un
principio generale del diritto dell’Unione, una siffatta misura non deve
eccedere quanto necessario per raggiungere l’obiettivo perseguito (v., in tal
senso, sentenza Serrantoni e Consorzio stabile edili, C‑376/08, EU:C:2009:808,
punto 33 e giurisprudenza citata).  
  
---|---  
  
30

|

Al riguardo si deve, in primo luogo, respingere l’argomento della Edilux e
della SICEF secondo il quale una dichiarazione di accettazione di determinati
impegni costituisce uno strumento inefficace per contrastare l’infiltrazione
della criminalità organizzata poiché il rispetto di tali impegni può essere
verificato solo successivamente all’aggiudicazione dell’appalto considerato.  
  
---|---  
  
31

|

Infatti, il giudice del rinvio precisa che, per essere obbligatorie, le
clausole dei protocolli di legalità devono essere previamente accettate quale
condizione di ammissione alla procedura di affidamento dell’appalto e che, se
fosse suscettibile di sanzione unicamente la loro inosservanza in fase di
esecuzione, verrebbe meno l’effetto di anticipazione massima della soglia di
tutela e di deterrenza. In tali circostanze, tenuto conto del potere
discrezionale riconosciuto agli Stati membri e ricordato al punto 26 della
presente sentenza, non si può ritenere che l’obbligo di dichiarare
l’accettazione degli impegni contenuti in un protocollo di legalità sin
dall’inizio della partecipazione a una gara per l’aggiudicazione di un appalto
ecceda quanto necessario al fine del raggiungimento degli obiettivi
perseguiti.  
  
---|---  
  
32

|

In secondo luogo, per quanto attiene al contenuto del protocollo di legalità
di cui trattasi nel procedimento principale, gli impegni in forza dei punti da
a) a d) che devono assumere i candidati o gli offerenti in sua accettazione
consistono, essenzialmente, nel comunicare lo stato di avanzamento dei lavori,
l’oggetto, l’importo e la titolarità dei contratti di subappalto e derivati
nonché le modalità di scelta dei contraenti, nel segnalare qualsiasi tentativo
di turbativa, irregolarità o distorsione nelle fasi di svolgimento della gara
d’appalto e durante l’esecuzione del contratto, nel collaborare con le forze
di polizia, denunciando ogni tentativo di estorsione, intimidazione o
condizionamento di natura criminale, nonché nell’inserire identiche clausole
nei contratti di subappalto. Tali impegni si sovrappongono alle dichiarazioni
previste nel medesimo protocollo ai punti da h) a j).  
  
---|---  
  
33

|

Per quanto riguarda una dichiarazione come quella di cui al punto g) del
protocollo di legalità di cui trattasi nel procedimento principale, secondo la
quale il partecipante dichiara che non si è accordato e non si accorderà con
altri partecipanti alla gara d’appalto per limitare od eludere la concorrenza,
essa si limita all’obiettivo di tutelare i principi di concorrenza e di
trasparenza nelle procedure di aggiudicazione di appalti pubblici.  
  
---|---  
  
34

|

Siffatti impegni e dichiarazioni vertono sul comportamento leale del candidato
o dell’offerente nei confronti dell’amministrazione aggiudicatrice di cui
trattasi nel procedimento principale e sulla collaborazione con le forze
dell’ordine. Essi non eccedono quindi quanto necessario al fine di contrastare
le infiltrazioni della criminalità organizzata nel settore degli appalti
pubblici.  
  
---|---  
  
35

|

Tuttavia, il punto e) del protocollo di legalità di cui trattasi nel
procedimento principale include una dichiarazione secondo la quale il
partecipante non si trovi in situazioni di controllo o di collegamento con
altri concorrenti.  
  
---|---  
  
36

|

Orbene, come rilevato dalla Commissione europea nelle sue osservazioni
scritte, dalla giurisprudenza della Corte deriva che l’esclusione automatica
di candidati o di offerenti che si trovino in una tale situazione con altri
candidati o offerenti eccede quanto necessario per prevenire comportamenti
collusivi e, pertanto, per garantire l’applicazione del principio della parità
di trattamento e il rispetto dell’obbligo di trasparenza. Una siffatta
esclusione automatica costituisce, infatti, una presunzione irrefragabile
d’interferenza reciproca nelle rispettive offerte, per uno stesso appalto, di
imprese legate da una situazione di controllo o di collegamento. Essa esclude
in tal modo la possibilità per tali candidati o offerenti di dimostrare
l’indipendenza delle loro offerte ed è quindi in contrasto con l’interesse
dell’Unione a che sia garantita la partecipazione più ampia possibile di
offerenti a una gara d’appalto (v., in tal senso, sentenze Assitur, C‑538/07,
EU:C:2009:317, punti da 28 a 30, nonché Serrantoni e Consorzio stabile edili,
C‑376/08, EU:C:2009:808, punti 39 e 40).  
  
---|---  
  
37

|

In detto punto e) figura altresì una dichiarazione secondo la quale il
partecipante non si sia accordato e non si accorderà con altri partecipanti
alla gara. Una siffatta dichiarazione, escludendo qualsiasi accordo tra i
partecipanti, compresi gli accordi non idonei a restringere il gioco della
concorrenza, eccede quanto necessario al fine di salvaguardare il principio di
concorrenza nell’ambito degli appalti pubblici. Per tale circostanza, una
siffatta dichiarazione si distingue da quella di cui al punto g) del
protocollo di legalità di cui trattasi nel procedimento principale.  
  
---|---  
  
38

|

Ne deriva che un obbligo per un partecipante a un appalto pubblico di
dichiarare, da un lato, l’assenza di situazioni di controllo o di collegamento
con altri concorrenti e, dall’altro, l’assenza di accordi con altri
partecipanti alla gara d’appalto, con la conseguenza che, senza una siffatta
dichiarazione, esso è automaticamente escluso da tale procedura, è contrario
al principio di proporzionalità.  
  
---|---  
  
39

|

Considerazioni simili devono altresì applicarsi per quanto riguarda la
dichiarazione di cui al punto f) del protocollo di legalità di cui trattasi
nel procedimento principale, ai sensi della quale il partecipante dichiara che
non subappalterà lavorazioni di alcun tipo ad altre imprese partecipanti alla
gara e che è consapevole che, in caso contrario, tali subappalti non saranno
autorizzati. Una tale dichiarazione, infatti, implica una presunzione
irrefragabile secondo la quale l’eventuale subappalto da parte
dell’aggiudicatario, dopo l’aggiudicazione dell’appalto, a un altro
partecipante alla stessa gara d’appalto derivi da una collusione tra le due
imprese interessate, senza lasciare loro la possibilità di dimostrare il
contrario. Così, una siffatta dichiarazione eccede quanto necessario al fine
di prevenire comportamenti collusivi.  
  
---|---  
  
40

|

Inoltre, tenuto conto dell’obiettivo di prevenire e di contrastare il fenomeno
delle infiltrazioni della criminalità organizzata, qualsiasi eventuale
pressione, esercitata sull’aggiudicatario di un appalto da parte di un’altra
impresa che abbia partecipato alla gara, allo scopo di ottenere il subappalto
per l’esecuzione di tale contratto da quest’ultima, dovrebbe essere comunicata
all’amministrazione aggiudicatrice o, se del caso, denunciata alle forze di
polizia, conformemente ai punti b), c), g), h) e i) del protocollo di legalità
di cui trattasi nel procedimento principale.  
  
---|---  
  
41

|

In considerazione di quanto precede, si deve rispondere alla prima questione
sollevata dichiarando che le norme fondamentali e i principi generali del
Trattato FUE, segnatamente i principi di parità di trattamento e di non
discriminazione nonché l’obbligo di trasparenza che ne deriva, devono essere
interpretati nel senso che essi non ostano a una disposizione di diritto
nazionale in forza della quale un’amministrazione aggiudicatrice possa
prevedere che un candidato o un offerente sia escluso automaticamente da una
procedura di gara relativa a un appalto pubblico per non aver depositato,
unitamente alla sua offerta, un’accettazione scritta degli impegni e delle
dichiarazioni contenuti in un protocollo di legalità, come quello di cui
trattasi nel procedimento principale, finalizzato a contrastare le
infiltrazioni della criminalità organizzata nel settore degli appalti
pubblici. Tuttavia, nei limiti in cui tale protocollo preveda dichiarazioni
secondo le quali il candidato o l’offerente non si trovi in situazioni di
controllo o di collegamento con altri candidati o offerenti, non si sia
accordato né si accorderà con altri partecipanti alla gara e non subappalterà
lavorazioni di alcun tipo ad altre imprese partecipanti alla medesima
procedura, l’assenza di siffatte dichiarazioni non può comportare l’esclusione
automatica del candidato o dell’offerente da detta procedura.  
  
---|---  
  
Sulle spese

42

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Decima Sezione) dichiara:  
  
---|---  
|

Le norme fondamentali e i principi generali del Trattato FUE, segnatamente i
principi di parità di trattamento e di non discriminazione nonché l’obbligo di
trasparenza che ne deriva, devono essere interpretati nel senso che essi non
ostano a una disposizione di diritto nazionale in forza della quale
un’amministrazione aggiudicatrice possa prevedere che un candidato o un
offerente sia escluso automaticamente da una procedura di gara relativa a un
appalto pubblico per non aver depositato, unitamente alla sua offerta,
un’accettazione scritta degli impegni e delle dichiarazioni contenuti in un
protocollo di legalità, come quello di cui trattasi nel procedimento
principale, finalizzato a contrastare le infiltrazioni della criminalità
organizzata nel settore degli appalti pubblici. Tuttavia, nei limiti in cui
tale protocollo preveda dichiarazioni secondo le quali il candidato o
l’offerente non si trovi in situazioni di controllo o di collegamento con
altri candidati o offerenti, non si sia accordato e non si accorderà con altri
partecipanti alla gara e non subappalterà lavorazioni di alcun tipo ad altre
imprese partecipanti alla medesima procedura, l’assenza di siffatte
dichiarazioni non può comportare l’esclusione automatica del candidato o
dell’offerente da detta procedura.  
  
---|---  
|

Firme  
  
---|---  
  
* * *

( * ) Lingua processuale: l’italiano.

  *[""]: Double quotes
  *[*]: Asterisk
  *[?]: Question mark


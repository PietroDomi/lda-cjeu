  
  
SENTENZA DELLA CORTE (Seconda Sezione)

10 febbraio 2011 (*)

«Fiscalita diretta - Libera circolazione dei capitali - Imposta sulle
successioni - Legati in favore di enti senza scopo di lucro - Rifiuto di
applicare un'aliquota ridotta quando tali enti hanno la sede operativa in uno
Stato membro diverso da quello in cui il de cuius risiedeva o lavorava
effettivamente - Restrizione − Giustificazione»

Nel procedimento C‑25/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Tribunal de premiere instance de Liege
(Belgio), con decisione 7 gennaio 2010, pervenuta in cancelleria il 15 gennaio
2010, nella causa

**Missionswerk Werner Heukelbach eV**

contro

**É tat belge,**

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. A.
Arabadjiev, U. Lohmus (relatore), A. Ó Caoimh e dalla sig.ra P. Lindh,
giudici,

avvocato generale: sig. N. Jaaskinen

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 28 ottobre
2010,

considerate le osservazioni presentate:

-        per la Missionswerk Werner Heukelbach eV, dall'avv. J. Roseleth, avocat;

-        per il governo belga, dalla sig.ra M. Jacobs e dal sig. J.‑C. Halleux, in qualita di agenti, assistiti dall'avv. E. Jacubowitz, avocat; 

-        per la Commissione europea, dai sigg. R. Lyal e J.-P. Keppenne, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 18 TFUE, 45 TFUE, 49 TFUE e 54 TFUE.

2        Tale domanda e stata presentata nell'ambito di una controversia
pendente tra la Missionswerk Werner Heukelbach eV (in prosieguo: la
«Missionswerk») e lo Stato belga in merito al rifiuto di quest'ultimo di
applicare l'aliquota ridotta delle imposte dovute su una successione disposta
in favore di tale associazione.

  **Contesto normativo**

  _La normativa dell 'Unione_

3        Ai sensi dell'art. 1 della direttiva del Consiglio 24 giugno 1988,
88/361/CEE, per l'attuazione dell'articolo 67 del Trattato [articolo abrogato
dal Trattato di Amsterdam] (GU L 178, pag. 5):

«1.      Gli Stati membri sopprimono le restrizioni ai movimenti di capitali
effettuati tra le persone residenti negli Stati membri, fatte salve le
disposizioni che seguono. Per facilitare l'applicazione della presente
direttiva i movimenti di capitali sono classificati in base alla nomenclatura
riportata nell'allegato I.

2.      I trasferimenti relativi ai movimenti di capitali si effettuano a condizioni di cambio uguali a quelle praticate per i pagamenti relativi alle transazioni correnti». 

4        Tra i movimenti di capitali elencati all'allegato I della direttiva
88/361 figurano, nella sezione XI, i «Movimenti di capitali a carattere
personale», che comprendono le successioni e i legati.

  _La normativa nazionale_

5        L'art. 59, punto 2, del code des droits de succession (codice delle
imposte di successione) introdotto con regio decreto 31 marzo 1936, n. 308 (
_Moniteur belge_ del 7 aprile 1936, pag. 2403), convertito con legge 4 maggio
1936 ( _Moniteur belge_ del 7 maggio 1936, pag. 3426; in prosieguo: il
«codice»), dispone che le imposte di successione e sui trasferimenti mortis
causa sono ridotte «al 7% per i legati fatti alle associazioni senza scopo di
lucro, alle societa mutualistiche o alle unioni nazionali di societa
mutualistiche, alle associazioni professionali e alle associazioni
internazionali senza scopo di lucro, alle fondazioni private e alle fondazioni
di pubblica utilita».

6        Ai sensi dell'art. 60, n. 1, del codice, come modificato dal decreto
programmatico del governo vallone 18 dicembre 2003, recante varie misure in
materia di tributi regionali, tesoreria e debito, di organizzazione dei
mercati dell'energia, di ambiente, di agricoltura, di autorita locali e
subordinate, di patrimonio e di edilizia e della Funzione pubblica ( _Moniteur
belge_ del 6 febbraio 2004, pag. 7196), l'aliquota ridotta prevista all'art.
59, punto 2, del citato codice e applicabile soltanto agli enti e alle
istituzioni che rispondano ai seguenti requisiti:

«a.       l'ente o l'istituzione deve avere una sede operativa:

-        in Belgio, oppure

-        nello Stato membro della Comunita europea in cui il de cuius risiedeva effettivamente o lavorava alla data del decesso, o in cui ha effettivamente risieduto o lavorato in precedenza; 

b.       alla data di apertura della successione, l'ente o l'istituzione deve
perseguire nella suddetta sede, in via principale e in modo disinteressato,
obiettivi di natura ambientale, filantropica, filosofica, religiosa,
scientifica, artistica, pedagogica, culturale, sportiva, politica, sindacale,
professionale, umanitaria, patriottica o civica, di istruzione, di assistenza
alle persone o agli animali, di assistenza sociale e di affiancamento alle
persone;

c.       l'ente o l'istituzione deve avere la sede sociale, l'amministrazione
centrale o il centro di attivita principale nel territorio dell'Unione
europea».

  **Causa principale e questione pregiudiziale**

7        La Missionswerk e un'associazione religiosa con sede statutaria in
Germania. Con testamento olografo del 5 novembre 2003 tale associazione e
stata designata quale legataria universale della sig.ra Renardie, cittadina
belga. La testatrice, da sempre residente in Belgio, e deceduta a Malmedy
(Belgio) il 12 giugno 2004.

8        Il 14 giugno 2005 la Missionswerk ha depositato una dichiarazione di
successione a nome della defunta presso l'Administration de l'enregistrement
et des domaines de Malmedy (Ufficio del registro e del demanio di Malmedy; in
prosieguo: l'«amministrazione») e, successivamente, ha pagato le imposte di
successione pretese da tale amministrazione, calcolate in base all'aliquota
marginale dell'80%, per un importo di EUR 60 038,51.

9        Con lettera del 1° dicembre 2005 la Missionswerk ha chiesto
all'amministrazione di beneficiare dell'aliquota ridotta delle imposte di
successione prevista all'art. 59, punto 2, del codice. La domanda e stata
respinta in quanto tale associazione non soddisfaceva i requisiti di cui
dall'art. 60, n. 1, del suddetto codice.

10      Il 7 agosto 2006 la Missionswerk ha chiesto all'amministrazione il
rimborso della differenza tra l'importo delle imposte risultante
dall'applicazione dell'aliquota marginale e quello risultante
dall'applicazione dell'aliquota ridotta. La suddetta amministrazione ha
respinto la sua domanda adducendo che non era sufficientemente dimostrato che
la sig.ra Renardie avesse risieduto o lavorato in Germania.

11      Nel suo ricorso proposto dinanzi al giudice nazionale, la Missionswerk
chiede il rimborso delle imposte di successione il cui importo eccede quello
risultante dall'applicazione dell'aliquota ridotta di cui rivendica il
beneficio. Tale associazione sostiene che gli artt. 59, punto 2, e 60, n. 1,
del codice determinano una discriminazione a danno dei residenti della Regione
vallona che trasmettono per legato i propri beni a favore di associazioni
ovvero di enti caritativi con sede negli Stati membri dell'Unione in cui essi
non abbiano mai risieduto ne lavorato.

12      Cio premesso, il Tribunal de premiere instance de Liege (Tribunale di
primo grado di Liegi) ha deciso di sospendere la decisione e di sottoporre
alla Corte la seguente questione pregiudiziale:

«Se gli artt. 18 [TFUE], 45 [TFUE], 49 [TFUE] e 54 [TFUE] debbano essere
interpretati nel senso che vietano al legislatore di uno Stato membro di
adottare o mantenere una norma che riserva il beneficio di un'aliquota di
imposta ridotta pari al 7% alle associazioni senza scopo di lucro, alle
societa mutualistiche o alle unioni nazionali di societa mutualistiche, alle
unioni professionali e alle associazioni internazionali senza scopo di lucro,
alle fondazioni private e alle fondazioni di utilita pubblica, stabilite in
uno Stato membro in cui il de cuius - residente vallone - risiedeva
effettivamente o lavorava alla data del decesso, o ha effettivamente risieduto
o lavorato in precedenza».

  **Sulla questione pregiudiziale**

  _Sull 'individuazione delle pertinenti disposizioni del diritto dell'Unione_

13      Il giudice del rinvio ha sollevato la propria questione pregiudiziale
con riferimento agli artt. 18 TFUE, 45 TFUE, 49 TFUE e 54 TFUE. Tuttavia, la
Commissione europea ritiene che la fattispecie della causa principale rientri
nell'ambito della libera circolazione dei capitali.

14      A tal riguardo, occorre anzitutto constatare che, trattandosi di una
questione che riguarda la compatibilita con il diritto dell'Unione di
disposizioni nazionali relative alle imposte di successione, ne la libera
circolazione dei lavoratori (art. 45 TFUE) ne la liberta di stabilimento
(artt. 49 TFUE e 54 TFUE) sono rilevanti.

15      Per quanto riguarda poi la libera circolazione dei capitali, occorre
ricordare che, in assenza di definizione, nel Trattato FUE, della nozione di
«movimenti di capitali», la Corte ha riconosciuto un valore indicativo alla
nomenclatura allegata alla direttiva 88/361, anche se quest'ultima e stata
adottata sulla base degli artt. 69 e 70, n. 1, del Trattato CEE (gli artt.
67‑73 del Trattato CEE sono stati sostituiti dagli artt. 73 B ‑ 73 G del
Trattato CE, a loro volta divenuti artt. 56 CE ‑ 60 CE), fermo restando che,
conformemente alla sua introduzione, l'elenco che essa contiene non presenta
un carattere esaustivo (v. sentenze 23 febbraio 2006, causa C‑513/03, van
Hilten-van der Heijden, Racc. pag. I‑1957, punto 39; 14 settembre 2006, causa
C‑386/04, Centro di Musicologia Walter Stauffer, Racc. pag. I‑8203, punto 22;
11 settembre 2008, causa C‑11/07, Eckelkamp e a., Racc. pag. I‑6845, punto 38;
11 settembre 2008, causa C‑43/07, Arens‑Sikken, Racc. pag. I‑6887, punto 29, e
22 aprile 2010, causa C‑510/08, Mattner, Racc. pag. I-3047, punto 19).

16      A tale riguardo la Corte, rammentando in particolare che le
successioni, consistenti in una trasmissione a una o piu persone del
patrimonio lasciato da una persona deceduta, ricadono nell'ambito di
applicazione della sezione XI dell'allegato I della direttiva 88/361,
intitolato «Movimenti di capitali a carattere personale», ha dichiarato che le
successioni costituiscono movimenti di capitali ai sensi dell'art. 63 TFUE, ad
eccezione dei casi in cui gli elementi che le costituiscono si trovino
all'interno di un solo Stato membro (v., in tal senso, sentenza Eckelkamp e
a., cit., punto 39 e giurisprudenza ivi citata). Orbene, un caso come quello
di specie, nel quale una persona residente in Belgio ha effettuato un legato a
favore di un ente senza scopo di lucro con sede statutaria in Germania, non
costituisce affatto una situazione puramente interna.

17      Ne consegue che ad una fattispecie come quella oggetto della causa
principale si applicano le disposizioni del Trattato FUE relative alla libera
circolazione dei capitali.

18      Infine, per quanto riguarda la pertinenza del riferimento contenuto
nella questione pregiudiziale all'art. 18 TFUE, che sancisce il principio
generale del divieto di ogni discriminazione fondata sulla nazionalita, va
ricordato che tale disposizione tende ad applicarsi autonomamente solo nelle
situazioni disciplinate dal diritto dell'Unione per le quali il Trattato FUE
non stabilisca regole specifiche di non discriminazione (sentenze 21 gennaio
2010, causa C‑311/08, SGI, Racc. pag. I‑487, punto 31 e giurisprudenza ivi
citata, nonche 26 ottobre 2010, causa C‑97/09, Schmelz, non ancora pubblicata
nella Raccolta, punto 44).

19      Giacche sono applicabili le disposizioni relative alla libera
circolazione dei capitali e poiche queste ultime prevedono regole specifiche
di non discriminazione, l'art. 18 TFUE non e applicabile.

20      Occorre pertanto considerare che, con la sua questione, il giudice del
rinvio chiede, in sostanza, se l'art. 63 TFUE debba essere interpretato nel
senso che esso osta a una normativa di uno Stato membro che riserva la
possibilita di beneficiare dell'aliquota ridotta delle imposte di successione
agli enti senza scopo di lucro che abbiano la sede operativa in tale Stato
membro ovvero in quello nel quale il de cuius risiedeva effettivamente o
lavorava alla data del decesso, o in cui ha effettivamente risieduto o
lavorato in precedenza.

  _Sull 'esistenza di una restrizione alla libera circolazione dei capitali_

21      L'art. 63, n. 1, TFUE vieta in maniera generale le restrizioni ai
movimenti di capitali tra gli Stati membri.

22      Emerge da una giurisprudenza consolidata che le misure vietate
dall'art. 63, n. 1, TFUE, in quanto restrizioni dei movimenti di capitali,
comprendono, in caso di successioni, quelle che hanno l'effetto di diminuire
il valore della successione di un residente di uno Stato membro diverso da
quello in cui sono ubicati i beni di cui trattasi e che effettua la tassazione
sulla successione dei detti beni (sentenza van Hilten-van der Heijden, cit.,
punto 44 e giurisprudenza ivi citata).

23      Nel caso di specie, la normativa nazionale oggetto della causa
principale riserva la possibilita di beneficiare dell'aliquota ridotta delle
imposte di successione agli enti senza scopo di lucro che hanno la sede
operativa in Belgio o nello Stato membro nel quale il de cuius risiedeva
effettivamente o lavorava alla data del decesso, o in cui ha effettivamente
risieduto o lavorato in precedenza.

24      Tale normativa comporta quindi che una successione sia soggetta a
imposte piu gravose quando sia disposta a favore di un ente senza scopo di
lucro con sede operativa in uno Stato membro nel quale il de cuius non abbia
effettivamente risieduto o lavorato e, di conseguenza, ha l'effetto di
restringere i movimenti di capitali diminuendo il valore della successione
(v., per analogia, sentenza Eckelkamp e a., cit., punto 45).

25      Inoltre, come ha osservato la Commissione, l'applicazione di
un'aliquota d'imposta piu elevata a taluni movimenti di capitali
transfrontalieri rispetto a quella applicata ai movimenti all'interno del
Belgio e tale da scoraggiare tali movimenti di capitali transfrontalieri,
dissuadendo i residenti belgi dal designare quali legatari soggetti stabiliti
in Stati membri nei quali essi non abbiano effettivamente risieduto o lavorato
(v., in tal senso, sentenza 27 gennaio 2009, causa C‑318/07, Persche, Racc.
pag. I‑359, punto 38).

26      Una tale normativa nazionale costituisce dunque una restrizione alla
libera circolazione dei capitali, ai sensi dell'art. 63, n. 1, TFUE.

  _Sulla giustificazione della restrizione alla libera circolazione dei
capitali_

27      Secondo il governo belga, la differenza di trattamento risultante
dalla normativa della Regione vallona oggetto della causa principale e
giustificata, giacche, rispetto all'obiettivo perseguito dalla normativa
belga, gli enti senza scopo di lucro, quale quello di cui alla causa
principale, non si trovano in una situazione oggettivamente paragonabile a
quella degli enti la cui sede operativa e ubicata in Belgio. Gli Stati membri
avrebbero il diritto, da un lato, di pretendere l'esistenza di un nesso
sufficientemente stretto tra gli enti senza scopo di lucro e le attivita che
essi esercitano ai fini della concessione di determinati agevolazioni fiscali
e, dall'altro, di decidere quali interessi della collettivita essi vogliano
promuovere concedendo vantaggi fiscali a tali enti. Nel caso di specie, la
collettivita belga trarrebbe un vantaggio dalla citata normativa.

28      A tal riguardo occorre ricordare che, conformemente all'art. 65, nn.
1, lett. a), e 3, TFUE, l'art. 63 TFUE non pregiudica il diritto degli Stati
membri di applicare le pertinenti disposizioni della loro legislazione
tributaria in cui si opera una distinzione tra i contribuenti che non si
trovano nella medesima situazione per quanto riguarda il loro luogo di
residenza o il luogo di collocamento del loro capitale, a condizione che tali
disposizioni non costituiscano un mezzo di discriminazione arbitraria, ne una
restrizione dissimulata alla libera circolazione dei capitali e dei pagamenti
come definita al suddetto art. 63\.

29      Dalla giurisprudenza emerge che, perche una normativa fiscale
nazionale possa essere considerata compatibile con le disposizioni del
Trattato FUE relative alla libera circolazione dei capitali, occorre che la
differenza di trattamento riguardi situazioni che non siano oggettivamente
paragonabili o sia giustificata da motivi imperativi di interesse generale (v.
sentenze 6 giugno 2000, causa C‑35/98, Verkooijen, Racc. pag. I‑4071, punto
43; 7 settembre 2004, causa C‑319/02, Manninen, Racc. pag. I‑7477, punto 29; 8
settembre 2005, causa C‑512/03, Blanckaert, Racc. pag. I‑7685, punto 42, e 17
settembre 2009, causa C‑182/08, Glaxo Wellcome, Racc. pag. I‑8591, punto 68).

30      La Corte ha gia avuto modo di dichiarare che, pur essendo legittimo
che uno Stato membro pretenda, ai fini della concessione di determinate
agevolazioni fiscali, l'esistenza di un nesso sufficientemente stretto tra gli
enti che esso ritiene perseguano alcuni dei suoi obiettivi di interesse
generale e le attivita che essi esercitano (v., in tal senso, sentenza Centro
di Musicologia Walter Stauffer, cit., punto 37), esso non puo, tuttavia,
circoscrivere tale beneficio ai soli enti stabiliti sul proprio territorio le
cui attivita siano idonee a sollevarlo da parte delle proprie responsabilita
(sentenza Persche, cit., punto 44).

31      In particolare, la possibilita per uno Stato membro di essere
sollevato da parte delle proprie responsabilita non gli consente di introdurre
una differenza di trattamento tra gli enti riconosciuti di interesse generale
nazionali e quelli stabiliti in un altro Stato membro per il fatto che i
legati eseguiti a favore di questi ultimi enti, quand'anche le attivita degli
stessi perseguano gli stessi obiettivi della normativa del primo Stato membro,
non possono condurre ad una compensazione di bilancio. Da una giurisprudenza
costante emerge, infatti, che l'esigenza di prevenire la contrazione del
gettito fiscale non rientra tra gli obiettivi enunciati all'art. 65 TFUE ne
tra i motivi imperativi di interesse generale idonei a giustificare una
restrizione ad una liberta sancita dal Trattato FUE (sentenza Persche, cit.,
punto 46).

32      La Corte ha altresi dichiarato che, qualora un ente riconosciuto di
interesse generale in uno Stato membro integri le condizioni stabilite a
questo stesso scopo dalla normativa di un altro Stato membro ed abbia come
obiettivo la promozione di interessi della collettivita identici, si da poter
essere riconosciuto di interesse generale in questo secondo Stato, cosa che
spetta alle autorita nazionali del medesimo, giudici compresi, verificare, le
autorita di detto Stato non possono negare a tale ente il diritto alla parita
di trattamento per il solo fatto che esso non ha sede sul territorio di tale
Stato membro (sentenza Persche, cit., punto 49).

33      Infatti, un ente stabilito in uno Stato membro che soddisfi i
requisiti imposti da un altro Stato membro per beneficiare di agevolazioni
fiscali si trova, in ordine alla concessione da parte di quest'ultimo Stato di
agevolazioni fiscali volte a promuovere le attivita di interesse generale in
questione, in una situazione paragonabile a quella degli enti riconosciuti di
interesse generale stabiliti in quest'ultimo Stato membro (sentenza Persche,
cit., punto 50).

34      Nel caso di specie, si deve constatare che la normativa della Regione
vallona di cui trattasi nella causa principale assume come criterio il luogo
della sede operativa dell'ente senza scopo di lucro, sede che deve essere
ubicata in Belgio oppure in uno Stato membro nel quale il de cuius ha
risieduto o lavorava, per stabilire se occorra applicare un'aliquota ridotta
delle imposte di successione. Cio premesso, come risulta dalla giurisprudenza
citata ai precedenti punti 31-33, qualora l'ente riconosciuto di interesse
generale in questione soddisfi i requisiti, diversi da quello relativo al
luogo della sede operativa, imposti dalla normativa vallona al fine di
beneficiare di agevolazioni fiscali in materia di imposte di successione, cosa
che spetta al giudice del rinvio verificare, le autorita di detto Stato membro
non possono negare a tale ente il diritto alla parita di trattamento per il
fatto che esso non ha sede operativa sul territorio di tale Stato membro ne
nello Stato membro nel quale il de cuius ha lavorato o risieduto.

35      In ogni caso, occorre considerare che la normativa belga di cui
trattasi nella causa principale non consente di raggiungere l'obiettivo
perseguito, consistente nel privilegiare dal punto di vista fiscale soltanto
gli enti le cui attivita vadano a beneficio della collettivita belga.

36      Infatti, la suddetta normativa, assumendo come criterio il luogo della
sede operativa dell'ente in questione al fine di stabilire l'esistenza di un
nesso stretto con la collettivita belga, porta non solo a trattare in modo
diverso gli enti la cui sede sia sul territorio belga e quelli che non
soddisfano tale criterio pur avendo un nesso stretto con tale collettivita, ma
anche a trattare in modo analogo gli enti aventi sede operativa in Belgio,
indipendentemente dal fatto che essi abbiano dimostrato di avere un nesso
stretto con la suddetta collettivita.

37      Alla luce di tutte le considerazioni sin qui svolte risulta che la
questione sollevata va risolta dichiarando che l'art. 63 TFUE osta alla
normativa di uno Stato membro che riservi la possibilita di beneficiare
dell'aliquota ridotta delle imposte di successione agli enti senza scopo di
lucro che abbiano la sede operativa in tale Stato membro o nello Stato membro
nel quale il de cuius risiedeva effettivamente o lavorava alla data del
decesso, oppure in cui ha effettivamente risieduto o lavorato in precedenza.

  **Sulle spese**

38      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**L 'art. 63 TFUE osta alla normativa di uno Stato membro che riservi la
possibilita di beneficiare dell'aliquota ridotta delle imposte di successione
agli enti senza scopo di lucro che abbiano la sede operativa in tale Stato
membro o nello Stato membro nel quale il de cuius risiedeva effettivamente o
lavorava alla data del decesso, oppure in cui ha effettivamente risieduto o
lavorato in precedenza.**

Firme

* * *

* Lingua processuale: il francese. 


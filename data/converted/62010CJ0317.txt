

**Causa C ‑317/10 P**

**Union Investment Privatfonds GmbH**

**contro**

**UniCredito Italiano SpA**

«Impugnazione -- Marchio comunitario -- Regolamento (CE) n. 40/94 -- Art. 8,
n. 1, lett. b) -- Marchi denominativi UNIWEB e UniCredit Wealth Management --
Opposizione del titolare dei marchi denominativi nazionali UNIFONDS e UNIRAK
nonche del marchio figurativo nazionale UNIZINS -- Valutazione del rischio di
confusione -- Rischio di associazione -- Serie o famiglia di marchi»

Massime della sentenza

1.         _Impugnazione -- Motivi d'impugnazione -- Errore di diritto -- Omessa presa in considerazione di tutti i fattori pertinenti per la valutazione del rischio di confusione ai sensi dell'art. 8, n. 1, lett. b), del regolamento n. 40/94 -- Snaturamento del contenuto di un atto_

_(Art.  256 TFUE; Statuto della Corte di giustizia, art. 58, primo comma)_

2.         _Marchio comunitario -- Definizione e acquisizione del marchio comunitario -- Impedimenti relativi alla registrazione -- Opposizione da parte del titolare di un marchio anteriore identico o simile registrato per prodotti o servizi identici o simili -- Rischio di confusione con il marchio anteriore -- Rischio di associazione -- Marchi anteriori aventi caratteristiche tali da poter essere considerati far parte di una medesima «serie» o «famiglia» -- Presupposti_

_[Regolamento del Consiglio n.  40/94, art. 8, n. 1, lett. b)]_

1.        L'esistenza di un rischio di confusione per il pubblico, ai sensi dell'art. 8, n. 1, lett. b), del regolamento n. 40/94 sul marchio comunitario, deve essere oggetto di valutazione globale, prendendo in considerazione tutti i fattori pertinenti del caso di specie. Sebbene la valutazione di questi fattori sia una questione di fatto che esula dal controllo della Corte, omettere di prendere in considerazione tutti questi fattori costituisce, per contro, un errore di diritto e, in quanto tale, detta omissione puo essere fatta valere dinanzi alla Corte nell'ambito di un'impugnazione. Lo stesso vale per l'addebito secondo cui il Tribunale avrebbe snaturato l'analisi effettuata dalla commissione di ricorso, in quanto anche lo snaturamento del contenuto di un atto costituisce un errore di diritto. 

(v. punti 45-46)

2.        Costituisce un rischio di confusione ai sensi dell'art. 8, n. 1, lett. b), del regolamento n. 40/94 sul marchio comunitario il rischio che il pubblico possa ritenere che i prodotti o servizi in questione provengano dalla medesima impresa o, eventualmente, da imprese economicamente collegate. 

Nell'ipotesi in cui l'opposizione si fondi sull'esistenza di piu marchi che
presentano caratteristiche comuni che permettono di considerarli parte di una
medesima famiglia o serie di marchi, occorre, al fine di valutare l'esistenza
di un rischio di confusione, tener conto della circostanza che, in presenza di
una famiglia o serie di marchi, un rischio del genere e la conseguenza del
fatto che il consumatore puo ingannarsi circa la provenienza o l'origine dei
prodotti o servizi contrassegnati dal marchio di cui e chiesta la
registrazione e ritenere, erroneamente, che questo appartenga a tale famiglia
o serie di marchi.

(v. punti 53-54)

  
  
  
  
  
  

SENTENZA DELLA CORTE (Quarta Sezione)

16 giugno 2011 (*)

«Impugnazione - Marchio comunitario - Regolamento (CE) n. 40/94 - Art. 8, n.
1, lett. b) - Marchi denominativi UNIWEB e UniCredit Wealth Management -
Opposizione del titolare dei marchi denominativi nazionali UNIFONDS e UNIRAK
nonche del marchio figurativo nazionale UNIZINS - Valutazione del rischio di
confusione - Rischio di associazione - Serie o famiglia di marchi»

Nel procedimento C‑317/10 P,

avente ad oggetto l'impugnazione, ai sensi dell'art. 56 dello Statuto della
Corte di giustizia dell'Unione europea, proposta il 1° luglio 2010,

**Union Investment Privatfonds GmbH** , con sede in Francoforte sul Meno
(Germania), rappresentata dagli avv.ti J. Zindel e C. Schmid, Rechtsanwalte,

ricorrente,

procedimento in cui le altre parti sono:

**UniCredito Italiano SpA** , con sede in Genova, rappresentata dall'avv. G.
Floridia,

ricorrente in primo grado,

**Ufficio per l 'armonizzazione nel mercato interno (marchi, disegni e
modelli) (UAMI),** rappresentato dal sig. P. Bullock, in qualita di agente,

convenuto in primo grado,

LA CORTE (Quarta Sezione),

composta dal sig. J.-C. Bonichot, presidente di sezione, dal sig. L. Bay
Larsen, dalle sig.re C. Toader, A. Prechal e dal sig. E. Jarašiūnas
(relatore), giudici,

avvocato generale: sig.ra J. Kokott

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza del 17 marzo
2011,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con la sua impugnazione, la Union Investment Privatfonds GmbH chiede
l'annullamento della sentenza del Tribunale dell'Unione europea 27 aprile
2010, cause riunite T‑303/06 e T‑337/06, UniCredito Italiano/UAMI - Union
Investment Privatfonds (UNIWEB) (in prosieguo: la «sentenza impugnata»), con
la quale quest'ultimo, da un lato, ha annullato due decisioni della seconda
commissione di ricorso dell'Ufficio per l'armonizzazione nel mercato interno
(marchi, disegni e modelli) (UAMI) 5 settembre 2006 (procedimenti riuniti R
196/2005-2 e R 211/2005-2) e 25 settembre 2006 (procedimenti riuniti R
456/2005-2 e R 502/2005-2) (in prosieguo: le «decisioni controverse»), nella
parte in cui queste ultime avevano accolto le opposizioni della ricorrente
alla registrazione da parte della UniCredito Italiano SpA (in prosieguo: la
«UniCredito»), in quanto marchi comunitari, dei segni denominativi «UNIWEB» e
«UniCredit Wealth Management» per taluni servizi e, dall'altro, ha respinto le
domande della ricorrente dirette all'annullamento di dette decisioni per
quanto riguarda i servizi attinenti agli affari immobiliari.

  **Contesto normativo**

2        Il regolamento (CE) del Consiglio 20 dicembre 1993, n. 40/94, sul
marchio comunitario (GU 1994, L 11, pag. 1), e stato abrogato e sostituito dal
regolamento (CE) del Consiglio 26 febbraio 2009, n. 207, sul marchio
comunitario (GU L 78, pag. 1), entrato in vigore il 13 aprile 2009.
Cionondimeno, tenuto conto della data cui risalgono i fatti contestati dinanzi
al Tribunale, alla presente controversia continua ad applicarsi il regolamento
n. 40/94.

3        L'art. 8, n. 1, lett. b), del regolamento n. 40/94 cosi dispone:

«In seguito all'opposizione del titolare di un marchio anteriore il marchio
richiesto e escluso dalla registrazione:

(…)

b)      se a causa dell'identita o della somiglianza di detto marchio col
marchio anteriore e dell'identita o somiglianza dei prodotti o servizi per i
quali i due marchi sono stati richiesti, sussiste un rischio di confusione per
il pubblico del territorio nel quale il marchio anteriore e tutelato; il
rischio di confusione comprende il rischio di associazione con il marchio
anteriore».

  **Fatti**

4        Il 29 maggio e il 7 agosto 2001 la UniCredito ha presentato all'UAMI
una domanda di registrazione, in quanto marchi comunitari, dei segni
denominativi «UNIWEB» e «UniCredit Wealth Management» per designare
determinati servizi rientranti nella classe 36 ai sensi dell'Accordo di Nizza
15 giugno 1957, relativo alla classificazione internazionale dei prodotti e
dei servizi ai fini della registrazione dei marchi, come riveduto e modificato
(in prosieguo: l'«Accordo di Nizza»), corrispondenti alla seguente
descrizione:

-        «Affari bancari; affari finanziari; affari monetari; assicurazioni; affari immobiliari; informazioni e consulenza in materia finanziaria ed assicurativa; servizi di carte di credito/debito; servizi bancari e finanziari via Internet», per il marchio denominativo UNIWEB; 

-        «Affari bancari; affari finanziari; affari monetari; assicurazioni; affari immobiliari; informazioni finanziarie», per il marchio denominativo UniCredit Wealth Management. 

5        Il 6 marzo e il 21 giugno 2002 la ricorrente, sul fondamento
dell'art. 8, n. 1, lett. b), del regolamento n. 40/94, ha proposto opposizione
alla registrazione di detti marchi per i servizi summenzionati.

6        Le due opposizioni erano basate sui marchi tedeschi denominativi
UNIFONDS e UNIRAK, depositati il 2 aprile 1979 e registrati il 17 ottobre
successivo, nonche sul marchio tedesco figurativo, depositato il 6 marzo 1992
e registrato il 10 luglio dello stesso anno, avente ad oggetto, al pari dei
primi due, servizi di «collocamento di fondi» rientranti nella classe 36 e qui
di seguito riprodotto:

7        Con decisioni 17 dicembre 2004 e 28 febbraio 2005, la divisione di
opposizione dell'UAMI ha accolto le opposizioni per i servizi cui esse si
riferivano, ad eccezione degli «affari immobiliari».

8        In entrambi i casi, la divisione di opposizione ha ritenuto, in
sostanza, che la ricorrente avesse dimostrato sia l'uso effettivo dei marchi
anteriori sia di essere titolare di marchi aventi tutti il prefisso «UNI» e
costitutivi di una serie o famiglia di marchi. Essa ha concluso nel senso
dell'esistenza di un rischio di confusione, che include il rischio di
associazione, tra i marchi di cui si chiedeva la registrazione e i marchi
anteriori, salvo con riguardo agli «affari immobiliari», in merito ai quali ha
ritenuto che detti servizi e quelli oggetto delle registrazioni anteriori non
fossero simili.

9        Il 17 febbraio e il 21 aprile 2005 la UniCredito ha proposto ricorso
avverso tali decisioni della divisione di opposizione dell'UAMI; la ricorrente
ha a sua volta proposto ricorso l'11 febbraio e il 28 aprile 2005.

10      Con le decisioni controverse, la seconda commissione di ricorso
dell'UAMI ha respinto detti ricorsi. Essa, condividendo l'analisi della
divisione d'opposizione, ha considerato, in particolare, che, per ciascuna
delle due decisioni, la ricorrente aveva fornito la prova dell'uso effettivo
dei marchi come costitutivi di una serie di marchi nonche la prova che il
marchio di cui si chiedeva la registrazione presentava caratteristiche tali da
renderlo riconducibile alla serie stessa, in modo da indurre il pubblico di
riferimento ad associare detto prefisso alla ricorrente nei casi di utilizzo
in relazione a fondi di investimento.

  **Il ricorso dinanzi al Tribunale e la sentenza impugnata**

11      Con atti introduttivi depositati nella cancelleria del Tribunale il 6
e il 28 novembre 2006, la UniCredito ha proposto ricorsi diretti
all'annullamento delle decisioni controverse. Essa, nel corso dell'udienza
dinanzi al Tribunale, ha precisato che i suoi ricorsi riguardavano soltanto
l'annullamento parziale di queste ultime, nella parte in cui esse hanno
accolto le opposizioni proposte contro la registrazione in quanto marchi
comunitari dei segni denominativi «UNIWEB» e «UniCredit Wealth Management»,
per quanto concerne i servizi della classe 36 ai sensi dell'Accordo di Nizza
diversi dagli affari immobiliari.

12      Nelle due cause, l'odierna ricorrente ha concluso per il rigetto dei
ricorsi in primo grado nonche per l'annullamento parziale delle decisioni
controverse, chiedendo l'accoglimento integrale delle sue opposizioni alla
registrazione dei marchi UNIWEB e UniCredit Wealth Management, vale a dire
anche riguardo agli affari immobiliari.

13      L'UAMI ha concluso per il rigetto dei ricorsi.

14      Con la sentenza impugnata, il Tribunale ha:

-        riunito le due cause ai fini della sentenza;

-        annullato la decisione della seconda commissione di ricorso dell'UAMI 5 settembre 2006, nella parte in cui respinge il ricorso della UniCredito accogliendo le opposizioni alla registrazione del marchio UNIWEB, per quanto riguarda gli «affari bancari, affari finanziari, affari monetari, assicurazioni, informazioni e consulenza in materia finanziaria ed assicurativa, servizi di carte di credito/debito, servizi bancari e finanziari via Internet», compresi nella classe 36 ai sensi dell'Accordo di Nizza; 

-        annullato la decisione della seconda commissione di ricorso dell'UAMI 25 settembre 2006, nella parte in cui respinge il ricorso della UniCredito accogliendo le opposizioni alla registrazione del marchio UniCredit Wealth Management, per quanto riguarda gli «affari bancari, affari finanziari, affari monetari, assicurazioni e informazioni finanziarie», compresi nella classe 36 ai sensi di detto Accordo; 

-        respinto le domande della ricorrente;

-        condannato ciascuna delle parti a sopportare le proprie spese.

15      Nel decidere in tal senso, il Tribunale ha accolto il motivo unico
dedotto dalla UniCredito, relativo alla violazione dell'art. 8, n. 1, lett.
b), del regolamento n. 40/94.

16      Il Tribunale, richiamandosi, ai punti 33, 34 e 37-40 della sentenza
impugnata, alla sentenza 23 febbraio 2006, causa T‑194/03, Il Ponte
Finanziaria/UAMI - Marine Enterprise Projects (BAINBRIDGE) (Racc. pag. II‑445;
in prosieguo: la «sentenza BAINBRIDGE»), ha affermato, al punto 41 della
sentenza impugnata, che, nel caso di specie, l'UAMI non aveva proceduto ad un
esame approfondito del requisito del collegamento dei marchi di cui si
chiedeva la registrazione alla serie invocata, in quanto la commissione di
ricorso si era limitata a sottolineare che ciascuno dei marchi era formato
dalla combinazione di due elementi, vale a dire dall'elemento comune «UNI» e
da espressioni differenti, rispettivamente «web» e «credit wealth management»,
prive di carattere distintivo in relazione ai servizi designati da detti
marchi.

17      Al punto 42 della sentenza impugnata, esso ha ritenuto che ne il
potere distintivo del prefisso «UNI» ne gli altri aspetti del raffronto tra i
marchi di cui trattasi consentissero di concludere nel senso dell'esistenza di
un rischio di confusione. Riguardo al potere distintivo di questo prefisso, il
Tribunale, al punto 43 della stessa sentenza, ha affermato che un prefisso
siffatto, sul piano intrinseco, non aveva la capacita di provocare di per se
solo l'associazione dei marchi di cui si chiedeva la registrazione alla serie
invocata. Inoltre, al punto 44 della medesima sentenza, esso ha considerato
che l'uso effettivo di marchi seriali nel settore finanziario e la regolare
pubblicazione di informazioni sui corsi dei fondi di investimento in ordine
alfabetico non erano idonei a dimostrare la capacita del prefisso «UNI» di
indicare, di per se solo, la provenienza dei fondi.

18      In tale contesto, al punto 45 della sentenza impugnata, il Tribunale
ha rilevato che gli articoli di giornale prodotti nel corso dell'opposizione
menzionavano l'esistenza di fondi contenenti il prefisso «UNI» che non
appartenevano alla ricorrente. Esso ha ritenuto che, anche se, al riguardo, la
commissione di ricorso aveva giustamente constatato che «nel caso dei fondi i
cui nomi iniziano per "united" (…) e "universal" (…) si tratta di un termine
indivisibile le cui prime lettere, "uni", costituiscono parte integrante della
struttura della parola», non fosse tuttavia scontato che lo stesso valesse per
i marchi che iniziano con «unico», poiche tale termine non e necessariamente
associato dal pubblico di riferimento in Germania alla parola italiana
«unico», ma puo essere inteso anche come un'abbreviazione senza significato.

19      Inoltre, al punto 46 della sentenza impugnata, il Tribunale ha
osservato che negli articoli di giornale prodotti dalla ricorrente, il nome
della societa di gestione compare in cima all'elenco dei fondi da essa
gestiti, cosicche e difficilmente concepibile che il pubblico interessato,
avente una capacita di attenzione relativamente elevata, possa credere che i
fondi designati dai marchi richiesti siano gestiti da una societa diversa da
quella il cui nome figura in cima al gruppo di cui essi fanno parte.

20      Riguardo agli altri aspetti del confronto, il Tribunale, al punto 47
della sentenza impugnata, ha constatato che la ricorrente, oltre al prefisso
comune «UNI», non aveva dimostrato la sussistenza di ulteriori somiglianze tra
i marchi in esame e che tra di essi, per contro, esisteva una differenza
semantica, poiche i termini accostati al prefisso «UNI» erano espressi in
inglese nei marchi UNIWEB e UniCredit Wealth Management e in tedesco nei
marchi anteriori invocati.

21      Il Tribunale, al punto 48 della sentenza impugnata, ne ha tratto la
conclusione che, nonostante l'uso effettivo dei marchi anteriori e la presenza
di detto prefisso comune, gli elementi di prova forniti all'UAMI non erano
tali da dimostrare la capacita di tale prefisso, di per se solo o unitamente
ad altri fattori, di indurre ad associare i marchi richiesti alla serie
anteriore.

22      Di conseguenza, il Tribunale, dopo aver accolto l'unico motivo dedotto
dalla UniCredito a sostegno dei suoi ricorsi, ha respinto il motivo sollevato
dall'odierna ricorrente, anch'esso relativo alla violazione dell'art. 8, n. 1,
lett. b), del regolamento n. 40/94, diretto ad ottenere che le opposizioni da
essa proposte fossero accolte anche riguardo agli affari immobiliari.

  **Conclusioni delle parti**

23      Con la sua impugnazione, la ricorrente chiede alla Corte di annullare
la sentenza impugnata e di respingere i ricorsi proposti dinanzi al Tribunale
dalla UniCredito. Essa, inoltre, chiede l'annullamento delle decisioni
controverse nella parte in cui esse hanno respinto le sue opposizioni avverso
la registrazione dei marchi UNIWEB e UniCredit Wealth Management per gli
affari immobiliari, e l'accoglimento di tali opposizioni.

24      L'UAMI chiede alla Corte di accogliere l'impugnazione e di condannare
la UniCredito alle spese.

25      La UniCredito chiede il rigetto dell'impugnazione e la condanna della
ricorrente alle spese.

  **Sull 'impugnazione**

  _Argomenti delle parti_

26      A sostegno della sua impugnazione, la ricorrente fa valere la
violazione da parte del Tribunale dell'art. 8, n. 1, lett. b), del regolamento
n. 40/94. Essa sostiene che il Tribunale non ha integralmente tenuto conto
della situazione di fatto, sicche la sentenza impugnata si fonda su di una
situazione di fatto incompleta e pertanto errata.

27      Infatti, secondo la ricorrente, per valutare il rischio di confusione
dal punto di vista del pubblico tedesco, il Tribunale avrebbe dovuto tener
conto delle numerose decisioni dei giudici tedeschi e del Deutsche Patent- und
Markenamt (Ufficio tedesco dei brevetti e dei marchi) prodotte dinanzi alla
divisione di opposizione, che dimostrano l'esistenza di tale rischio. Essa
ritiene che, se avesse effettivamente tenuto debito conto del punto di vista
del pubblico tedesco, il Tribunale non sarebbe giunto all'errata conclusione
secondo cui l'elemento «web» e un termine inglese e i termini da essa
accostati al prefisso «UNI» sono sempre tedeschi.

28      Inoltre, il Tribunale avrebbe tenuto conto soltanto dei tre marchi
anteriori su cui erano basate le sue opposizioni, quando invece la valutazione
del rischio di associazione avrebbe dovuto essere effettuata sulla base di
un'analisi di tutta la serie di marchi di cui la ricorrente e titolare. Se
questi ultimi fossero stati presi in considerazione, si sarebbe riscontrato
che termini inglesi sono parimenti associati al prefisso «UNI» e che la
struttura dei marchi registrati non presentava alcuna differenza tale da
impedire al pubblico di riferimento di associare sia il marchio UNIWEB sia il
marchio UniCredit Wealth Management alla sua serie di marchi.

29      Erroneamente il Tribunale, partendo dal presupposto che il pubblico di
riferimento trovi la denominazione dei fondi unicamente nelle pagine dei
giornali dedicate alla finanza, avrebbe rilevato che tale denominazione e
sempre accompagnata dall'indicazione dei nomi degli operatori o delle societa
di gestione di fondi. Non si sarebbe tenuto conto, al riguardo, degli elementi
esposti in udienza.

30      La ricorrente fa valere di essere titolare di circa 90 marchi
caratterizzati dal prefisso «UNI» associato a vari elementi e che tale
prefisso, il quale, del resto, costituisce di per se uno di tali marchi, e un
elemento distintivo. Cio premesso, dato che i segni denominativi «UNIWEB» e
«UniCredit Wealth Managament» presentano la medesima struttura, sarebbe
innegabile la sussistenza di un rischio di confusione, risultante da
un'associazione da parte del pubblico di riferimento di questi segni ai marchi
di cui essa e titolare, anche se altri operatori gestiscono fondi il cui nome
comprende l'elemento «united», «universal» o «unico».

31      Riguardo alla sua domanda relativa agli affari immobiliari, respinta
dal Tribunale, la ricorrente sostiene che sussiste una contiguita tra tale
tipo di servizi e le operazioni di investimento.

32      L'UAMI ritiene, al pari della ricorrente, che il Tribunale sia incorso
in un errore di diritto relativo all'applicazione dell'art. 8, n. 1, lett. b),
del regolamento n. 40/94.

33      Facendo riferimento alla sentenza BAINBRIDGE, l'UAMI rileva che i
marchi di cui si chiede la registrazione presentano chiaramente
caratteristiche che li rendono riconducibili alla serie di marchi invocata
dalla ricorrente. Al riguardo, esso osserva che l'elemento «UNI» e utilizzato,
nei marchi di cui si chiede la registrazione, nella stessa posizione che esso
ha nei marchi che formano detta serie, che esso non possiede un contenuto
semantico diverso e che il suo carattere distintivo viene messo in risalto dal
fatto che esso e seguito da altri elementi denominativi, come «web» e «Credit
Wealth Management», i quali, nel settore finanziario, hanno carattere
descrittivo e non distintivo, anche agli occhi del pubblico tedesco di
riferimento.

34      Il Tribunale non si sarebbe pronunciato sul carattere distintivo
intrinseco del prefisso «UNI», violando, pertanto, il principio secondo cui,
per valutare l'esistenza di un rischio di confusione, occorre prendere in
considerazione tutti i fattori pertinenti del caso di specie e, in
particolare, il carattere distintivo del marchio anteriore. Del pari, il
Tribunale non avrebbe chiarito la ragione per cui il prefisso «UNI» non
avrebbe la capacita, di per se solo, di provocare un'associazione tra i marchi
di cui si chiede la registrazione e la serie invocata dalla ricorrente.

35      Inoltre, il Tribunale non avrebbe effettuato una valutazione in
concreto della percezione che dei marchi avrebbe il pubblico tedesco. In
proposito, esso non avrebbe dato la minima importanza alle numerose decisioni
del Deutsche Patent- und Markenamt, quando invece esse riflettono chiaramente
la percezione del pubblico interessato e costituiscono un fattore che avrebbe
dovuto essere preso in considerazione, e cio anche se tali decisioni non
vincolano ne l'UAMI ne il Tribunale.

36      Quest'ultimo, nella sentenza BAINBRIDGE, avrebbe riconosciuto che puo
esservi un rischio di confusione in presenza del medesimo elemento distintivo,
anche se i marchi si differenziano per l'aggiunta di elementi denominativi o
grafici. Di conseguenza, non si capirebbe il motivo per cui, nella
fattispecie, il significato dei diversi termini «web», «credit», «wealth
management», «zins», «fonds» e «rak» consentirebbe, a parere del Tribunale, di
ritenere che la differenziazione semantica che ne risulta escluda l'esistenza
di un rischio di confusione. Inoltre, una siffatta valutazione non terrebbe
conto del fatto che tali termini, che sono direttamente descrittivi o sono
divenuti di uso comune nel linguaggio finanziario in Germania, non consentono
al pubblico di riferimento di rendersi conto che essi contraddistinguono
servizi o prodotti finanziari di imprese diverse, dato che nel settore
finanziario l'uso di termini inglesi e del tutto comune.

37      Quanto alle circostanze nelle quali il pubblico di riferimento si
trova in presenza dei marchi di cui trattasi, occorrerebbe osservare che,
ammesso che questi ultimi siano sempre preceduti dal nome della societa di
gestione dei fondi di cui trattasi, cio non escluderebbe di per se l'esistenza
di un rischio di confusione, poiche il consumatore tedesco che gia conosce i
fondi offerti dalla ricorrente potrebbe credere che anche gli altri fondi
contenenti il prefisso «UNI» provengano da imprese economicamente collegate a
quest'ultima.

38      Peraltro, rilevando che la commissione di ricorso non ha proceduto ad
un esame approfondito del requisito del collegamento dei marchi di cui si
chiede la registrazione alla serie di marchi invocata dalla ricorrente e che
essa non ha dimostrato l'esistenza di somiglianze diverse da quella
dell'elemento comune «UNI» per concludere per l'esistenza di un rischio di
confusione, il Tribunale avrebbe travisato e snaturato l'analisi effettuata da
detta commissione.

39      Per concludere per il rigetto dell'impugnazione, la UniCredito fa
valere, anzitutto, che i motivi dedotti a sostegno di quest'ultima sono
irricevibili, poiche la ricorrente eccepisce vizi della sentenza impugnata
relativi ad errori di valutazione dei fatti.

40      La UniCredito sostiene poi che le affermazioni del Tribunale censurate
dalla ricorrente - quelle riguardanti l'esistenza di denominazioni di fondi
caratterizzate dal prefisso «UNI» ma non appartenenti alla ricorrente, quelle
relative al fatto che tali denominazioni nei giornali sono associate alle
denominazioni delle societa di gestione dei fondi stessi, o quelle che vertono
sull'associazione di tale prefisso a termini inglesi o tedeschi - sono
complementari e marginali rispetto alla valutazione globale e di fatto del
Tribunale in merito all'assenza di rischio di confusione e non sono tali,
dunque, da confutare detta valutazione.

41      La UniCredito si oppone peraltro agli argomenti della ricorrente
relativi all'obbligo di tener conto delle decisioni delle autorita
amministrative e giudiziarie nazionali, dato che i sistemi nazionali e quello
comunitario di tutela dei marchi sono reciprocamente autonomi e indipendenti.

42      Non sarebbe fondata nemmeno la censura con la quale la ricorrente
imputa al Tribunale di aver tenuto conto, ai fini della valutazione del
rischio di confusione, solo dei tre marchi anteriori sui quali si fondavano le
opposizioni e non di tutti i marchi compresi nella serie da essa invocata.
Tale censura sarebbe contraddittoria perche le opposizioni sono basate su quei
tre marchi, nonche infondata alla luce della sentenza BAINBRIDGE.
Quest'ultima, basata sul principio secondo cui, in presenza di una serie di
marchi, il rischio di confusione deve essere valutato tenendo conto del
rischio che il pubblico percepisca il marchio richiesto come appartenente alla
serie, non imporrebbe affatto che il marchio stesso sia confrontato con
ciascun marchio della serie individualmente considerato.

43      Infine, a proposito degli affari immobiliari, la UniCredito fa valere,
da un lato, che essi non presentano affinita con i servizi finanziari e,
dall'altro, che tra i marchi controversi il rischio di confusione non sussiste
neppure rispetto ai servizi finanziari considerati in senso stretto.

  _Giudizio della Corte_

44      La UniCredito sostiene che l'impugnazione e irricevibile in quanto
essa sarebbe diretta a rimettere in discussione valutazioni di fatto
effettuate nella sentenza impugnata. Al riguardo, occorre osservare che la
ricorrente contesta al Tribunale di aver violato l'art. 8, n. 1, lett. b), del
regolamento n. 40/94, non avendo esso tenuto conto di tutte le circostanze
della fattispecie e, in particolare, non avendo preso in considerazione il
punto di vista del pubblico tedesco in merito al rischio di associazione dei
marchi di cui si chiede la registrazione alla serie o alla famiglia di marchi
da essa invocati.

45      Orbene, secondo costante giurisprudenza, l'esistenza di un rischio di
confusione per il pubblico deve essere oggetto di valutazione globale,
prendendo in considerazione tutti i fattori pertinenti del caso di specie (v.,
in tal senso, sentenze 11 novembre 1997, causa C‑251/95, SABEL, Racc. pag.
I‑6191, punto 22; 22 giugno 1999, causa C‑342/97, Lloyd Schuhfabrik Meyer,
Racc. pag. I‑3819, punto 18; 12 giugno 2007, causa C‑334/05 P, UAMI/Shaker,
Racc. pag. I‑4529, punto 34, e 20 settembre 2007, causa C‑193/06 P,
Nestle/UAMI, punto 33). Sebbene la valutazione di questi fattori sia una
questione di fatto che esula dal controllo della Corte, omettere di prendere
in considerazione tutti questi fattori costituisce, per contro, un errore di
diritto (v., in tal senso, sentenza 24 giugno 2010, causa C‑51/09 P,
Becker/Harman International Industries, non ancora pubblicata nella Raccolta,
punto 40) e, in quanto tale, detta omissione puo essere sollevata dinanzi alla
Corte nell'esercizio di un'impugnazione.

46      Lo stesso vale per l'addebito, mosso dall'UAMI, secondo cui il
Tribunale avrebbe snaturato l'analisi effettuata dalla commissione di ricorso,
in quanto anche lo snaturamento del contenuto di un atto costituisce un errore
di diritto (v. sentenza 27 gennaio 2000, causa C‑164/98 P, DIR International
Film e a./Commissione, Racc. pag. I‑447, punto 48).

47      Ne consegue che l'eccezione di irricevibilita sollevata dalla
UniCredito deve essere respinta.

48      Quanto al merito, va rilevato che per annullare le decisioni
controverse il Tribunale, ai punti 35, 36 e 41 della sentenza impugnata, si e
pronunciato come segue:

«35      Nel caso di specie, la valutazione della commissione di ricorso,
secondo cui i marchi anteriori UNIFONDS, UNIRAK e UNIZINS invocati
dall'[odierna ricorrente] sono costitutivi di una "serie" ai sensi della
menzionata sentenza BAINBRIDGE, (…) si fonda essenzialmente sul rilievo che il
prefisso "UNI", comune a tali tre marchi, e dotato di carattere distintivo nel
contesto dei servizi finanziari e che l'uso effettivo di tali marchi e stato
dimostrato dall'[odierna ricorrente].

36      Dopo aver accertato l'esistenza di una "serie" di marchi, la
commissione di ricorso ne ha tratto la conclusione, in modo quasi automatico,
che il pubblico interessato associa il prefisso "UNI" all'[odierna ricorrente]
quando e utilizzato in relazione con fondi di investimento e che sussiste,
pertanto, un rischio di confusione tra i marchi in conflitto.

(…).

41      Nel caso di specie, l'UAMI non ha proceduto ad un esame approfondito
del requisito del collegamento dei marchi richiesti alla serie invocata in
opposizione. La commissione di ricorso si e limitata a sottolineare che
ciascuno dei marchi e formato dalla combinazione di due elementi individuali,
vale a dire l'elemento comune "UNI" e espressioni differenti, rispettivamente
"web" e "credit wealth management", prive di carattere distintivo in relazione
ai servizi richiesti».

49      Per quanto concerne l'addebito secondo cui il Tribunale avrebbe cosi
snaturato l'analisi effettuata dalla commissione di ricorso, si deve
constatare che, ai punti 36 e 37 della sua decisione 5 settembre 2006, la
commissione di ricorso ha dichiarato quanto segue:

«36      Nel caso di specie, il marchio [della UniCredito] e i marchi
[dell'odierna ricorrente] hanno la stessa struttura. Essi sono formati dalla
combinazione di due elementi individuali, vale a dire dall'elemento comune
"UNI" che costituisce l'inizio di tutti i marchi, seguito ogni volta da una
parola diversa. Tuttavia, cio non e sufficiente per ritenere che il marchio
UNIWEB possieda caratteristiche che consentono di associarlo ai marchi "UNI‑"
[dell'odierna ricorrente]. L'elemento comune potrebbe essere esclusivamente
descrittivo oppure privo di carattere distintivo, nel cui caso [l'odierna
ricorrente] non puo validamente invocare l'argomento del[la] "famiglia di
marchi".

37      Il carattere distintivo dell'elemento comune "UNI" deve essere
valutato secondo la percezione che il pubblico di riferimento ha dei segni e
dei servizi di cui trattasi. Non solo le qualita intrinseche dell'elemento
"UNI" sono pertinenti ai fini di tale valutazione, ma anche l'utilizzo che ne
viene fatto. In Germania, ove si trova il consumatore medio destinatario, la
parola "uni" si riferisce a "uni", di un solo colore, e a Uni, diminutivo di
universita (linguaggio familiare). Rispetto ai servizi di cui trattasi, non
sembra che tale termine abbia un significato chiaro e immediato. Inoltre,
nella fattispecie, [l'odierna ricorrente] ha dimostrato, in particolare
tramite la sua relazione sulla gestione e la relazione semestrale 30 settembre
2001 nonche alcuni articoli di giornale, di utilizzare i tre marchi contenenti
il prefisso "UNI‑" per "collocamento di fondi" in Germania».

50      I punti 40 e 41 della decisione 25 settembre 2006 sono redatti in
termini simili, e la commissione di ricorso constata, inoltre, nel primo di
tali punti:

«È necessario sottolineare che i termini "Wealth Management" accostati al
marchio [della UniCredito] sono vocaboli inglesi comunemente utilizzati
nell'ambito finanziario per il territorio pertinente, vale a dire per la
Germania, riguardo a servizi che combinano la funzione di consulenza nel
settore finanziario/investimenti, ai servizi contabili/contribuenti e alla
pianificazione giuridico-finanziaria. Di conseguenza, l'associazione dei
vocaboli "Wealth Management " e priva di carattere distintivo in relazione ai
servizi richiesti».

51      Risulta quindi che il Tribunale, ritenendo che la commissione di
ricorso, «in modo quasi automatico» e senza alcun «esame approfondito» del
requisito del collegamento dei marchi richiesti alla serie invocata dalla
ricorrente, avesse concluso per l'esistenza di un rischio di confusione
limitandosi a constatare l'esistenza di tale serie e il fatto che detti marchi
erano costituiti dall'elemento comune «UNI» combinato con varie espressioni
prive di carattere distintivo, ha snaturato il contenuto delle decisioni
controverse.

52      Di conseguenza, il Tribunale ha omesso di esaminare aspetti su cui la
commissione di ricorso aveva compiuto valutazioni, come richiamate ai punti 49
e 50 della presente sentenza. Lo stesso vale, in particolare, per le
considerazioni della commissione di ricorso relative alla struttura identica
dei marchi confrontati, al carattere distintivo, dal punto di vista del
pubblico di riferimento, dell'elemento «UNI» comune a questi ultimi e
all'assenza di carattere distintivo dei termini «Wealth Management». Il
Tribunale, pertanto, non ha motivato a sufficienza la sua sentenza.

53      Quanto all'addebito secondo cui il Tribunale avrebbe applicato
erroneamente l'art. 8, n. 1, lett. b), del regolamento n. 40/94, occorre
ricordare che, secondo una giurisprudenza costante della Corte, costituisce un
rischio di confusione ai sensi dell'art. 8, n. 1, lett. b), del regolamento n.
40/94 il rischio che il pubblico possa ritenere che i prodotti o servizi in
questione provengano dalla medesima impresa o, eventualmente, da imprese
economicamente collegate (v., in tal senso, sentenza 29 settembre 1998, causa
C‑39/97, Canon, Racc. pag. I‑5507, punto 29; citate sentenze Lloyd Schuhfabrik
Meyer, punto 17; UAMI/Shaker, punto 33, e Nestle/UAMI, punto 32).

54      Nell'ipotesi in cui l'opposizione si fondi sull'esistenza di piu
marchi che presentano caratteristiche comuni che permettono di considerarli
parte di una medesima famiglia o serie di marchi, occorre, al fine di valutare
l'esistenza di un rischio di confusione, tener conto della circostanza che, in
presenza di una famiglia o serie di marchi, un rischio del genere e la
conseguenza del fatto che il consumatore puo ingannarsi circa la provenienza o
l'origine dei prodotti o servizi contrassegnati dal marchio di cui e chiesta
la registrazione e ritenere, erroneamente, che questo appartenga a tale
famiglia o serie di marchi (v., in tal senso, sentenze 13 settembre 2007,
causa C‑234/06 P, Il Ponte Finanziaria/UAMI, Racc. pag. I‑7333, punti 62 e 63,
nonche 18 dicembre 2008, causa C‑16/06 P, Les Éditions Albert Rene/UAMI, Racc.
pag. I‑10053, punto 101).

55      Come ricordato al punto 45 della presente sentenza, l'esistenza di un
rischio di confusione per il pubblico deve essere oggetto di valutazione
globale, prendendo in considerazione tutti i fattori pertinenti del caso di
specie.

56      In questo caso, il Tribunale ha escluso l'esistenza di un rischio di
confusione senza prendere in considerazione tutti i fattori pertinenti per
verificare in concreto se esista un rischio che il pubblico di riferimento
possa credere che i marchi di cui e chiesta la registrazione facciano parte
della serie di marchi invocata dall'odierna ricorrente ed ingannarsi cosi in
merito all'origine dei servizi di cui trattasi ritenendo che essi provengano
dalla medesima impresa o da imprese economicamente collegate.

57      Infatti, come fanno valere la ricorrente e l'UAMI, nella sentenza
impugnata manca, anzitutto, un'analisi della struttura dei marchi da
confrontare e dell'influenza della posizione dell'elemento comune a questi
ultimi, vale a dire del prefisso «UNI», sulla percezione che puo avere di
questi marchi il pubblico di riferimento.

58      Inoltre, per quanto concerne il carattere eventualmente distintivo
dell'elemento comune, il Tribunale, al punto 43 della sentenza impugnata, ha
affermato che esso non aveva, sul piano intrinseco, la capacita, di per se
solo, di provocare l'associazione tra i marchi di cui e chiesta la
registrazione e la serie di marchi invocata dall'odierna ricorrente. Tuttavia,
come fatto valere, in sostanza, dall'odierna ricorrente in udienza nonche
dall'UAMI, il Tribunale non ha suffragato tale affermazione e, di conseguenza,
non ha analizzato al riguardo le valutazioni effettuate dalla commissione di
ricorso sulla percezione che il pubblico di riferimento poteva avere di questo
elemento, ne ha motivato detta sentenza su tale punto.

59      Inoltre, ai punti 44-46 della sentenza impugnata, esaminando l'uso
fatto dall'odierna ricorrente della serie di marchi da essa invocata, il
Tribunale, con una motivazione che traduce una valutazione di fatto che non
spetta alla Corte controllare, ha ritenuto, in particolare, difficilmente
concepibile che il pubblico interessato potesse credere che i fondi designati
dai marchi di cui si chiedeva la registrazione fossero gestiti da una societa
diversa da quella il cui nome figura negli articoli di giornale in cima
all'elenco di detti fondi. Tuttavia, in considerazione del principio enunciato
al punto 53 della presente sentenza, il Tribunale non poteva, senza che la sua
sentenza fosse inficiata da un errore di diritto, astenersi dall'esaminare se,
quanto meno, questo pubblico non potesse credere che questi ultimi
corrispondessero a servizi offerti da imprese economicamente collegate.

60      Infine, quanto agli altri elementi che compongono i marchi da
confrontare, il Tribunale ha unicamente rilevato, al punto 47 della sentenza
impugnata, che i termini accostati al prefisso «UNI» erano espressi in inglese
in tutti i marchi di cui era chiesta la registrazione, e in tedesco in
ciascuno dei marchi anteriori invocati a sostegno delle opposizioni. Oltre a
non aver esaminato se tale differenza, in relazione ai servizi finanziari di
cui trattasi e al pubblico di riferimento, fosse atta ad escludere il rischio
che quest'ultimo potesse credere che i marchi richiesti facevano parte della
serie di marchi invocata dalla ricorrente, il Tribunale non ha valutato se
tali elementi avessero o meno carattere descrittivo o non distintivo.

61      Pertanto, tenuto conto di quanto enunciato ai punti 52 e 57-60 della
presente sentenza, il Tribunale non poteva validamente concludere, al punto 48
della sentenza impugnata, che, «nonostante l'uso effettivo dei marchi
anteriori e la presenza del prefisso "UNI" comune a tutti questi marchi e ai
marchi richiesti, gli elementi di prova forniti all'UAMI non sono tali da
dimostrare la capacita di detto prefisso, di per se solo o unitamente ad altri
fattori, di indurre ad associare i marchi richiesti alla serie anteriore» e,
al punto 49 della medesima sentenza, che erroneamente la commissione di
ricorso aveva ritenuto che i segni in conflitto presentassero un rischio di
confusione ai sensi dell'art. 8, n. 1, lett. b), del regolamento n. 40/94.

62      Di conseguenza, senza che occorra esaminare la restante argomentazione
della ricorrente e, in particolare, pronunciarsi sulla parte di quest'ultima
vertente sul rigetto delle sue opposizioni riguardanti gli affari immobiliari,
si deve accogliere il motivo unico dell'impugnazione e, pertanto, annullare la
sentenza impugnata.

63      Ai sensi dell'art. 61, primo comma, seconda frase, dello Statuto della
Corte di giustizia dell'Unione europea, essa, in caso di annullamento della
decisione del Tribunale, puo rinviare la causa a quest'ultimo affinche esso
decida.

64      Nella fattispecie, la valutazione globale del rischio di confusione
comporta valutazioni di fatto complesse dirette a verificare se, come ha
ritenuto la commissione di ricorso dell'UAMI, esista un rischio che il
pubblico di riferimento possa credere che i marchi di cui e chiesta la
registrazione facciano parte della serie di marchi invocata dalla ricorrente.
Pertanto, si deve rinviare la causa al Tribunale affinche quest'ultimo si
pronunci nuovamente sui ricorsi proposti dinanzi ad esso dalla UniCredito
nonche sulle domande di annullamento parziale delle decisioni controverse
presentate dalla ricorrente, e riservare la decisione sulle spese attinenti
all'impugnazione.

Per questi motivi, la Corte (Quarta Sezione) dichiara e statuisce:

1)       **La sentenza del Tribunale dell 'Unione europea 27 aprile 2010,
cause riunite T‑303/06 e T‑337/06, UniCredito Italiano/UAMI - Union Investment
Privatfonds (UNIWEB), e annullata.**

2)       **La causa e rinviata dinanzi al Tribunale dell'Unione europea.**

3)       **Le spese sono riservate.**

Firme

* * *

*Lingua processuale: l'italiano. 


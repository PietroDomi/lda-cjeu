  
  
**Cause riunite C ‑256/10 e C‑261/10**

**David Barcenilla Fern andez**

**e**

**Pedro Antonio Macedo Lozano**

**contro**

**Gerardo Garc ia SL**

(domande di pronuncia pregiudiziale proposte dal Tribunal Superior de Justicia
de Castilla y Leon)

«Direttiva 2003/10/CE -- Valori di esposizione -- Rumore -- Protezione
dell'udito -- Effetto utile»

Massime della sentenza

1.         _Politica sociale -- Tutela della sicurezza e della salute dei lavoratori -- Direttiva 2003/10 sulle prescrizioni minime di sicurezza e di salute relative all'esposizione dei lavoratori ai rischi derivanti dagli agenti fisici (rumore)_

_(Direttiva del Parlamento europeo e del Consiglio 2003/10, artt.  3 e 5‑7)_

2.         _Politica sociale -- Tutela della sicurezza e della salute dei lavoratori -- Direttiva 2003/10 sulle prescrizioni minime di sicurezza e di salute relative all'esposizione dei lavoratori ai rischi derivanti dagli agenti fisici (rumore)_

_(Direttiva del Parlamento europeo e del Consiglio 2003/10, art.  5)_

1.        La direttiva 2003/10, sulle prescrizioni minime di sicurezza e di salute relative all'esposizione dei lavoratori ai rischi derivanti dagli agenti fisici (rumore), come modificata dalla direttiva 2007/30, dev'essere interpretata nel senso che un datore di lavoro nella cui impresa il livello di esposizione giornaliera dei lavoratori al rumore e superiore agli 85 dB(A), misurato senza tenere conto degli effetti dell'utilizzo di dispositivi individuali di protezione dell'udito, non adempie agli obblighi derivanti da tale direttiva mettendo semplicemente a disposizione dei lavoratori siffatti dispositivi di protezione dell'udito che consentono di ridurre l'esposizione giornaliera al rumore al di sotto degli 80 dB(A), poiche tale datore di lavoro ha l'obbligo di applicare un programma di misure tecniche o organizzative volte a ridurre tale esposizione al rumore a un livello inferiore agli 85 dB(A), misurato senza tenere conto dell'effetto dell'utilizzo dei dispositivi individuali di protezione dell'udito. 

(v. punto 34, dispositivo 1)

2.        La direttiva 2003/10, sulle prescrizioni minime di sicurezza e di salute relative all'esposizione dei lavoratori ai rischi derivanti dagli agenti fisici (rumore), come modificata dalla direttiva 2007/30, dev'essere interpretata nel senso che non impone a un datore di lavoro - per il solo fatto di non avere applicato un programma di misure tecniche o organizzative volte a ridurre il livello di esposizione giornaliera al rumore - di versare un'indennita salariale ai lavoratori che siano esposti a un livello di rumore superiore agli 85 dB(A), misurato senza tenere conto dell'effetto dell'utilizzo dei dispositivi individuali di protezione dell'udito. Tuttavia, il diritto nazionale deve prevedere adeguati meccanismi atti a garantire che un lavoratore esposto a un livello di rumore superiore agli 85 dB(A), misurato senza tenere conto dell'effetto dell'utilizzo di dispositivi individuali di protezione dell'udito, possa pretendere il rispetto, da parte del datore di lavoro, degli obblighi preventivi previsti all'art. 5, n. 2, di tale direttiva. 

(v. punto 43, dispositivo 2)

  
  
  
  
  
  

SENTENZA DELLA CORTE (Settima Sezione)

19 maggio 2011 (*)

«Direttiva 2003/10/CE - Valori di esposizione - Rumore - Protezione dell'udito
- Effetto utile»

Nei procedimenti riuniti C‑256/10 e C‑261/10,

aventi ad oggetto due domande di pronuncia pregiudiziale proposte alla Corte,
ai sensi dell'art. 267 TFUE, dal Tribunal Superior de Justicia de Castilla y
Leon (Spagna), con decisioni 21 aprile 2010, pervenute in cancelleria il 25
maggio 2010, nelle cause

**David Barcenilla Fern andez** (C‑256/10),

**Pedro Antonio Macedo Lozano** (C‑261/10)

contro

**Gerardo Garc ia SL**,

LA CORTE (Settima Sezione),

composta dal sig. D. Švaby, presidente di sezione, dai sigg. E. Juhasz e T.
von Danwitz (relatore), giudici,

avvocato generale: sig. Y. Bot

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il governo spagnolo, dalla sig.ra B. Plaza Cruz, in qualita di agente;

-        per il governo belga, dal sig. T. Materne e dalla sig.ra M. Jacobs, in qualita di agenti;

-        per il governo italiano, dalla sig.ra M. Russo, in qualita di agente;

-        per la Commissione europea, dai sigg. G. Rozet e G. Valero Jordana, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Le domande di pronuncia pregiudiziale hanno ad oggetto
l'interpretazione degli artt. 3 e 5‑7 della direttiva del Parlamento europeo e
del Consiglio 6 febbraio 2003, 2003/10/CE, sulle prescrizioni minime di
sicurezza e di salute relative all'esposizione dei lavoratori ai rischi
derivanti dagli agenti fisici (rumore) (diciassettesima direttiva particolare
ai sensi dell'articolo 16, paragrafo 1, della direttiva 89/391/CEE) (GU L 42,
pag. 38), come modificata dalla direttiva del Parlamento europeo e del
Consiglio 20 giugno 2007, 2007/30/CE (GU L 165, pag. 21; in prosieguo: la
«direttiva 2003/10»).

2        Tali domande sono state presentate nell'ambito di due controversie
tra i sigg. Barcenilla Fernandez (C‑256/10) e Macedo Lozano (C‑261/10), da un
lato, e Gerardo Garcia SL (in prosieguo: la «Gerardo»), dall'altro, in merito
all'obbligo di quest'ultima di versare un'indennita salariale in forza di una
disposizione di diritto nazionale che prevede una tale indennita qualora le
condizioni del posto di lavoro siano particolarmente gravose.

  **Contesto normativo**

  _Il diritto dell 'Unione_

3        Ai sensi del decimo 'considerando' della direttiva 2003/10:

«La riduzione dell'esposizione al rumore puo essere realizzata in maniera piu
efficace attraverso l'applicazione di provvedimenti di prevenzione fin dalla
progettazione dei posti e dei luoghi di lavoro, nonche attraverso la scelta
delle attrezzature, dei procedimenti e dei metodi di lavoro, allo scopo di
ridurre in via prioritaria i rischi alla fonte. Disposizioni relative alle
attrezzature e ai metodi di lavoro contribuiscono quindi alla protezione dei
lavoratori che ne fanno uso. In conformita dei principi generali di
prevenzione di cui all'articolo 6, paragrafo 2, della direttiva 89/391/CEE del
Consiglio, del 12 giugno 1989, concernente l'attuazione di misure volte a
promuovere il miglioramento della sicurezza e della salute dei lavoratori
durante il lavoro [GU L 183, pag. 1], le misure di protezione collettiva hanno
priorita rispetto alle misure di protezione individuale».

4        Ai sensi del dodicesimo 'considerando' della direttiva 2003/10:

«(…) I valori riscontrati o oggettivamente misurati dovrebbero essere decisivi
per avviare le azioni previste per i valori superiori e inferiori di
esposizione che fanno scattare l'azione. Valori limite di esposizione sono
necessari per evitare danni irreversibili all'udito dei lavoratori; il livello
di rumore che raggiunge l'orecchio dovrebbe restare al di sotto dei valori
limite di esposizione».

5        L'art. 3 di tale direttiva, rubricato «Valori limite di esposizione e
valori di esposizione che fanno scattare l'azione», cosi dispone:

«1.      Ai fini della presente direttiva i valori limite di esposizione e i
valori di esposizione che fanno scattare l'azione in relazione al livello di
esposizione giornaliera al rumore e alla pressione acustica di picco sono
fissati a:

a)      valori limite di esposizione: LEX,8h = 87 dB(A) e ppeak = 200 Pa (…)
rispettivamente;

b)      valori superiori di esposizione che fanno scattare l'azione: LEX,8h =
85 dB(A) e ppeak = 140 Pa (…) rispettivamente;

c)      valori inferiori di esposizione che fanno scattare l'azione: LEX,8h =
80 dB (A) e ppeak = 112 Pa (...) rispettivamente.

2.      Nell'applicare i valori limite di esposizione, la determinazione dell'effettiva esposizione del lavoratore tiene conto dell'attenuazione prodotta dai dispositivi individuali di protezione dell'udito indossati dal lavoratore. I valori di esposizione che fanno scattare l'azione non tengono conto dell'effetto dei suddetti dispositivi. 

(...)».

6        L'art. 5 di detta direttiva, intitolato «Disposizioni miranti ad
escludere o a ridurre l'esposizione», cosi prevede:

«1.      Tenuto conto del progresso tecnico e della disponibilita di misure
per controllare il rischio alla fonte, i rischi derivanti dall'esposizione al
rumore sono eliminati alla fonte o ridotti al minimo.

La riduzione di tali rischi si basa sui principi generali di prevenzione di
cui all'articolo 6, paragrafo 2, della direttiva 89/391/CEE e tiene conto in
particolare:

a)      di altri metodi di lavoro che implicano una minore esposizione al
rumore;

b)      della scelta di attrezzature di lavoro adeguate, tenuto conto del
lavoro da svolgere, che emettano il minor rumore possibile, inclusa
l'eventualita di rendere disponibili ai lavoratori attrezzature di lavoro
soggette alle disposizioni comunitarie il cui obiettivo o effetto e di
limitare l'esposizione al rumore;

c)      della progettazione e della struttura dei luoghi e delle postazioni di
lavoro;

d)      dell'opportuna informazione e formazione, al fine di istruire i
lavoratori, sull'utilizzo corretto delle attrezzature di lavoro per ridurre al
minimo la loro esposizione al rumore;

e)      delle misure tecniche per il contenimento del rumore:

i)      contenimento dei rumori aerei, ad esempio mediante schermature,
involucri o rivestimenti realizzati con materiali fonoassorbenti;

ii)      del contenimento del rumore strutturale, ad esempio mediante sistemi
di smorzamento o di isolamento;

f)      degli opportuni programmi di manutenzione delle attrezzature di
lavoro, del posto di lavoro e dei sistemi sul posto di lavoro;

g)      della riduzione del rumore mediante una migliore organizzazione del
lavoro:

i)      limitazione della durata e dell'intensita dell'esposizione;

ii)      orari di lavoro appropriati, con sufficienti periodi di riposo.

2.      In base alla valutazione dei rischi di cui all'articolo 4, se i valori superiori di esposizione che fanno scattare l'azione sono superati, il datore di lavoro elabora e applica un programma di misure tecniche e/o organizzative volte a ridurre l'esposizione al rumore, considerando in particolare le misure di cui al paragrafo 1. 

(...)».

7        L'art. 6 della direttiva 2003/10, rubricato «Protezione individuale»,
cosi recita:

«1.      Qualora i rischi derivanti dall'esposizione al rumore non possano
essere evitati con altri mezzi, dispositivi individuali di protezione
dell'udito, appropriati e correttamente [adattati], sono resi disponibili ai
lavoratori e usati dagli stessi in base alle disposizioni della direttiva
89/656/CEE del Consiglio, del 30 novembre 1989, relativa ai requisiti minimi
di sicurezza e di salute per l'uso delle attrezzature di lavoro da parte dei
lavoratori durante il lavoro (terza direttiva particolare ai sensi
dell'articolo 16, paragrafo 1, della direttiva 89/391/CEE) [GU L 393, pag. 18]
e dell'articolo 13, paragrafo 2, della direttiva 89/391/CEE e alle condizioni
di seguito riportate:

a)      nel caso in cui l'esposizione al rumore superi i valori inferiori di
esposizione che fanno scattare l'azione, il datore di lavoro mette a
disposizione dei lavoratori dispositivi individuali di protezione dell'udito;

b)      nel caso in cui l'esposizione al rumore sia pari o superiore ai valori
superiori di esposizione che fanno scattare l'azione, vengono utilizzati
dispositivi individuali di protezione dell'udito;

(...)».

8        L'art. 7 della direttiva 2003/10, intitolato «Limitazione
dell'esposizione», cosi prevede:

«1.      In nessun caso l'esposizione del lavoratore stabilita in conformita
dell'articolo 3, paragrafo 2, puo superare i valori limite di esposizione.

2.      Se, nonostante le misure prese in applicazione della presente direttiva, si individuano esposizioni superiori ai valori limite di esposizione, il datore di lavoro: 

a)      adotta misure immediate per riportare l'esposizione al di sotto dei
valori limite di esposizione;

b)      individua le cause dell'esposizione eccessiva; e

c)      modifica le misure di protezione e di prevenzione per evitare che la
situazione si ripeta».

  _Il diritto nazionale_

9        La direttiva 2003/10 e stata recepita con il regio decreto 10 marzo
2006, n. 286, sulla protezione della salute e della sicurezza dei lavoratori
contro i rischi derivanti dall'esposizione al rumore (Real Decreto 286/2006
sobre la proteccion de la salud y la seguridad de los trabajadores contra los
riesgos relacionados con la exposicion al ruido) (BOE n. 60 dell'11 marzo
2006, pag. 9842).

10      L'art. 5, n. 1, del regio decreto 286/2006 distingue i valori che
fanno scattare l'azione dai valori limite che non possono essere superati in
alcun caso. In forza dell'art. 8 di tale decreto, il valore limite da non
superare e fissato a un livello medio giornaliero di 87 dB(A).

11      L'art. 5, n. 2, del regio decreto 286/2006 dispone che
«[n]ell'applicare i valori limite di esposizione, la determinazione
dell'effettiva esposizione del lavoratore al rumore tiene conto
dell'attenuazione prodotta dai dispositivi individuali di protezione
dell'udito indossati dal lavoratore».

12      Il contratto collettivo provinciale nel settore delle costruzioni e
delle opere pubbliche della provincia di Palencia per il periodo 2007-2011 (in
prosieguo: il «contratto collettivo») all'art. 27 prevede quanto segue:

«1.      Ai lavoratori incaricati di svolgere attivita di carattere
eccezionalmente gravoso, insalubre o pericoloso deve essere corrisposto un
aumento pari al 20% della retribuzione di base. Se essi esercitano le loro
funzioni per meta giornata o per un tempo inferiore, la maggiorazione sara del
10%.

(...)

3.      Tali maggiorazioni non sono piu dovute se vengono meno per qualsiasi motivo le condizioni di eccezionale gravosita, insalubrita o pericolosita. 

(...)».

  **Cause principali e questioni pregiudiziali**

13      L'attivita della Gerardo, il datore di lavoro dei ricorrenti nei
procedimenti principali, consiste nella produzione di materiali pietrosi a
base di pietra naturale. I ricorrenti nei procedimenti principali lavorano
abitualmente come addetti all'esercizio di una tagliatrice automatica.

14      Nel corso della giornata di lavoro il livello di rumore sul luogo di
lavoro supera il valore medio giornaliero di 85 dB(A). Per porre rimedio a
tale situazione, la Gerardo ha dotato i ricorrenti di un dispositivo
individuale di protezione dell'udito. Grazie all'attenuazione prodotta da tale
dispositivo, l'esposizione giornaliera al rumore dei ricorrenti nei
procedimenti principali e ridotta a un livello inferiore agli 80 dB(A).

15      I ricorrenti nei procedimenti principali hanno chiesto il versamento
di un'indennita salariale ai sensi dell'art. 27 del contratto collettivo, in
ragione della gravosita delle condizioni del loro posto di lavoro, in quanto
essi sono esposti a un livello di rumore superiore al valore medio giornaliero
di 85 dB(A). Le loro domande sono state respinte dal Juzgado de lo Social
(Tribunale per la legislazione in materia sociale), che ha dichiarato che la
Gerardo rispettava il regio decreto 286/2006 di recepimento della direttiva
2003/10. Secondo tale giudice, per stabilire se le condizioni del posto di
lavoro siano da ritenere gravose, si deve tenere conto dell'effetto di
attenuazione del rumore prodotto dal dispositivo individuale di protezione
dell'udito.

16      I ricorrenti nei procedimenti principali hanno proposto impugnazione
dinanzi al giudice del rinvio.

17      Tale giudice rileva che il rigetto delle domande dei ricorrenti nei
procedimenti principali da parte del Juzgado de lo Social e conforme alla
giurisprudenza recente del Tribunal Supremo, secondo la quale occorre tenere
conto dell'attenuazione del rumore prodotta dal dispositivo individuale di
protezione dell'udito al fine di stabilire se il lavoratore sia soggetto, sul
posto di lavoro, a condizioni gravose. Secondo il giudice del rinvio, tale
giurisprudenza, che interpreta la nozione di «gravosita» alla luce della
direttiva 2003/10 e del diritto nazionale che la recepisce, desume che
l'obiettivo di questi ultimi e la protezione del lavoratore dai rischi alla
salute connessi a un'effettiva esposizione al rumore. Ne conseguirebbe
un'assenza di gravosita nel caso in cui una protezione individuale dell'udito
consenta di ridurre il rumore che perviene all'orecchio a un livello inferiore
agli 80 dB(A).

18      Il giudice del rinvio nutre dubbi quanto alla compatibilita di tale
giurisprudenza del Tribunal Supremo con la direttiva 2003/10. A tale
proposito, pur riconoscendo che le cause principali hanno ad oggetto il
versamento di un'indennita salariale che, in quanto tale, non e disciplinata
dalla direttiva in discorso, tale giudice ritiene che l'interpretazione di
detta direttiva costituisca un presupposto per stabilire se i ricorrenti nei
procedimenti principali abbiano diritto a tale indennita.

19      Secondo tale giudice, infatti, l'obbligo di versare un'indennita
salariale in ragione della gravosita delle condizioni di lavoro, previsto
dall'art. 27 del contratto collettivo, dipende dal rispetto, da parte del
datore di lavoro, degli obblighi derivanti dalla direttiva 2003/10 e dal regio
decreto 286/2006. Sarebbe contrario all'effetto utile di tale direttiva il
fatto che un datore di lavoro possa sottrarsi all'obbligo di versare detta
indennita salariale per il solo fatto di avere messo a disposizione dei suoi
dipendenti dispositivi di protezione dell'udito, anche se non ha rispettato le
norme della richiamata direttiva per quanto attiene agli obblighi preventivi
da essa posti.

20      Alla luce di tali premesse, il Tribunal Superior de Justicia de
Castilla y Leon ha deciso di sospendere il procedimento e di sottoporre alla
Corte le seguenti questioni pregiudiziali, che sono formulate in termini
identici in ognuna della cause di cui detto giudice e investito:

«1)      Se gli artt. 3, 5, n. 2, 6 e 7 della direttiva 2003/10 (…) debbano
essere interpretati nel senso che un'impresa, in cui il livello di esposizione
giornaliera dei lavoratori al rumore (misurato senza tenere conto degli
effetti dei dispositivi di protezione dell'udito) superi gli 85 dB(A),
ottempera agli obblighi preventivi, fissati da [tale] direttiva in relazione
alle condizioni materiali di lavoro, mettendo a disposizione dei lavoratori
dispositivi di protezione dell'udito tali che, grazie all'effetto di
attenuazione da essi prodotto, l'esposizione giornaliera di tali lavoratori al
rumore risulti inferiore agli 80 dB(A);

2)      Se l'art. 5, n. 2, della direttiva 2003/10 (…) debba essere
interpretato nel senso che il programma di misure tecniche e/o organizzative,
che deve adottare un'impresa in cui il livello di esposizione giornaliera dei
lavoratori al rumore (misurato senza tenere conto dell'effetto dei dispositivi
di protezione dell'udito) superi gli 85 dB(A), ha lo scopo di ridurre il
livello di esposizione al rumore al di sotto degli 85 dB(A);

3)      In caso di soluzione negativa della prima questione, se la direttiva
2003/10 (…) debba essere interpretata nel senso che essa osta ad una
disposizione o ad una prassi giurisprudenziale nazionale che esoneri l'impresa
dall'obbligo di versare una compensazione in denaro, che di regola deve essere
corrisposta ai lavoratori soggetti a livelli di esposizione giornaliera al
rumore superiori agli 85 dB(A), per il fatto di mettere a disposizione dei
lavoratori dispositivi di protezione dell'udito il cui effetto di attenuazione
riduce l'esposizione giornaliera al di sotto degli 80 dB(A)».

  **Sulle questioni pregiudiziali**

  _Sulla prima e sulla seconda questione_

21      Con le due prime questioni, che occorre esaminare congiuntamente, il
giudice del rinvio chiede, in sostanza, se la direttiva 2003/10 debba essere
interpretata nel senso che un datore di lavoro nella cui impresa il livello di
esposizione giornaliera dei lavoratori al rumore e superiore agli 85 dB(A),
misurato senza tenere conto degli effetti dell'utilizzo di dispositivi
individuali di protezione dell'udito, adempie agli obblighi derivanti da tale
direttiva mettendo semplicemente a disposizione dei lavoratori tali
dispositivi di protezione dell'udito che consentono di ridurre l'esposizione
giornaliera al rumore al di sotto degli 80 dB(A), e se l'art. 5, n. 2, di
detta direttiva debba essere interpretato nel senso che e diretto a ridurre
l'esposizione giornaliera al rumore a un livello inferiore agli 85 dB(A),
misurato senza tenere conto degli effetti dell'utilizzo di dispositivi
individuali di protezione dell'udito.

22      Per risolvere tali questioni, occorre rammentare il quadro normativo
istituito dalla direttiva 2003/10.

23      Anzitutto, ai sensi dell'art. 5, n. 1, primo comma, di tale direttiva,
i rischi derivanti dall'esposizione al rumore sono eliminati alla fonte o
ridotti al minimo, tenuto conto del progresso tecnico e della disponibilita di
misure per controllare il rischio alla fonte.

24      In questo senso, il secondo comma di detto art. 5, n. 1, dispone che
la riduzione di tali rischi si basa sui principi generali di prevenzione e
presenta in dettaglio le misure atte a promuovere tale obiettivo.

25      In conformita all'art. 5, n. 2, della direttiva 2003/10, il datore di
lavoro elabora e applica un programma di misure volte a ridurre l'esposizione
al rumore, laddove siano superati i valori superiori di esposizione che fanno
scattare l'azione. In questo senso, dall'art. 3, nn. 1, lett. b), e 2, seconda
frase, di tale direttiva, emerge che detto valore di esposizione e fissato a
un livello di 85 dB(A) e deve essere misurato senza tenere conto dell'effetto
dell'utilizzo dei dispositivi individuali di protezione dell'udito.

26      Inoltre, secondo l'art. 6 di detta direttiva, dispositivi individuali
di protezione dell'udito sono messi a disposizione dei lavoratori nel caso in
cui l'esposizione al rumore superi i valori di esposizione che fanno scattare
l'azione, «qualora i rischi derivanti dall'esposizione al rumore non possano
essere evitati con altri mezzi».

27      Da ultimo, conformemente all'art. 7, n. 1, della direttiva 2003/10, in
nessun caso l'esposizione del lavoratore puo superare i valori limite di
esposizione, ovverosia, secondo l'art. 3, nn. 1, lett. a), e 2, prima frase,
di tale direttiva, il livello di 87 dB(A), misurato tenendo conto dell'effetto
dell'utilizzo dei dispositivi individuali di protezione dell'udito.

28      In tal modo, la direttiva 2003/10 crea una gerarchia tra gli obblighi
che incombono al datore di lavoro.

29      In primo luogo, in forza dell'art. 5, n. 2, di detta direttiva, il
datore di lavoro ha l'obbligo di applicare un programma volto a ridurre
l'esposizione al rumore qualora i lavoratori siano esposti a un livello di
rumore superiore agli 85 dB(A), misurato senza tenere conto dell'effetto
dell'utilizzo dei dispositivi individuali di protezione dell'udito.

30      Soltanto nel caso in cui detto programma non consenta di ridurre tale
esposizione al rumore, l'art. 6 della direttiva 2003/10 prevede, in secondo
luogo, l'obbligo aggiuntivo di mettere a disposizione dei lavoratori
dispositivi individuali di protezione dell'udito.

31      In terzo e ultimo luogo, l'art. 7 di detta direttiva prevede obblighi
specifici per il caso in cui l'uso dei dispositivi individuali di protezione
dell'udito non consenta di evitare che i valori limite di esposizione siano
superati.

32      Dalla formulazione chiara e dall'organizzazione di tali disposizioni
risulta che il datore di lavoro non ottempera ai propri obblighi previsti
dall'art. 5, n. 2, della direttiva 2003/10 mettendo semplicemente a
disposizione dei lavoratori dispositivi individuali di protezione dell'udito,
ma che egli deve applicare un programma volto a ridurre l'esposizione al
rumore qualora i lavoratori siano esposti a un livello di rumore superiore
agli 85 dB(A), misurato senza tenere conto dell'effetto dell'utilizzo dei
dispositivi individuali di protezione dell'udito.

33      Tale interpretazione della direttiva 2003/10 e corroborata dal decimo
'considerando' della stessa, secondo il quale essa si basa sul concetto di
prevenzione, da cui consegue che i rischi sono ridotti in via prioritaria alla
fonte e che le misure di protezione collettiva hanno priorita rispetto alle
misure di protezione individuale.

34      In considerazione di quanto precede, occorre risolvere le prime due
questioni dichiarando che la direttiva 2003/10 dev'essere interpretata nel
senso che un datore di lavoro nella cui impresa il livello di esposizione
giornaliera dei lavoratori al rumore e superiore agli 85 dB(A), misurato senza
tenere conto dell'effetto dell'utilizzo dei dispositivi individuali di
protezione dell'udito, non adempie agli obblighi derivanti da tale direttiva
mettendo semplicemente a disposizione dei lavoratori siffatti dispositivi di
protezione dell'udito che consentono di ridurre l'esposizione giornaliera al
rumore al di sotto degli 80 dB(A), poiche tale datore di lavoro ha l'obbligo
di applicare un programma di misure tecniche o organizzative volte a ridurre
tale esposizione al rumore a un livello inferiore agli 85 dB(A), misurato
senza tenere conto dell'effetto dell'utilizzo dei dispositivi individuali di
protezione dell'udito.

  _Sulla terza questione_

35      Con la terza questione, il giudice del rinvio chiede, in sostanza, se
la direttiva 2003/10 debba essere interpretata nel senso che essa obbliga un
datore di lavoro - che non ha applicato un programma di misure tecniche o
organizzative volte a ridurre il livello di esposizione giornaliera al rumore
- a versare un'indennita salariale ai lavoratori che siano esposti a un
livello di rumore superiore agli 85 dB(A), misurato senza tenere conto
dell'effetto dell'utilizzo dei dispositivi individuali di protezione
dell'udito, anche quando ha messo a disposizione di tali lavoratori siffatti
dispositivi di protezione dell'udito i cui effetti si traducono nella
riduzione dell'esposizione giornaliera al rumore a un livello inferiore agli
80 dB(A).

36      Riguardo a tale questione, occorre ricordare che, secondo il contratto
collettivo, e dovuta un'indennita salariale ai lavoratori incaricati di
svolgere attivita di carattere eccezionalmente gravoso, potendo tale gravosita
derivare dall'esposizione al rumore.

37      In tal senso, il giudice del rinvio rileva che, secondo la recente
giurisprudenza del Tribunal Supremo, non ricorre siffatta gravosita qualora
dispositivi individuali di protezione dell'udito abbiano l'effetto di ridurre
il livello di rumore che perviene all'orecchio a un livello inferiore agli 80
dB(A). Secondo il giudice del rinvio, tale giurisprudenza si basa su
un'interpretazione della direttiva 2003/10 secondo la quale l'obiettivo di
quest'ultima consiste nel proteggere il lavoratore dai rischi alla salute
connessi a un'effettiva esposizione al rumore. Orbene, una tale
interpretazione restrittiva sarebbe contraria all'effetto utile della
richiamata direttiva. Un datore di lavoro potrebbe in tal modo sottrarsi
all'obbligo di versare un'indennita salariale del genere per il solo fatto di
avere messo a disposizione dei lavoratori dispositivi individuali di
protezione dell'udito, anche laddove egli non abbia rispettato le norme della
direttiva relative agli obblighi preventivi da essa posti.

38      A tale proposito, occorre sottolineare, come rilevato dalla
Commissione europea, che la direttiva 2003/10 non disciplina, in quanto tale,
ne il versamento di un'indennita salariale a causa della gravosita di un posto
di lavoro risultante dall'esposizione al rumore, ne la questione se l'effetto
di un dispositivo individuale di protezione dell'udito possa o debba essere
preso in considerazione per stabilire la soglia di esposizione al rumore che
fa scattare l'obbligo di versare tale indennita salariale.

39      La direttiva 2003/10 non impone pertanto che il mancato rispetto, da
parte del datore di lavoro, degli obblighi preventivi posti da tale direttiva
sia punito con l'obbligo di versare un'indennita salariale.

40      Occorre tuttavia precisare, con riferimento ai quesiti posti dal
giudice del rinvio, che detti obblighi preventivi che sono volti a ridurre
alla fonte, per quanto possibile, l'esposizione al rumore tramite
l'applicazione di un programma di misure tecniche o organizzative, rientrano
nell'obiettivo perseguito dalla direttiva 2003/10 di proteggere la salute dei
lavoratori.

41      Occorre inoltre ricordare la giurisprudenza costante, secondo la quale
la liberta di scegliere il modo ed i mezzi destinati a garantire l'attuazione
di una direttiva nulla toglie all'obbligo, per ciascuno degli Stati membri
destinatari, di adottare tutti i provvedimenti necessari a garantire la piena
efficacia della direttiva in questione, conformemente allo scopo che essa
persegue (sentenza 15 aprile 2008, causa C‑268/06, Impact, Racc. pag. I‑2483,
punto 40 e giurisprudenza citata) e di garantire, qualora la direttiva in
questione miri ad attribuire diritti ai singoli, che essi siano posti in grado
di avvalersene, se del caso, dinanzi ai giudici nazionali (sentenza 30 maggio
1991, causa C‑361/88, Commissione/Germania, Racc. pag. I‑2567, punto 15).

42      Ne consegue che il diritto nazionale dev'essere interpretato in
maniera tale da consentire ai lavoratori di pretendere effettivamente il
rispetto, da parte del loro datore di lavoro, degli obblighi preventivi posti
dalla direttiva 2003/10, il cui obiettivo, come emerge dal suo decimo
'considerando', e proprio quello di contribuire alla protezione dei
lavoratori.

43      In considerazione di quanto precede, occorre risolvere la terza
questione dichiarando che la direttiva 2003/10 dev'essere interpretata nel
senso che non impone a un datore di lavoro - per il solo fatto di non avere
applicato un programma di misure tecniche o organizzative volte a ridurre il
livello di esposizione giornaliera al rumore - di versare un'indennita
salariale ai lavoratori che siano esposti a un livello di rumore superiore
agli 85 dB(A), misurato senza tenere conto dell'effetto dell'utilizzo dei
dispositivi individuali di protezione dell'udito. Tuttavia, il diritto
nazionale deve prevedere adeguati meccanismi atti a garantire che un
lavoratore esposto a un livello di rumore superiore agli 85 dB(A), misurato
senza tenere conto dell'effetto dell'utilizzo di dispositivi individuali di
protezione dell'udito, possa pretendere il rispetto, da parte del datore di
lavoro, degli obblighi preventivi previsti all'art. 5, n. 2, di tale
direttiva.

  **Sulle spese**

44      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Settima Sezione) dichiara:

1)       **La direttiva del Parlamento europeo e del Consiglio 6 febbraio
2003, 2003/10/CE, sulle prescrizioni minime di sicurezza e di salute relative
all 'esposizione dei lavoratori ai rischi derivanti dagli agenti fisici
(rumore) (diciassettesima direttiva particolare ai sensi dell'articolo 16,
paragrafo 1, della direttiva 89/391/CEE), come modificata dalla direttiva del
Parlamento europeo e del Consiglio 20 giugno 2007, 2007/30/CE, dev'essere
interpretata nel senso che un datore di lavoro nella cui impresa il livello di
esposizione giornaliera dei lavoratori al rumore e superiore agli 85 dB(A),
misurato senza tenere conto degli effetti dell'utilizzo di dispositivi
individuali di protezione dell'udito, non adempie agli obblighi derivanti da
tale direttiva mettendo semplicemente a disposizione dei lavoratori siffatti
dispositivi di protezione dell'udito che consentono di ridurre l'esposizione
giornaliera al rumore al di sotto degli 80 dB(A), poiche tale datore di lavoro
ha l'obbligo di applicare un programma di misure tecniche o organizzative
volte a ridurre tale esposizione al rumore a un livello inferiore agli 85
dB(A), misurato senza tenere conto dell'effetto dell'utilizzo dei dispositivi
individuali di protezione dell'udito.**

2)       **La direttiva 2003/10, come modificata dalla direttiva 2007/30, dev
'essere interpretata nel senso che non impone a un datore di lavoro - per il
solo fatto di non avere applicato un programma di misure tecniche o
organizzative volte a ridurre il livello di esposizione giornaliera al rumore
- di versare un'indennita salariale ai lavoratori che siano esposti a un
livello di rumore superiore agli 85 dB(A), misurato senza tenere conto
dell'effetto dell'utilizzo dei dispositivi individuali di protezione
dell'udito. Tuttavia, il diritto nazionale deve prevedere adeguati meccanismi
atti a garantire che un lavoratore esposto a un livello di rumore superiore
agli 85 dB(A), misurato senza tenere conto dell'effetto dell'utilizzo di
dispositivi individuali di protezione dell'udito, possa pretendere il
rispetto, da parte del datore di lavoro, degli obblighi preventivi previsti
all'art. 5, n. 2, di tale direttiva.**

Firme

* * *

* Lingua processuale: lo spagnolo. 


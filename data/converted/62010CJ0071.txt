

**Causa C ‑71/10**

**Office of Communications**

**contro**

**Information Commissioner**

(domanda di pronuncia pregiudiziale proposta dalla Supreme Court of the United
Kingdom)

«Accesso del pubblico all'informazione in materia ambientale -- Direttiva
2003/4/CE -- Art. 4 -- Eccezioni al diritto di accesso -- Richiesta di accesso
che coinvolge diversi interessi tutelati dall'art. 4, n. 2, di detta
direttiva»

Massime della sentenza

_Ambiente -- Liberta di accesso all'informazione -- Direttiva 2003/4 --
Deroghe_

_(Direttiva del Parlamento europeo e del Consiglio 2003/4, art.  4, n. 2)_

L'art. 4, n. 2, della direttiva 2003/4, sull'accesso del pubblico
all'informazione ambientale, deve essere interpretato nel senso che
un'autorita pubblica, ove detenga informazioni ambientali o tali informazioni
siano detenute per suo conto, puo, nel ponderare gli interessi pubblici
tutelati dalla divulgazione con gli interessi tutelati dal rifiuto di
divulgazione, ai fini della valutazione di una richiesta diretta a che tali
informazioni siano messe a disposizione di una persona fisica o giuridica,
prendere in considerazione cumulativamente diversi motivi di rifiuto previsti
da tale disposizione.

(v. punto 32 e dispositivo)

  
  
  
  
  
  

SENTENZA DELLA CORTE (Terza Sezione)

28 luglio 2011 (*)

«Accesso del pubblico all'informazione in materia ambientale - Direttiva
2003/4/CE - Art. 4 - Eccezioni al diritto di accesso - Richiesta di accesso
che coinvolge diversi interessi tutelati dall'art. 4, n. 2, di detta
direttiva»

Nel procedimento C‑71/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Supreme Court of the United Kingdom (Regno
Unito) con decisione 27 gennaio 2010, pervenuta alla Corte l'8 febbraio 2010
nel procedimento

**Office of Communications**

contro

**Information Commissioner,**

LA CORTE (Terza Sezione),

composta dal sig. K. Lenaerts, presidente di sezione, dal sig. D. Švaby, dalla
sig.ra R. Silva de Lapuerta, dai sigg. E. Juhasz (relatore) e T. von Danwitz,
giudici,

avvocato generale: sig.ra J. Kokott

cancelliere: sig.ra L. Hewlett, amministratore principale

vista la fase scritta del procedimento e in seguito all'udienza del 27 gennaio
2011,

considerate le osservazioni presentate:

-        per l'Information Commissioner, dal sig. C. Lewis, barrister, delegato dal sig. M. Thorogood, solicitor,

-        per il governo del Regno Unito, dal sig. S. Ossowski, in qualita di agente, assistito dal sig. D. Beard, barrister,

-        per il governo svedese, dalle sig.re A. Falk e C. Meyer‑Seitz, in qualita di agenti,

-        per la Commissione europea, dal sig. P. Oliver e dalla sig.ra C. ten Dam, in qualita di agenti,

sentite le conclusioni dell'avvocato generale, presentate all'udienza del 10
marzo 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 4 della direttiva del Parlamento europeo e del Consiglio 28 gennaio
2003, 2003/4/CE, sull'accesso del pubblico all'informazione ambientale e che
abroga la direttiva 90/313/CEE del Consiglio (GU L 41, pag. 26).

2        Tale domanda e stata presentata nell'ambito di una controversia tra
l'Office of Communications e l'Information Commissioner in merito ad una
richiesta d'informazioni relativa all'esatta ubicazione delle stazioni radio
base di telefonia mobile nel Regno Unito.

  **Contesto normativo**

  _Diritto dell 'Unione _

3        Il primo 'considerando' della direttiva 2003/4 e formulato come
segue:

«Un rafforzamento dell'accesso del pubblico all'informazione ambientale e la
diffusione di tale informazione contribuiscono a sensibilizzare maggiormente
il pubblico alle questioni ambientali, a favorire il libero scambio di
opinioni, ad una piu efficace partecipazione del pubblico al processo
decisionale in materia e, infine, a migliorare l'ambiente».

4        L'ottavo 'considerando' di detta direttiva cosi recita:

«È necessario garantire che qualsiasi persona fisica o giuridica abbia il
diritto di accedere all'informazione ambientale detenuta dalle autorita
pubbliche o per conto di esse senza dover dichiarare il proprio interesse».

5        Ai termini del sedicesimo 'considerando' della medesima direttiva:

«Il diritto all'informazione implica che la divulgazione dell'informazione sia
ritenuta un principio generale e che alle autorita pubbliche sia consentito
respingere una richiesta di informazione ambientale in casi specifici e
chiaramente definiti. Le ragioni di rifiuto dovrebbero essere interpretate in
maniera restrittiva, ponderando l'interesse pubblico tutelato dalla
divulgazione delle informazioni con l'interesse tutelato dal rifiuto di
divulgarle. Le ragioni del rifiuto dovrebbero essere comunicate al richiedente
entro il periodo stabilito dalla presente direttiva».

6        L'art. 3, n. 1, della direttiva 2003/4 prevede che:

«Gli Stati membri provvedono affinche le autorita pubbliche siano tenute, ai
sensi delle disposizioni della presente direttiva, a rendere disponibile
l'informazione ambientale detenuta da ess[e] o per loro conto a chiunque ne
faccia richiesta, senza che il richiedente debba dichiarare il proprio
interesse».

7        L'art. 4, nn. 1 e 2, di detta direttiva dispone che:

«1.      Gli Stati membri possono disporre che una richiesta di informazione
ambientale sia respinta nei seguenti casi:

a)      se le informazioni richieste non sono detenute dall'autorita pubblica
alla quale e rivolta la richiesta o per suo conto. In tal caso, se detta
autorita e al corrente che l'informazione e detenuta da o per conto di
un'altra autorita pubblica, trasmette il piu presto possibile la richiesta a
quest'ultima autorita e ne informa conseguentemente il richiedente o comunica
a quest'ultimo l'autorita pubblica dalla quale ritiene sia possibile ottenere
l'informazione richiesta;

b)      se la richiesta e manifestamente infondata;

c)      se la richiesta e formulata in termini troppo generici, alla luce
dell'articolo 3, paragrafo 3;

d)      se la richiesta riguarda materiale in corso di completamento ovvero
documenti o dati incompleti;

e)      se la richiesta riguarda comunicazioni interne, tenendo conto
dell'interesse pubblico tutelato dalla divulgazione.

Qualora una richiesta venga respinta sulla base del fatto che riguarda
materiale in corso di completamento, l'autorita pubblica riporta il nome
dell'autorita che prepara il materiale e la data approssimativa entro la quale
sara pronto.

2.      Gli Stati membri possono disporre che la richiesta di informazione ambientale sia respinta qualora la divulgazione di tale informazione rechi pregiudizio: 

a)      alla riservatezza delle deliberazioni interne delle autorita pubbliche
qualora essa sia prevista dal diritto;

b)      alle relazioni internazionali, alla sicurezza pubblica o alla difesa
nazionale;

c)      allo svolgimento di procedimenti giudiziari, alla possibilita per ogni
persona di avere un processo equo o alla possibilita per l'autorita pubblica
di svolgere indagini di carattere penale o disciplinare;

d)      alla riservatezza delle informazioni commerciali o industriali qualora
la riservatezza sia prevista dal diritto nazionale o comunitario per tutelare
un legittimo interesse economico, compreso l'interesse pubblico di mantenere
la riservatezza statistica ed il segreto fiscale;

e)      ai diritti di proprieta intellettuale;

f)      alla riservatezza dei dati personali e/o dei dossier riguardanti una
persona fisica qualora tale persona non abbia acconsentito alla divulgazione
dell'informazione al pubblico, laddove detta riservatezza sia prevista dal
diritto nazionale o comunitario;

g)      agli interessi o alla protezione di chiunque abbia fornito le
informazioni richieste di sua propria volonta, senza che sussistesse alcun
obbligo legale reale o potenziale in tal senso, a meno che la persona
interessata abbia acconsentito alla divulgazione delle informazioni in
questione;

h)      alla tutela dell'ambiente cui si riferisce l'informazione, come nel
caso dell'ubicazione di specie rare.

I motivi di rifiuto di cui ai paragrafi 1 e 2 sono interpretati in modo
restrittivo tenendo conto nel caso specifico dell'interesse pubblico tutelato
dalla divulgazione. In ogni caso specifico l'interesse pubblico tutelato dalla
divulgazione e ponderato con l'interesse tutelato dal rifiuto. Gli Stati
membri non possono, in virtu del paragrafo 2, lettere a), d), f), g) e h),
disporre che una richiesta sia respinta se quest'ultima concerne informazioni
sulle emissioni nell'ambiente.

In questo quadro e ai fini dell'applicazione della lettera f), gli Stati
membri garantiscono che siano rispettati i requisiti della direttiva 95/46/CE
del Parlamento europeo e del Consiglio, del 24 ottobre 1995, relativa alla
tutela delle persone fisiche con riguardo al trattamento dei dati personali,
nonche alla libera circolazione di tali dati [GU L 281, pag. 31]».

  **Causa principale e questione pregiudiziale**

8        Su richiesta del Department of Health, e stata condotta una perizia
indipendente sui rischi legati alla telefonia mobile. Il rapporto relativo a
tale perizia, intitolato «Telefoni cellulari e salute», ha indicato che
l'ubicazione delle stazioni radio base e le procedure di autorizzazione di
dette stazioni costituivano questioni di interesse pubblico.

9        In seguito, il governo del Regno Unito ha creato un sito Internet,
denominato «Sitefinder», gestito fino alla fine del 2003 dall'Office of
Communications, al fine di fornire le informazioni relative all'ubicazione
delle stazioni radio base di telefonia mobile nel Regno Unito. Detto sito
Internet si compone di informazioni volontariamente fornite dagli operatori di
telefonia mobile a partire dalle loro banche dati. Esso consente a qualsiasi
privato, introducendo un codice postale, un nome di citta o di strada, di
cercare su una mappa a riquadri informazioni relative alle stazioni radio base
che vi sono indicate.

10      Il sito Internet Sitefinder mostra l'ubicazione approssimativa di ogni
stazione radio base all'interno di ciascun riquadro, ma non indica ne
l'ubicazione precisa con l'approssimazione di un metro, ne se sia stata
installata a livello della strada, o occultata all'interno o sulla sommita di
una struttura o di un edificio.

11      L'11 gennaio 2005, un responsabile delle informazioni presso lo Health
Protection Scotland (agenzia scozzese di protezione della salute), che e una
sezione del National Health Service (Servizio sanitario nazionale), ha chiesto
all'Office of Communications le coordinate di ciascuna stazione radio base,
apparentemente per fini epidemiologici.

12      L'Office of Communications ha respinto sia la domanda iniziale sia la
domanda di riesame proposta dal medesimo, basandosi su due motivi di rifiuto.
In primo luogo, l'Office of Communications ha sostenuto che la divulgazione di
tali informazioni arrecherebbe pregiudizio alla sicurezza pubblica ai sensi
dell'art. 4, n. 2, lett. b), della direttiva 2003/4, poiche la comunicazione
dell'ubicazione di tali siti comprenderebbe l'ubicazione dei siti usati per
fornire le reti radio della polizia e dei servizi d'urgenza e potrebbe
pertanto favorire i criminali. In secondo luogo, l'Office of Communications ha
fatto valere l'impatto negativo della diffusione di tali elementi per quanto
riguarda i diritti di proprieta intellettuale degli operatori di telefonia
mobile che hanno fornito le informazioni.

13      Il funzionario dello Health Protection Scotland ha poi adito
l'Information Commissioner. Quest'ultimo ha ordinato all'Office of
Communications di divulgare le informazioni. L'Office of Communications ha
quindi proposto un ricorso dinanzi all'Information Tribunal.

14      L'Information Tribunal ha affermato che, per quanto riguarda il primo
motivo di rifiuto, la protezione della sicurezza pubblica potrebbe essere
pregiudicata se una parte della rete di telefonia mobile fosse messa fuori uso
a causa di attivita criminali. Tuttavia, esso ha ritenuto che, data la
quantita di informazioni gia accessibili al pubblico, l'impatto sulla pubblica
sicurezza fosse poco rilevante e non prevalesse sull'interesse pubblico alla
divulgazione di dette informazioni. L'interesse pubblico alla divulgazione
risulterebbe dalle raccomandazioni della perizia, dall'importanza generale
attribuita alla comunicazione di informazioni ambientali, dalla particolare
importanza di tale comunicazione per il pubblico, che si tratti di individui o
di membri del gruppo interessato, e dall'informazione specifica per fini
epidemiologici.

15      Per quanto riguarda il secondo motivo di rifiuto, l'Information
Tribunal ha riconosciuto che gli operatori di telefonia mobile godono di
diritti relativi alle banche dati per quanto riguarda la totalita delle
informazioni fornite all'Office of Communications, sulla cui base e stato
elaborato il sito Internet Sitefinder. Tuttavia, detto giudice ha ritenuto che
l'impatto negativo su diritti di proprieta intellettuale di tale tipo non
potesse prevalere sull'interesse pubblico alla divulgazione di siffatti dati.

16      Poiche nessun motivo giustificava il rifiuto della divulgazione delle
informazioni ambientali chieste dal funzionario della Health Protection
Scotland, l'Information Tribunal ha ordinato la divulgazione delle medesime.

17      La High Court of Justice (England & Wales), Queen's Bench Division
(Administrative Court) ha confermato la decisione dell'Information Tribunal e
ha rilevato che esisteva un obbligo generale di divulgazione. Secondo la High
Court, le eccezioni a tale obbligo sono strettamente limitate e la lettera
della direttiva 2003/4 suggerisce che esse debbano essere esaminate «eccezione
per eccezione», conformemente anche agli obiettivi di tale direttiva.

18      Tuttavia, la Court of Appeal (England & Wales) (Civil Division), adita
in appello e giunta alla conclusione opposta. A suo avviso, i riferimenti ad
«un'eccezione» devono essere intesi come riferiti a «una o piu eccezioni» e la
lettera delle disposizioni della direttiva 2003/4 corroborerebbe tale
conclusione.

19      La Supreme Court of the United Kingdom, che esamina in appello le
decisioni della detta Court of Appeal, considera che per poter fornire una
soluzione alla controversia per la quale e adita occorre conoscere
l'interpretazione della Corte per quanto riguarda le disposizioni di detta
direttiva invocate nella presente controversia.

20      Cio considerato, la Supreme Court of the United Kingdom ha deciso di
sospendere il procedimento e di sottoporre alla Corte la seguente questione
pregiudiziale:

«Se, ai sensi della direttiva [2003/4], ove un'autorita pubblica detenga
informazioni ambientali la cui divulgazione arrecherebbe taluni pregiudizi ad
interessi diversi, tutelati da piu di un'eccezione [nel caso di specie gli
interessi di pubblica sicurezza tutelati dall'art. 4, n. 2, lett. b), e i
diritti di proprieta intellettuale tutelati dall'art. 4, n. 2, lett. e)],
pregiudizio che tuttavia, nel caso di considerazione separata di ciascuna
eccezione, non sarebbe assolutamente sufficiente per prevalere sull'interesse
pubblico tutelato dalla divulgazione, sia necessaria un'ulteriore verifica,
che preveda il cumulo dei diversi interessi tutelati dalle due eccezioni e la
loro ponderazione congiunta rispetto all'interesse pubblico tutelato dalla
divulgazione».

  **Sulla questione pregiudiziale**

21      Con la sua questione il giudice del rinvio chiede, in sostanza, se
un'autorita pubblica, ove detenga informazioni ambientali o siffatte
informazioni siano detenute per suo conto, possa, nel ponderare gli interessi
pubblici tutelati dalla divulgazione con gli interessi tutelati dal rifiuto di
divulgazione ai fini della valutazione di una richiesta diretta a che tali
informazioni siano messe a disposizione di una persona fisica o giuridica,
prendere in considerazione cumulativamente diversi motivi di rifiuto, indicati
all'art. 4, n. 2, della direttiva 2003/4 o se debba procedere a tale
ponderazione esaminando solo uno di tali interessi alla volta.

22      Occorre ricordare che, come emerge dall'economia della direttiva
2003/4 e, segnatamente dal suo art. 4, n. 2, secondo comma, nonche dal suo
sedicesimo 'considerando', il diritto alle informazioni significa che la
divulgazione delle informazioni dovrebbe essere la regola generale e che le
autorita pubbliche dovrebbero essere autorizzate ad opporre un rifiuto ad una
richiesta di informazioni ambientali solo in taluni casi specifici chiaramente
definiti. I motivi di rifiuto dovrebbero essere dunque interpretati
restrittivamente in modo da ponderare l'interesse pubblico tutelato dalla
divulgazione con l'interesse tutelato dal rifiuto di divulgare.

23      Occorre constatare che secondo i termini introduttivi di detto art. 4,
n. 2, «Gli Stati membri possono disporre» eccezioni alla regola generale della
divulgazione delle informazioni al pubblico. Qualora lo Stato membro preveda
siffatte eccezioni, conformemente a tale disposizione, la lettera di
quest'ultima non impone un metodo particolare di esame dei motivi di rifiuto.

24      A tal riguardo, occorre rilevare, in primo luogo, che, secondo il
detto art. 4, n. 2, secondo comma, seconda frase, «[i]n ogni caso specifico
l'interesse pubblico tutelato dalla divulgazione e ponderato con l'interesse
tutelato dal rifiuto». Come ha rilevato l'avvocato generale nelle sue
conclusioni, tale frase ha una funzione propria, indipendente dalla prima
frase del medesimo comma. Infatti, la prima frase di detto secondo comma
esprime gia l'obbligo di valutare il peso di ciascuno dei motivi di rifiuto
nei confronti dell'interesse che presenterebbe per il pubblico la divulgazione
dell'informazione. Qualora la determinazione di tale obbligo fosse l'unico
oggetto di detta seconda frase, essa costituirebbe solo una ripetizione
ridondante e superflua del senso della prima frase del medesima comma.

25      In secondo luogo, occorre osservare che, in sede di ponderazione degli
interessi contrapposti, una pluralita di interessi distinti puo deporre,
cumulativamente, a favore della divulgazione.

26      Infatti, il primo 'considerando' della direttiva 2003/4 indica le
diverse ragioni che giustificano la divulgazione, tra cui figurano tra l'altro
«[una maggior sensibilizzazione del] pubblico alle questioni ambientali, (...)
il libero scambio di opinioni, (...) una piu efficace partecipazione del
pubblico al processo decisionale in materia e, (...) [il miglioramento
del]l'ambiente».

27      Ne deriva che la nozione di «interesse pubblico tutelato dalla
divulgazione» figurante all'art. 4, n. 2, secondo comma, seconda frase, di
detta direttiva deve essere considerata come una nozione globale comprendente
diversi motivi che giustificano la divulgazione delle informazioni ambientali.

28      Si deve pertanto concludere che detto art. 4, n. 2, secondo comma,
seconda frase, ha per oggetto la ponderazione di due nozioni globali,
circostanza che consente all'autorita pubblica competente di valutare
cumulativamente i motivi di rifiuto di divulgazione in sede di siffatta
ponderazione.

29      L'analisi precedente non e inficiata dall'accento posto, al detto art.
4, n. 2, secondo comma, seconda frase, sull'obbligo di una ponderazione degli
interessi contrapposti «[i]n ogni caso specifico». Infatti, tale accento e
diretto a sottolineare che tale ponderazione va effettuata non gia sulla base
di una misura di carattere generale adottata, ad esempio, dal legislatore
nazionale, bensi sulla base di un esame effettivo particolare di ciascuna
situazione sottoposta alle autorita competenti nell'ambito di una richiesta di
accesso ad un'informazione ambientale presentata in base alla direttiva 2003/4
(v., in tal senso, sentenza 16 dicembre 2010, causa C‑266/09, Stichting Natuur
en Milieu e a., Racc. pag. I‑13119, punti 55‑58).

30      Peraltro, la circostanza che detti interessi siano indicati
separatamente nell'art. 4, n. 2, della direttiva 2003/4 non osta al cumulo di
tali eccezioni alla regola generale della divulgazione, dato che gli interessi
tutelati dal rifiuto di divulgazione possono talvolta sovrapporsi gli uni agli
altri in una medesima situazione o in una medesima fattispecie.

31      Va ancora sottolineato che, poiche i diversi interessi tutelati dal
rifiuto di divulgazione rientrano, come nel procedimento principale, nei
motivi di rifiuto di cui all'art. 4, n. 2, della direttiva 2003/4, la presa in
considerazione di tali interessi in maniera cumulativa nell'ambito della loro
ponderazione con gli interessi pubblici tutelati dalla divulgazione non e
idonea a giustificare un'eccezione supplementare rispetto a quelle elencate in
tale disposizione. Qualora una tale ponderazione con gli interessi pubblici
tutelati dalla divulgazione dovesse comportare il rifiuto di quest'ultima
occorrerebbe ammettere che tale restrizione all'accesso alle informazioni
richieste e proporzionata e, pertanto, giustificata con riferimento
all'interesse globale costituito congiuntamente dagli interessi tutelati dal
rifiuto di divulgazione.

32      Cio premesso, occorre risolvere la questione sollevata dichiarando che
l'art. 4, n. 2, della direttiva 2003/4 deve essere interpretato nel senso che
un'autorita pubblica, ove detenga informazioni ambientali o tali informazioni
siano detenute per suo conto, puo, nel ponderare gli interessi pubblici
tutelati dalla divulgazione con gli interessi tutelati dal rifiuto di
divulgazione, ai fini della valutazione di una richiesta diretta a che tali
informazioni siano messe a disposizione di una persona fisica o giuridica,
prendere in considerazione cumulativamente diversi motivi di rifiuto previsti
da tale disposizione.

  **Sulle spese**

33      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Terza Sezione) dichiara:

**L 'art. 4, n. 2, della direttiva del Parlamento europeo e del Consiglio 28
gennaio 2003, 2003/4/CE, sull'accesso del pubblico all'informazione ambientale
e che abroga la direttiva 90/313/CEE del Consiglio, deve essere interpretato
nel senso che un'autorita pubblica, ove detenga informazioni ambientali o tali
informazioni siano detenute per suo conto, puo, nel ponderare gli interessi
pubblici tutelati dalla divulgazione con gli interessi tutelati dal rifiuto di
divulgazione, ai fini della valutazione di una richiesta diretta a che tali
informazioni siano messe a disposizione di una persona fisica o giuridica,
prendere in considerazione cumulativamente diversi motivi di rifiuto previsti
da tale disposizione.**

Firme

* * *

* Lingua processuale: l'inglese. 


  
  
**Causa C ‑134/10**

**Commissione europea**

**contro**

**Regno del Belgio**

«Inadempimento di uno Stato -- Direttiva 2002/22/CE -- Art. 31 -- Criteri per
la concessione dello status di beneficiario dell'obbligo di trasmissione --
Obiettivi di interesse generale che consentono la concessione di tale status
-- Incidenza del numero di utenti finali delle reti di comunicazione sulla
concessione di detto status -- Principio di proporzionalita»

Massime della sentenza

1.         _Ravvicinamento delle legislazioni -- Reti e servizi di comunicazione elettronica -- Servizio universale e diritti degli utenti -- Direttiva 2002/22 -- Diffusione televisiva o radiofonica al pubblico -- Obblighi ragionevoli di trasmissione («must carry»)_

_(Art.  56 TFUE; direttiva del Parlamento europeo e del Consiglio 2002/22,
art. 31, n. 1)_

2.         _Ravvicinamento delle legislazioni -- Reti e servizi di comunicazione elettronica -- Servizio universale e diritti degli utenti -- Direttiva 2002/22 -- Diffusione televisiva o radiofonica al pubblico -- Obblighi ragionevoli di trasmissione («must carry»)_

_(Art.  56 TFUE; direttiva del Parlamento europeo e del Consiglio 2002/22,
art. 31, n. 1)_

3.         _Ravvicinamento delle legislazioni -- Reti e servizi di comunicazione elettronica -- Servizio universale e diritti degli utenti -- Direttiva 2002/22 -- Diffusione televisiva o radiofonica al pubblico -- Obblighi ragionevoli di trasmissione («must carry»)_

_(Art.  56 TFUE; direttiva del Parlamento europeo e del Consiglio 2002/22,
art. 31, n. 1)_

1.        Ai sensi dell'art. 31, n. 1, seconda frase, della direttiva 2002/22, relativa al servizio universale e ai diritti degli utenti in materia di reti e di servizi di comunicazione elettronica, gli obblighi di trasmissione sono imposti solo qualora siano necessari a soddisfare precisi obiettivi di interesse generale e sono proporzionati e trasparenti. 

Orbene, lo scopo di garantire il pluralismo e la diversita culturale, a titolo
di una politica culturale, e un obiettivo di interesse generale connesso al
diritto fondamentale alla liberta d'espressione. Tuttavia, anche se le
autorita nazionali dispongono di un ampio potere discrezionale a tal riguardo,
gli obblighi discendenti dai provvedimenti d'attuazione di questa politica non
debbono in alcun caso essere sproporzionati rispetto a detto scopo e le
relative modalita d'applicazione non debbono comportare discriminazioni a
danno dei cittadini degli altri Stati membri. Quindi, lo status di canale
beneficiario dell'obbligo di trasmissione deve essere strettamente riservato
ai canali con programmi il cui contenuto complessivo e idoneo a realizzare
l'obiettivo d'interesse generale perseguito.

Ebbene, una semplice enunciazione di un siffatto obiettivo di politica
generale, peraltro non accompagnata da alcun ulteriore elemento che possa
consentire agli operatori di determinare in anticipo la natura e la portata
delle condizioni e degli obblighi precisi da osservare quando presentano
domanda di concessione dello status di beneficiario dell'obbligo di
trasmissione, non definisce chiaramente i criteri concreti utilizzati dalle
autorita nazionali per selezionare i canali televisivi beneficiari
dell'obbligo di trasmettere e non e sufficientemente precisa da garantire che
i canali cosi selezionati siano quelli con programmi il cui contenuto
complessivo e idoneo a realizzare l'obiettivo culturale di interesse generale
perseguito.

(v. punti 50, 52-55)

2.        Una normativa nazionale che non precisa alcun criterio obiettivo e previamente noto utilizzato dalle autorita dello Stato membro interessato per la designazione dei programmi degli organismi di radiodiffusione che beneficeranno dell'obbligo di trasmissione non consente agli organismi non pubblici di radiodiffusione che potrebbero beneficiare di detti obblighi di conoscere i criteri da soddisfare per la concessione dello status di beneficiario e non rispetta quindi il principio di trasparenza di cui all'art. 31, n. 1, seconda frase, della direttiva 2002/22, relativa al servizio universale e ai diritti degli utenti in materia di reti e di servizi di comunicazione elettronica. Il rispetto di tale principio non viene garantito neppure nel caso in cui una normativa siffatta non prescriva in modo sufficientemente chiaro che il beneficio dell'obbligo di trasmissione puo essere concesso solamente a canali televisivi specifici, come richiesto dall'art. 31, n. 1\. Da tale disposizione deriva, infatti, che lo status di beneficiario dell'obbligo in parola non puo essere accordato automaticamente a tutti i canali televisivi diffusi da un medesimo organismo privato di radiodiffusione, ma deve essere strettamente limitato a quelli con programmi il cui contenuto complessivo e idoneo a realizzare l'obiettivo di interesse generale perseguito. 

Peraltro, i criteri in base ai quali viene accordato lo status di beneficiario
dell'obbligo di trasmissione non devono essere discriminatori. In particolare,
la concessione di tale status non puo, ne in diritto ne in fatto, essere
subordinata ad un requisito di stabilimento sul territorio nazionale. Neppure
una normativa nazionale la quale non consente di escludere che la concessione
di tale status richiede, in diritto o in fatto, che gli organismi non pubblici
di radiodiffusione che potrebbero beneficiare dello status siano stabiliti
nello Stato membro di cui trattasi e sufficiente a soddisfare la condizione di
trasparenza prevista dall'art. 31, n. 1, della direttiva 2002/22.

(v. punti 59-60, 63, 66-68)

3.        Gli obblighi di trasmissione derivanti dall'art. 31, n. 1, della direttiva 2002/22, relativa al servizio universale e ai diritti degli utenti in materia di reti e di servizi di comunicazione elettronica, possono essere imposti agli operatori di reti di comunicazioni elettroniche solamente qualora un numero significativo di utenti finali di tali reti le utilizzi come mezzo principale di ricezione di trasmissioni radiofoniche o televisive. Uno Stato membro non traspone correttamente tale disposizione qualora preveda la possibilita, per le sue autorita nazionali, di esentare dagli obblighi di trasmissione gli operatori di reti con un numero insufficiente di utenti finali che le utilizza come mezzo principale di ricezione dei programmi di radiodiffusione televisiva. Tale sistema consente alle stesse, in caso di diniego di tale esenzione, di imporre i suddetti obblighi ai menzionati operatori e di esigere che questi ultimi dimostrino la sussistenza delle condizioni per ottenere l'esenzione. 

(v. punti 73-75)

  
  
  
  
  
  

SENTENZA DELLA CORTE (Terza Sezione)

3 marzo 2011 (*)

«Inadempimento di uno Stato - Direttiva 2002/22/CE - Art. 31 - Criteri per la
concessione dello status di beneficiario dell'obbligo di trasmissione -
Obiettivi di interesse generale che consentono la concessione di tale status -
Incidenza del numero di utenti finali delle reti di comunicazione sulla
concessione di detto status - Principio di proporzionalita»

Nella causa C‑134/10,

avente ad oggetto un ricorso per inadempimento, ai sensi dell'art. 258 TFUE,
proposto il 15 marzo 2010,

**Commissione europea,** rappresentata dal sig. A. Nijenhuis e dalla sig.ra C.
Vrignon, in qualita di agenti, con domicilio eletto in Lussemburgo,

ricorrente,

contro

**Regno del Belgio,** rappresentato dalla sig.ra M. Jacobs e dal sig. T.
Materne, in qualita di agenti,

convenuto,

LA CORTE (Terza Sezione),

composta dal sig. K. Lenaerts, presidente di sezione, dalla sig.ra R. Silva de
Lapuerta, dai sigg. G. Arestis (relatore), J. Malenovský e T. von Danwitz,
giudici,

avvocato generale: sig. P. Cruz Villalon,

cancelliere: sig. A. Calot Escobar,

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il suo ricorso, la Commissione europea chiede alla Corte di
dichiarare che il Regno del Belgio, non avendo trasposto correttamente l'art.
31 della direttiva del Parlamento europeo e del Consiglio 7 marzo 2002,
2002/22/CE, relativa al servizio universale e ai diritti degli utenti in
materia di reti e di servizi di comunicazione elettronica (direttiva «servizio
universale») (GU L 108, pag. 51), e venuto meno agli obblighi ad esso
incombenti in forza delle disposizioni di tale direttiva e dell'art. 56 TFUE.

  **Contesto normativo**

  _Il diritto dell 'Unione_

2        Il quarantatreesimo 'considerando' della direttiva «servizio
universale» cosi recita:

«Attualmente, gli Stati membri impongono taluni obblighi in materia di
ridiffusione (must carry) alle reti destinate alla diffusione al pubblico di
emissioni radiofoniche e televisive. Gli Stati membri dovrebbero poter
imporre, sulla base di legittime considerazioni di interesse pubblico,
obblighi proporzionali nei confronti delle imprese che rientrano sotto la loro
giurisdizione; comunque, tali obblighi dovrebbero essere imposti solo qualora
risultino necessari a soddisfare obiettivi di interesse generale chiaramente
definiti dagli Stati membri conformemente alla normativa comunitaria e devono
essere proporzionati, trasparenti e soggetti a revisione periodica. Gli
obblighi di trasmissione imposti dagli Stati membri dovrebbero essere
ragionevoli, vale a dire proporzionati e trasparenti, in base a obiettivi di
interesse generale chiaramente definiti e possono eventualmente comportare la
corresponsione di una remunerazione proporzionata. Detti obblighi possono
comprendere la trasmissione di servizi specificamente destinati a consentire
un accesso adeguato agli utenti disabili».

3        L'art. 31 della direttiva «servizio universale» prevede quanto segue:

«1.      Gli Stati membri possono imporre ragionevoli obblighi di trasmissione
per specifici canali e servizi radiofonici e televisivi nei confronti delle
imprese soggette alla loro amministrazione che forniscono reti di
comunicazione elettronica destinate alla distribuzione di servizi di
diffusione televisiva o radiofonica al pubblico se un numero significativo di
utenti finali di tali reti le utilizza come mezzo principale di ricezione di
tali servizi di diffusione. Tali obblighi sono imposti solo qualora siano
necessari a soddisfare precisi obiettivi di interesse generale e sono
proporzionati e trasparenti. Essi sono soggetti a revisione periodica.

2.      Ne il paragrafo 1 del presente articolo ne il paragrafo 2 dell'articolo 3 della direttiva [del Parlamento europeo e del Consiglio 7 marzo 2002, 2002/19/CE, relativa all'accesso alle reti di comunicazione elettronica e alle risorse correlate, e all'interconnessione delle medesime (direttiva "accesso") (GU L 108, pag. 7)] pregiudicano la facolta degli Stati membri di definire eventualmente un appropriato indennizzo per le misure adottate conformemente al presente articolo, sempre assicurando che, in circostanze analoghe, non si operino discriminazioni di trattamento fra le imprese che forniscono reti di comunicazione elettronica. Qualora un indennizzo sia previsto, gli Stati membri assicurano che esso sia applicato in modo proporzionato e trasparente». 

  _La normativa nazionale_

4        L'art. 13 della legge 30 marzo 1995, relativa alle reti di
distribuzione di trasmissioni di radiodiffusione e all'esercizio di attivita
di radiodiffusione nella regione bilingue di Bruxelles-Capitale ( _Moniteur
belge_ del 22 febbraio 1996, pag. 3797), come modificata dalla legge 16 marzo
2007 ( _Moniteur belge_ del 5 aprile 2007, pag. 19229; in prosieguo: la «legge
30 marzo 1995»), dispone quanto segue:

«Al fine di garantire il pluralismo e la diversita culturale, l'operatore deve
trasmettere al momento della loro diffusione ed integralmente i seguenti
programmi di radiodiffusione televisiva:

-        i programmi di radiodiffusione televisiva trasmessi dagli organismi di radiodiffusione del servizio pubblico appartenenti alla Comunita francese e quelli appartenenti alla Comunita fiamminga; 

-        i programmi di radiodiffusione televisiva trasmessi da qualunque altro organismo di radiodiffusione appartenente alle Comunita francese o fiamminga, designati dal Re con decreto adottato in sede di Consiglio dei Ministri; 

-        i programmi di radiodiffusione televisiva trasmessi dall'organismo di radiodiffusione del servizio pubblico appartenente alla Comunita germanofona e designati dal Re con decreto adottato in sede di Consiglio dei Ministri. Il Ministro competente per tale legge determina, previo parere dell'Istituto, le modalita della suddetta trasmissione (eventualmente tramite un canale condiviso); 

-        i programmi di radiodiffusione televisiva incentrati su Bruxelles-Capitale trasmessi dagli organismi regionali di radiodiffusione autorizzati dalla Comunita francese e dalla Comunita fiamminga, tenuto conto del loro ambito di diffusione. 

L'Istituto verifica periodicamente la necessita degli obblighi di cui al comma
precedente. Qualora l'Istituto ritenga che non sia piu necessario mantenere
detti obblighi, ne fa esplicita menzione nella relazione annuale prevista
dall'art. 34 della legge 17 gennaio 2003, relativa allo statuto dell'autorita
di regolamentazione dei settori delle poste e delle telecomunicazioni belghe.

Previo parere dell'Istituto, il Ministro puo esentare un operatore
dall'osservanza del presente articolo.

L'operatore che intende beneficiare di tale esenzione inoltra domanda motivata
all'Istituto, attestante la sussistenza di almeno uno dei seguenti elementi:

a)      impossibilita tecnica per l'operatore;

b)      numero insufficiente di utenti finali sulla rete che la utilizzino
come mezzo principale per la ricezione di programmi di radiodiffusione
televisiva, di modo che gli investimenti necessari per rimuovere
l'impossibilita tecnica siano irragionevoli.

L'Istituto comunica il proprio parere al Ministro entro sei settimane dal
ricevimento della suddetta domanda. Tale termine e sospeso qualora l'Istituto
ravvisi la necessita di un supplemento di informazioni da parte del
richiedente.

Se, alla scadenza del termine, l'Istituto non ha fornito alcun parere al
Ministro, il parere dell'Istituto si considera favorevole».

  **Il procedimento precontenzioso**

5        Il 28 aprile 2006 la Commissione ha inviato al Regno del Belgio una
lettera di diffida, esprimendo i propri dubbi sulla conformita dell'art. 13
della legge 30 marzo 1995, nella sua versione iniziale, con l'art. 31, n. 1,
della direttiva «servizio universale» nonche con l'art. 49 CE.

6        Con lettera 5 ottobre 2006 il Regno del Belgio, dopo aver contestato
gli addebiti mossi dalla Commissione, ha informato detta istituzione che si
rendeva necessaria entro breve una riforma del regime di concessione dello
status di beneficiario dell'obbligo di trasmissione nella regione di
Bruxelles‑Capitale.

7        A seguito della notifica, da parte delle autorita belghe, delle
modifiche all'art. 13 della legge 30 marzo 1995 introdotte dalla legge 16
marzo 2007, la Commissione, con lettera di diffida supplementare 27 giugno
2007, ha espresso nuovamente dubbi sulla conformita di queste nuove
disposizioni con l'art. 31, n. 1, della direttiva «servizio universale» nonche
con l'art. 49 CE. La Commissione ha invitato il Regno del Belgio a farle
pervenire le proprie osservazioni nel termine di due mesi decorrenti dal
ricevimento della suddetta lettera.

8        Con lettera 1° agosto 2007 il Regno del Belgio ha chiesto una proroga
del termine di risposta annunciando la propria intenzione di ottemperare alla
lettera di diffida, se necessario adeguando il contesto normativo. Esso ha
tuttavia attirato l'attenzione della Commissione sulle difficolta interne di
ordine istituzionale. La Commissione ha concesso una proroga del termine di
risposta fino al 29 ottobre 2007, ma ha respinto una nuova domanda di proroga
di detto termine inviatale il 26 ottobre 2007 e basata sugli stessi motivi.

9        Con lettera 8 maggio 2008 la Commissione ha emesso un parere
motivato, invitando il Regno del Belgio ad adottare i provvedimenti necessari
per conformarvisi entro due mesi a decorrere dal suo ricevimento.

10      Il Regno del Belgio ha risposto con lettera 4 luglio 2008, affermando
che la nuova normativa era conforme al diritto comunitario.

11      Con parere motivato supplementare 1° dicembre 2008 la Commissione,
richiamandosi alla sentenza 13 dicembre 2007, causa C‑250/06, United Pan-
Europe Communications Belgium e a. (Racc. pag. I‑11135), ha ribadito le
proprie affermazioni secondo cui la normativa belga non rispettava i criteri
di trasparenza e di non discriminazione menzionati in tale sentenza.

12      Con lettera 16 gennaio 2009 il Regno del Belgio ha risposto al parere
motivato supplementare affermando che a seguito dell'annullamento, da parte
del Conseil d'État (Belgio), dei decreti ministeriali recanti designazione dei
canali televisivi che beneficiavano dell'obbligo di trasmissione, nessun
organismo di radiodiffusione privato disponeva dello status di beneficiario di
tale obbligo e che, pertanto, lo Stato membro di cui trattasi si era
conformato all'art. 31, n. 1, della direttiva «servizio universale».

13      Ritenendo che la risposta del Regno del Belgio non fosse
soddisfacente, la Commissione ha proposto il presente ricorso.

  **Sul ricorso**

  _Sulla ricevibilit a_

 Argomenti delle parti

14      Il Regno del Belgio deduce che il ricorso e irricevibile per tre
motivi.

15      Anzitutto, l'art. 31, n. 1, della direttiva «servizio universale» si
limiterebbe ad introdurre una semplice facolta per gli Stati membri di imporre
obblighi di trasmissione. Orbene, poiche l'art. 258 TFUE riguarda solamente il
caso di inadempimento ad un obbligo, le condizioni richieste da tale articolo
per l'avvio di un procedimento per inadempimento dinanzi alla Corte non
sarebbero soddisfatte.

16      Inoltre, il presente ricorso sarebbe puramente ipotetico. Infatti, le
disposizioni nazionali menzionate dalla Commissione non potrebbero essere
costitutive di un inadempimento, dato che il Regno del Belgio non le avrebbe
effettivamente applicate. Secondo tale Stato membro, il procedimento di
designazione dei canali televisivi che beneficiano dell'obbligo di
trasmissione non e stato utilizzato.

17      Infine, il Regno del Belgio afferma che la terza censura dedotta dalla
Commissione nel suo ricorso, secondo cui detto Stato membro non avrebbe
circoscritto l'obbligo di trasmissione agli operatori di reti alle quali sia
abbonato un numero significativo di utenti finali, e stata sollevata per la
prima volta nel ricorso. Pertanto, non vi sarebbe identita di motivi tra il
procedimento precontenzioso ed il suddetto ricorso, il che avrebbe impedito a
tale Stato membro di difendersi.

18      La Commissione replica che il semplice fatto che il Regno del Belgio
abbia trasposto nel proprio ordinamento nazionale le disposizioni dell'art.
31, n. 1, della direttiva «servizio universale», fa venir meno l'argomento
secondo cui tale disposizione crea una facolta per gli Stati membri piuttosto
che imporre ad essi un obbligo. Inoltre, quanto all'argomento in base al quale
il presente ricorso sarebbe puramente ipotetico, la circostanza che la legge
di trasposizione della suddetta disposizione resti priva di applicazione non
sarebbe sufficiente a rendere tale legge compatibile con il diritto
dell'Unione.

19      Con riferimento alla mancanza di identita di motivi tra la diffida, il
parere motivato ed il ricorso, la Commissione precisa che una simile eccezione
di irricevibilita si applica solo alla censura di cui trattasi e non
all'intero ricorso. In ogni caso, tale censura sarebbe gia stata esposta negli
stessi termini nella diffida supplementare, nel parere motivato e nel parere
motivato supplementare, e la modifica del suo titolo rifletterebbe una
restrizione, consentita dalla giurisprudenza della Corte, dell'oggetto di
detta censura a seguito dell'abbandono di una delle due parti in cui questa
era suddivisa.

 Giudizio della Corte

20      Occorre rammentare che la Commissione addebita al Regno del Belgio il
fatto di essere venuto meno agli obblighi ad esso incombenti in forza della
direttiva «servizio universale», alla luce della trasposizione non corretta
dell'art. 31 della medesima.

21      Come rilevato dal Regno del Belgio, il suddetto art. 31 introduce una
semplice facolta per gli Stati membri di adottare una normativa che preveda
l'imposizione di obblighi di trasmettere canali televisivi. Tuttavia, nel caso
di specie e pacifico che la normativa belga, e segnatamente l'art. 13, primo
comma, secondo trattino, della legge 30 marzo 1995, prevede la designazione di
taluni canali che devono beneficiare di un obbligo di trasmissione. Cosi,
contrariamente a quanto da esso affermato, il Regno del Belgio ha esercitato
tale facolta, come emerge dall'esistenza di una normativa che traspone l'art.
31 della direttiva «servizio universale» nel suo ordinamento nazionale. Le
censure dedotte dalla Commissione vertono, in particolare, sulla compatibilita
o meno con il diritto dell'Unione di tale trasposizione compiuta dal Regno del
Belgio.

22      Quanto all'argomento secondo cui il presente ricorso sarebbe puramente
ipotetico, dal momento che il Regno del Belgio non avrebbe effettivamente
applicato l'art. 13, primo comma, secondo trattino, della legge 30 marzo 1995,
dato che nessun canale sarebbe attualmente oggetto dell'obbligo di
trasmissione, e sufficiente rilevare che una simile circostanza non puo
rendere tale disposizione compatibile con il diritto dell'Unione.

23      Per quanto riguarda la mancanza di identita di motivi tra il
procedimento precontenzioso ed il ricorso, e necessario constatare che la
Commissione ha effettivamente modificato il titolo della sua terza censura e
ha rinunciato ad una delle due parti in cui questa era suddivisa.

24      Tuttavia, da un lato, la Corte ha gia dichiarato che e possibile
restringere l'oggetto della controversia nella fase del procedimento
contenzioso (v., in particolare, sentenze 18 maggio 2006, causa C‑221/04,
Commissione/Spagna, Racc. pag. I‑4515, punto 33, e 14 giugno 2007, causa
C‑148/05, Commissione/Irlanda, punto 35).

25      D'altro lato, non vi e dubbio che la parte della terza censura che e
stata mantenuta nel ricorso risulta citata tanto nella diffida supplementare
quanto nel parere motivato e nel parere motivato supplementare. Il Regno del
Belgio non puo pertanto fondatamente sostenere che tale contestazione e stata
sollevata per la prima volta dinanzi alla Corte e che non ha potuto far valere
utilmente i propri mezzi difensivi a tale riguardo.

26      Risulta pertanto dalle suesposte considerazioni che il presente
ricorso deve essere dichiarato ricevibile.

  _Nel merito_

 Argomenti delle parti

27      La Commissione deduce tre motivi a sostegno del proprio ricorso.

28      Il primo motivo verte sulla mancanza di precisi obiettivi di interesse
generale nella normativa nazionale di cui trattasi. La Commissione ritiene che
tale normativa menzioni questi obiettivi di interesse generale in termini
molto vaghi e generici e che i criteri concreti utilizzati dalle autorita
nazionali per selezionare i canali televisivi che beneficiano dell'obbligo di
trasmissione non siano specificati ne nel testo della suddetta normativa, ne
nei suoi documenti preparatori.

29      Infatti, solamente dall'esposizione dei motivi della normativa
nazionale di cui trattasi emergerebbe che, nella formazione dell'elenco dei
canali televisivi che possono beneficiare dell'obbligo di trasmissione,
occorre descrivere con precisione l'obiettivo di interesse generale perseguito
da detta normativa. Orbene, la Commissione rammenta che a seguito della
sentenza United Pan-Europe Communications Belgium e a., cit., che ha
specificamente esaminato se l'art. 56 TFUE ostasse all'art. 13 della legge 30
marzo 1995, nella sua versione iniziale, il decreto ministeriale 17 gennaio
2001, che designava i canali televisivi che beneficiavano dell'obbligo di
trasmissione, e stato annullato dalla sentenza del Conseil d'État 14 luglio
2008 con la motivazione, in particolare, che i criteri utilizzati dalle
autorita pubbliche non erano noti in anticipo.

30      Con la sua seconda censura, la Commissione afferma che il procedimento
di concessione dello status di beneficiario dell'obbligo di trasmissione
previsto dall'art. 13, primo comma, secondo trattino, della legge 30 marzo
1995 non rispetta il principio di trasparenza.

31      Anzitutto, il Regno del Belgio non avrebbe fornito alcuna ulteriore
indicazione oltre a quelle riferite all'adozione del decreto ministeriale 17
gennaio 2001. Cosi, in mancanza di criteri obiettivi che garantiscano il
minimo indispensabile di trasparenza e di certezza del diritto, le autorita
pubbliche godrebbero di un potere discrezionale assai ampio, che potrebbe
potenzialmente essere utilizzato in modo arbitrario.

32      Inoltre, la Commissione rileva che la mancanza di trasparenza e
accentuata dal fatto che l'obbligo di trasmissione pare applicarsi ad
organismi di radiodiffusione e quindi, indeterminatamente, a tutti i canali
televisivi da questi trasmessi, e non ai canali designati individualmente, in
quanto tali, in base al contenuto dei loro programmi televisivi. Richiamandosi
alla sentenza United Pan-Europe Communications Belgium e a., cit., la
Commissione rileva che il termine «specifici», utilizzato all'art. 31, n. 1,
della direttiva «servizio universale», dev'essere interpretato nel senso che
lo status di beneficiario dell'obbligo di trasmissione e strettamente
riservato ai canali televisivi il cui contenuto complessivo dei programmi sia
idoneo a realizzare l'obiettivo di interesse generale proposto.

33      Infine, dalla suddetta sentenza emergerebbe che i criteri in base ai
quali viene concesso lo status di beneficiario dell'obbligo di trasmissione
non dovrebbero essere discriminatori e che il riconoscimento di tale status
non puo essere subordinato ad un requisito di stabilimento nel territorio
nazionale. Orbene, secondo la normativa nazionale in esame, l'obbligo di
trasmissione riguarderebbe unicamente i programmi trasmessi da organismi di
radiodiffusione appartenenti alla Comunita francese o alla Comunita fiamminga.
Quindi, la Commissione ritiene che l'esclusione degli organismi stabiliti sul
territorio di un altro Stato membro, senza alcuna specifica giustificazione, e
contraria all'art. 56 TFUE non solo per la sua portata discriminatoria e
restrittiva, ma anche per mancanza di trasparenza, e percio viola l'art. 31
della direttiva «servizio universale».

34      Con la sua terza censura la Commissione lamenta l'inosservanza del
campo di applicazione dell'art. 31 della direttiva «servizio universale».
Infatti, dall'art. 13 della legge 30 marzo 1995 emergerebbe che contrariamente
a quanto previsto dalle disposizioni della direttiva «servizio universale»,
l'operatore di una rete il cui numero di utenti finali che la utilizza come
mezzo principale di ricezione di trasmissioni radiofoniche o televisive non
sia significativo e, in linea di principio, soggetto agli obblighi di
trasmissione, salvo deroga eventualmente concessa dal Ministro.

35      Il Regno del Belgio contesta l'inadempimento che gli viene addebitato.

36      Tale Stato membro fa valere che il regime di concessione dello status
di beneficiario dell'obbligo di trasmissione previsto dalla sua normativa e
compatibile con il principio di libera prestazione dei servizi. Infatti, detto
regime si applicherebbe solo agli organismi di radiodiffusione belgi stabiliti
nella regione bilingue di Bruxelles-Capitale, e non agli organismi di
radiodiffusione stabiliti in altri Stati membri.

37      Il suddetto regime non costituirebbe un vantaggio riconosciuto agli
organismi di radiodiffusione nazionali a danno di quelli stabiliti in altri
Stati membri, dato che sarebbe concesso in cambio di importanti obblighi
sottoscritti presso le Comunita belghe dagli organismi di radiodiffusione
nazionali interessati. Inoltre, ad avviso del Regno del Belgio, gli organismi
di radiodiffusione stabiliti in altri Stati membri, da un lato, non chiedono
di beneficiare dell'obbligo di trasmissione nella Regione di Bruxelles perche
i telespettatori di Bruxelles non rappresentano il loro pubblico di
riferimento e, dall'altro, beneficiano di tale obbligo nel loro Stato membro
di origine nonche della liberta di trasmettere nella Regione di Bruxelles,
conformemente all'art. 14 della legge 30 marzo 1995. I suddetti organismi di
radiodiffusione disporrebbero, inoltre, di altri mezzi tecnici per far
ritrasmettere i loro programmi.

38      Il Regno del Belgio sostiene che, in ogni caso, qualora il regime di
concessione dello status di beneficiario dell'obbligo di trasmissione
istituito dalla normativa nazionale di cui trattasi dovesse essere considerato
una limitazione alla libera prestazione di servizi, questa sarebbe
giustificata da ragioni imperative di interesse generale.

39      Infatti, tale regime si inscriverebbe in una politica audiovisiva
diretta a consentire ai telespettatori di accedere ai canali televisivi del
servizio pubblico locale o a canali che assumono obblighi di servizio
pubblico. Esso avrebbe la finalita di salvaguardare il carattere pluralista e
culturale dell'offerta dei programmi via cavo e di garantire l'accesso di
tutti i telespettatori a tale pluralismo.

40      Peraltro, quanto alla compatibilita degli obblighi di trasmissione
previsti dall'art. 13 della legge 30 marzo 1995 con la direttiva «servizio
universale», il Regno del Belgio rileva che questi esistono solamente per gli
organismi di radiodiffusione di servizio pubblico delle Comunita francese e
fiamminga nonche per i canali televisivi locali. Il suddetto Stato membro non
si sarebbe avvalso della facolta di designare altri organismi di
radiodiffusione, di modo che non potrebbe essergli addebitato alcun
inadempimento.

41      Infine, il Regno del Belgio deduce che gli obiettivi di interesse
generale della sua normativa sono chiaramente definiti nella stessa legge 30
marzo 1995, poiche essa e diretta a garantire il pluralismo e la diversita
culturale, e che la concessione dello status di beneficiario dell'obbligo di
trasmissione e oggetto di un procedimento chiaro e trasparente determinato da
detta legge.

 Giudizio della Corte

42      Si deve anzitutto rilevare che la designazione di determinati canali
televisivi quali destinatari di un obbligo di trasmissione, ai sensi dell'art.
13 della legge 30 marzo 1995, costituisce una limitazione alla libera
prestazione dei servizi ex art. 56 TFUE, come gia dichiarato dalla Corte, ai
punti 28‑38 della sentenza United Pan-Europe Communications Belgium e a.,
cit., con riferimento alla designazione con decreto ministeriale dei canali di
taluni organismi di radiodiffusione privati in base alla versione iniziale
della suddetta disposizione nazionale.

43      Secondo la giurisprudenza della Corte, una siffatta limitazione ad una
liberta fondamentale garantita dal Trattato FUE puo essere giustificata
qualora risponda a ragioni imperative di interesse pubblico, purche sia idonea
a garantire il conseguimento dello scopo perseguito e non vada oltre quanto e
necessario per il raggiungimento di questo (sentenza United Pan‑Europe
Communications Belgium e a., cit., punto 39, e la giurisprudenza ivi citata).
È in questa stessa ottica che l'art. 31, n. 1, della direttiva «servizio
universale» consente agli Stati membri di imporre obblighi ragionevoli di
trasmissione, qualora siffatti obblighi «siano necessari a soddisfare precisi
obiettivi di interesse generale» ed esige che essi siano «proporzionati e
trasparenti».

44      Nel caso di specie, l'obiettivo perseguito, individuato dall'art. 13
della legge 30 marzo 1995, consiste nel garantire il pluralismo e la diversita
culturale. Orbene, secondo costante giurisprudenza della Corte, e come
riconosciuto dalla Commissione nella presente causa, una politica culturale
puo costituire una ragione imperativa di interesse generale che giustifica una
restrizione alla libera prestazione dei servizi (v., in tal senso, sentenza
United Pan-Europe Communications Belgium e a., cit., punto 41, e la
giurisprudenza ivi citata).

45      Tuttavia, la Commissione si interroga sulla proporzionalita della
legge 30 marzo 1995 e piu precisamente sull'adeguatezza del procedimento e dei
criteri scelti per designare i canali che beneficiano dell'obbligo di
trasmissione.

46      Il Regno del Belgio osserva che le sue autorita non si sono avvalse
della facolta di designare altri organismi di radiodiffusione, tranne quelli
appartenenti al servizio pubblico delle Comunita francese e fiamminga e quelli
dei canali televisivi locali, che non sarebbero interessati dal presente
ricorso per inadempimento.

47      A tale riguardo occorre effettivamente rilevare che dal ricorso della
Commissione, nel suo complesso, e in particolare dai numerosi riferimenti
all'art. 13, primo comma, secondo trattino, della legge 30 marzo 1995 nonche
alla sentenza United Pan-Europe Communications Belgium e a., cit., riguardante
la conformita con il diritto dell'Unione di un provvedimento di attuazione di
detta disposizione, emerge che la portata del presente ricorso si limita alla
designazione con decreto dei programmi di siffatti organismi di
radiodiffusione privati, ai sensi del suddetto art. 13, primo comma, secondo
trattino. Cosi, l'argomento della Commissione basato sulla circostanza che lo
stesso art. 13, primo comma, primo trattino, della legge 30 marzo 1995 dispone
che i programmi di radiodiffusione televisiva trasmessi dagli organismi di
radiodiffusione di servizio pubblico, appartenenti alla Comunita francese o
alla Comunita fiamminga, sono soggetti all'obbligo di trasmissione, e privo di
pertinenza, poiche quest'ultima disposizione non e oggetto di specifica
trattazione nel ricorso e deve quindi considerarsi estranea a quest'ultimo.

48      Tuttavia, si deve sottolineare che l'art. 13 della legge 30 marzo 1995
mira a garantire la trasposizione dell'art. 31 della direttiva «servizio
universale» e che il secondo trattino del suo primo comma prevede proprio la
designazione di detti altri organismi, privati, quali beneficiari degli
obblighi di trasmissione.

49      Quindi, dal momento che oggetto del ricorso per inadempimento e la
maniera in cui la direttiva «servizio universale» e stata trasposta nella
normativa nazionale, occorre verificare se nel testo stesso di tale normativa
sia insita l'insufficienza o la manchevolezza della trasposizione (v., in tal
senso, sentenze 21 settembre 1999, causa C‑392/96, Commissione/Irlanda, Racc.
pag. I‑5901, punti 59 e 60; 20 novembre 2008, causa C‑66/06,
Commissione/Irlanda, punto 59, nonche 12 febbraio 2009, causa C‑475/07,
Commissione/Polonia, punto 54).

50      Quanto alla prima censura, relativa alla mancanza di precisi obiettivi
di interesse generale nell'art. 13 della legge 30 marzo 1995, si deve
rammentare che in base all'art. 31, n. 1, seconda frase, della direttiva
«servizio universale», gli obblighi di trasmissione sono imposti solo qualora
siano necessari a soddisfare precisi obiettivi di interesse generale e sono
proporzionati e trasparenti.

51      Infatti, ai sensi del quarantatreesimo 'considerando' della direttiva
«servizio universale», gli Stati membri dovrebbero poter imporre, sulla base
di legittime considerazioni di interesse pubblico, obblighi proporzionali nei
confronti delle imprese che rientrano sotto la loro giurisdizione; comunque,
tali obblighi dovrebbero essere imposti solo qualora risultino necessari a
soddisfare obiettivi di interesse generale chiaramente definiti dagli Stati
membri conformemente alla normativa comunitaria e devono essere proporzionati,
trasparenti e soggetti a revisione periodica.

52      Orbene, e certamente vero che il primo comma dell'art. 13 della legge
30 marzo 1995 prevede che al fine di garantire il pluralismo e la diversita
culturale, l'operatore deve trasmettere, al momento della loro diffusione ed
integralmente, i programmi di radiodiffusione televisiva di taluni organismi
di radiodiffusione appartenenti alle Comunita belghe. Del resto, come gia
dichiarato dalla Corte, la legge 30 marzo 1995 persegue in tal modo un
obiettivo culturale di interesse generale di cui e peraltro idonea a garantire
la realizzazione (sentenza United Pan-Europe Communications Belgium e a.,
cit., punti 42 e 43).

53      Tuttavia, nell'ambito di un'interpretazione dell'art. 56 TFUE in
merito alla necessita della precedente versione dell'art. 13, primo comma,
secondo trattino, della legge 30 marzo 1995 per raggiungere lo scopo
perseguito, la Corte ha affermato che, anche se la salvaguardia del
pluralismo, a titolo di una politica culturale, e connessa al diritto
fondamentale alla liberta d'espressione e che, pertanto, le autorita nazionali
dispongono di un ampio potere discrezionale a tal riguardo, gli obblighi
discendenti dai provvedimenti d'attuazione di questa politica non debbono in
alcun caso essere sproporzionati rispetto a detto scopo e le relative modalita
d'applicazione non debbono comportare discriminazioni a danno dei cittadini
degli altri Stati membri (sentenza United Pan-Europe Communications Belgium e
a., cit., punto 44). Quindi, lo status di canale beneficiario dell'obbligo di
trasmissione deve essere strettamente riservato ai canali il cui contenuto
complessivo dei programmi e idoneo a realizzare l'obiettivo d'interesse
generale perseguito (v., in tal senso, sentenze United Pan-Europe
Communications Belgium e a., cit., punto 47, nonche 22 dicembre 2008, causa
C‑336/07, Kabel Deutschland Vertrieb und Service, Racc. pag. I‑10889, punto
42).

54      È necessario constatare che una semplice enunciazione di un obiettivo
di politica generale, peraltro non accompagnata da alcun ulteriore elemento
che possa consentire agli operatori di determinare in anticipo la natura e la
portata delle condizioni e degli obblighi precisi da osservare quando
presentano domanda di concessione dello status di beneficiario dell'obbligo di
trasmissione, non consente di rispettare tali requisiti.

55      Si deve pertanto constatare che l'art. 13, primo comma, secondo
trattino, della legge 30 marzo 1995 non definisce chiaramente i criteri
concreti utilizzati dalle autorita nazionali per selezionare i canali
televisivi beneficiari dell'obbligo di trasmettere e che tale disposizione non
e quindi sufficientemente precisa da garantire che i canali cosi selezionati
siano quelli il cui contenuto complessivo dei programmi e idoneo a realizzare
l'obiettivo culturale di interesse generale perseguito.

56      Ne consegue che la prima censura dedotta dalla Commissione a sostegno
del ricorso e fondata.

57      Con la sua seconda censura la Commissione addebita al Regno del Belgio
il fatto che il procedimento di concessione dello status di beneficiario
dell'obbligo di trasmissione previsto dall'art. 13, primo comma, secondo
trattino, della legge 30 marzo 1995 non rispetta il principio di trasparenza
derivante dall'art. 31, n. 1, della direttiva «servizio universale», alla luce
della mancanza di criteri utilizzati per la concessione di tale status, della
mancata specificazione dei canali televisivi che ne beneficiano e
dell'ambiguita sul requisito di stabilimento sul territorio belga.

58      Occorre anzitutto rilevare che l'art. 13 della legge 30 marzo 1995
individua gli organismi di radiodiffusione i cui programmi beneficiano
dell'obbligo di trasmissione. Il primo comma, secondo trattino, di tale
articolo riguarda ogni organismo non pubblico di radiodiffusione appartenente
alle Comunita francese e fiamminga designato dal Re con decreto adottato in
sede di Consiglio dei Ministri.

59      Si deve constatare, a tale proposito, che la suddetta disposizione non
precisa alcun criterio obiettivo e previamente noto utilizzato dalle autorita
belghe per la designazione dei programmi di detti organismi che beneficeranno
dell'obbligo di trasmissione. Infatti, questa stessa disposizione indica
soltanto che il Re designa con decreto adottato in sede di Consiglio dei
Ministri quelli tra loro che beneficeranno di tale obbligo.

60      Cio premesso, i criteri da soddisfare per la concessione dello status
di beneficiario dell'obbligo di trasmissione non sono noti agli organismi non
pubblici di radiodiffusione che potrebbero beneficiare di detti obblighi.
Conseguentemente, un procedimento siffatto non rispetta il principio di
trasparenza di cui all'art. 31, n. 1, della direttiva «servizio universale».

61      Inoltre, dall'art. 31, n. 1, prima frase, della direttiva «servizio
universale» emerge che gli Stati membri possono imporre obblighi di
trasmissione agli operatori di reti di comunicazioni elettroniche per la
diffusione di specifici canali o servizi radiofonici e televisivi.

62      Per quanto attiene alla specifica individuazione dei canali
radiofonici e televisivi che possono beneficiare dell'obbligo di trasmissione,
la Corte ha gia dichiarato che dal tenore letterale della disposizione in
esame emerge che gli Stati membri sono tenuti ad indicare in modo specifico i
canali ai quali verra concessa la qualifica di destinatario di tale obbligo
(sentenza Kabel Deutschland Vertrieb und Service, cit., punto 24).

63      Inoltre, la Corte ha affermato che tale status non puo essere
accordato automaticamente a tutti i canali televisivi diffusi da un medesimo
organismo privato di radiodiffusione, ma deve essere strettamente limitato a
quelli il cui contenuto complessivo dei programmi e idoneo a realizzare
l'obiettivo di interesse generale perseguito (v. sentenze citate United Pan-
Europe Communications Belgium e a., punto 47, nonche Kabel Deutschland
Vertrieb und Service, punto 42).

64      Orbene, secondo la formulazione dell'art. 13, primo comma, secondo
trattino, della legge 30 marzo 1995, non e escluso che il Re designi come
beneficiari dell'obbligo di trasmissione organismi di radiodiffusione non
pubblici appartenenti alle Comunita francese e fiamminga, di modo che tutti i
programmi trasmessi da questi organismi di radiodiffusione beneficerebbero
automaticamente del suddetto obbligo, indipendentemente dal contenuto
complessivo di detti programmi e dalla loro idoneita a conseguire gli
obiettivi legittimi di interesse generale perseguiti dalla normativa nazionale
di cui trattasi.

65      Ne consegue che l'art. 13, primo comma, secondo trattino, della legge
30 marzo 1995 non prescrive in modo sufficientemente chiaro che il beneficio
dell'obbligo di trasmissione puo essere concesso solamente a canali televisivi
specifici, come richiesto dall'art. 31, n. 1, della direttiva «servizio
universale».

66      Infine, si deve rammentare che i criteri in base ai quali viene
accordato lo status di beneficiario dell'obbligo di trasmissione non devono
essere discriminatori. In particolare, la concessione di tale status non puo,
ne in diritto ne in fatto, essere subordinata ad un requisito di stabilimento
sul territorio nazionale (sentenza United Pan-Europe Communications Belgium e
a., cit., punto 48).

67      A tale riguardo, come afferma la Commissione, senza essere smentita
sul punto dal Regno del Belgio, il requisito derivante dall'art. 13, primo
comma, secondo trattino, della legge 30 marzo 1995, secondo cui gli organismi
non pubblici di radiodiffusione devono appartenere alle Comunita belghe, non
consente di escludere che la concessione dello status di beneficiario
dell'obbligo di trasmissione richieda, in diritto o in fatto, che detti
organismi di radiodiffusione siano stabiliti in Belgio.

68      In ogni caso, occorre constatare che il suddetto requisito non e
sufficiente a soddisfare la condizione di trasparenza prevista dall'art. 31,
n. 1, della direttiva «servizio universale». Infatti, dall'art. 13, primo
comma, secondo trattino, della legge 30 marzo 1995 non risulta chiaramente
quale sia la portata del requisito secondo cui gli organismi non pubblici di
radiodiffusione devono appartenere alle Comunita belghe al fine di beneficiare
dell'obbligo di trasmissione.

69      A tale riguardo, il Regno del Belgio non fornisce alcuna precisazione
su cosa intenda per organismi di radiodiffusione appartenenti alle sue
Comunita.

70      Ne consegue che anche la seconda censura dedotta dalla Commissione a
sostegno del suo ricorso e fondata.

71      La terza censura della Commissione e relativa all'inosservanza
dell'ambito di applicazione della direttiva «servizio universale», in quanto
l'art. 13 della legge 30 marzo 1995 non avrebbe circoscritto l'obbligo di
trasmissione agli operatori di reti di comunicazioni elettroniche alle quali
sia abbonato un numero significativo di utenti finali.

72      L'art. 13, quarto comma, lett. b), di detta legge consente al
Ministro, previo parere dell'Istituto, di esentare un operatore dagli obblighi
di trasmissione in caso di numero insufficiente di utenti finali sulla rete
che la utilizzino come mezzo principale per la ricezione di programmi di
radiodiffusione televisiva, di modo che gli investimenti necessari per
rimuovere l'impossibilita tecnica siano irragionevoli.

73      Orbene, gli obblighi di trasmissione derivanti dall'art. 31, n. 1,
della direttiva «servizio universale» possono essere imposti agli operatori di
reti di comunicazioni elettroniche solamente qualora un numero significativo
di utenti finali di tali reti le utilizzi come mezzo principale di ricezione
di trasmissioni radiofoniche o televisive.

74      Cio premesso, si deve rilevare che l'art. 13, quarto comma, lett. b),
della legge 30 marzo 1995 non traspone correttamente la condizione prevista
dall'art. 31, n. 1, della direttiva «servizio universale». Infatti, la
possibilita per le autorita belghe di esentare dagli obblighi di trasmissione
gli operatori di reti con un numero insufficiente di utenti finali che le
utilizza come mezzo principale di ricezione dei programmi di radiodiffusione
televisiva consente alle stesse, in caso di diniego di tale esenzione, di
imporre i suddetti obblighi ai menzionati operatori. Inoltre, l'operatore
interessato deve provare la sussistenza delle condizioni per ottenere
l'esenzione.

75      Quindi, poiche gli obblighi di trasmissione previsti dall'art. 31
della direttiva «servizio universale» possono riguardare soltanto gli
operatori di reti con un numero sufficiente di utenti finali che le utilizzano
come mezzo principale, ne consegue che l'art. 13, quarto comma, lett. b),
della legge 30 marzo 1995 non traspone correttamente l'art. 31, n. 1, della
direttiva «servizio universale».

76      Pertanto, si deve constatare che la terza censura sollevata dalla
Commissione a sostegno del proprio ricorso e fondata.

77      Dall'insieme delle considerazioni precedenti risulta quindi che il
Regno del Belgio, non avendo trasposto correttamente l'art. 31 della direttiva
«servizio universale», e venuto meno agli obblighi ad esso incombenti in forza
delle disposizioni di tale direttiva e dell'art. 56 TFUE.

  **Sulle spese**

78      Ai sensi dell'art. 69, n. 2, del regolamento di procedura, la parte
soccombente e condannata alle spese se ne e stata fatta domanda. Poiche la
Commissione ne ha fatto domanda, il Regno del Belgio, rimasto soccombente,
dev'essere condannato alle spese.

Per questi motivi la Corte (Terza Sezione) dichiara e statuisce:

1)       **Il Regno del Belgio, non avendo trasposto correttamente l 'art. 31
della direttiva del Parlamento europeo e del Consiglio 7 marzo 2002,
2002/22/CE, relativa al servizio universale e ai diritti degli utenti in
materia di reti e di servizi di comunicazione elettronica (direttiva «servizio
universale»), e venuto meno agli obblighi ad esso incombenti in forza delle
disposizioni di tale direttiva e dell'art. 56 TFUE.**

2)       **Il Regno del Belgio e condannato alle spese.**

Firme

* * *

* Lingua processuale: il francese. 


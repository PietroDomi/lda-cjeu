

**Causa C ‑435/10**

**J.C. van Ardennen**

**contro**

**Raad van bestuur van het Uitvoeringsinstituut werknemersverzekeringen**

(domanda di pronuncia pregiudiziale proposta dal Centrale Raad van Beroep)

«Direttiva 80/987/CEE -- Tutela dei lavoratori in caso d'insolvenza del datore
di lavoro -- Prestazione erogata in caso d'insolvenza -- Pagamento subordinato
alla condizione della registrazione quale persona in cerca di lavoro»

Massime della sentenza

_Politica sociale -- Ravvicinamento delle legislazioni -- Tutela dei
lavoratori in caso d'insolvenza del datore di lavoro -- Direttiva 80/987 --
Limitazione dell'obbligo di pagamento da parte degli organismi di garanzia_

_(Direttiva del Consiglio 80/987, come modificata dalla direttiva del
Parlamento europeo e del Consiglio 2002/74, artt.  3 e 4)_

Gli artt. 3 e 4 della direttiva 80/987, relativa alla tutela dei lavoratori
subordinati in caso d'insolvenza del datore di lavoro, come modificata dalla
direttiva 2002/74, devono essere interpretati nel senso che ostano ad una
normativa nazionale che obbliga i lavoratori, in caso di insolvenza del loro
datore di lavoro, a farsi registrare quali persone in cerca di lavoro per
poter esercitare pienamente il loro diritto al pagamento dei crediti
retributivi insoluti, non contestati e riconosciuti dalla normativa nazionale.

Infatti, soltanto in via di eccezione gli Stati membri hanno la facolta, in
forza dell'art. 4 della direttiva 80/987, di limitare l'obbligo di pagamento
di cui all'art. 3 di quest'ultima. Tale art. 4 deve essere interpretato in
maniera restrittiva e conforme alla sua finalita sociale, che e quella di
assicurare una tutela minima a tutti i lavoratori. A tal fine, i casi in cui e
consentito circoscrivere l'obbligo di pagamento degli organismi di garanzia
sono elencati tassativamente dalla direttiva 80/987 e le disposizioni
interessate devono essere interpretate in senso restrittivo, tenuto conto del
loro carattere derogatorio e dell'obiettivo di tale direttiva. In tale ottica,
sarebbe contrario alla finalita della direttiva interpretare quest'ultima, e
in particolare i suoi artt. 3 e 4, nel senso che un lavoratore debba subire, a
causa del mancato rispetto dell'obbligo di registrazione quale persona in
cerca di lavoro entro un determinato termine, una riduzione forfettaria e
automatica del rimborso dei suoi crediti retributivi non contestati e
riconosciuti dalla normativa nazionale e non possa quindi beneficiare della
garanzia per le perdite salariali da lui effettivamente subite nel periodo di
riferimento.

(v. punti 30-31, 34-35, 39 e dispositivo)

  
  
  
  
  
  

SENTENZA DELLA CORTE (Quarta Sezione)

17 novembre 2011 (*)

«Direttiva 80/987/CEE - Tutela dei lavoratori in caso d'insolvenza del datore
di lavoro - Prestazione erogata in caso d'insolvenza - Pagamento subordinato
alla condizione della registrazione quale persona in cerca di lavoro»

Nel procedimento C‑435/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Centrale Raad van Beroep (Paesi Bassi) con
decisione 8 settembre 2010, pervenuta in cancelleria il 13 settembre 2010,
nella causa

**J.  C. van Ardennen**

contro

**Raad van bestuur van het Uitvoeringsinstituut werknemersverzekeringen,**

LA CORTE (Quarta Sezione),

composta dal sig. J.-C. Bonichot, presidente di sezione, dalla sig.ra A.
Prechal, dai sigg. K. Schiemann (relatore), L. Bay Larsen e E. Jarašiūnas,
giudici,

avvocato generale: sig. Y. Bot

cancelliere: sig.ra M. Ferreira, amministratore principale

vista la fase scritta del procedimento e in seguito all'udienza dell'8
settembre 2011,

considerate le osservazioni presentate:

-        per il Raad van bestuur van het Uitvoeringsinstituut werknemersverzekeringen, dalla sig.ra M. Mollee, in qualita di agente;

-        per il governo dei Paesi Bassi, dalle sig.re C. Wissels e M. Noort, in qualita di agenti;

-        per la Commissione europea, dai sigg. J. Enegren e F. Wilman, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 4, 5 e 10 della direttiva del Consiglio 20 ottobre 1980,
80/987/CEE, relativa alla tutela dei lavoratori subordinati in caso
d'insolvenza del datore di lavoro (GU L 283, pag. 23), come modificata dalla
direttiva del Parlamento europeo e del Consiglio 23 settembre 2002, 2002/74/CE
(GU L 270, pag. 10; in prosieguo: la «direttiva 80/987»).

2        Tale domanda e stata presentata nell'ambito di una controversia tra
il sig. van Ardennen e il Raad van bestuur van het Uitvoeringsinstituut
werknemersverzekeringen (consiglio di amministrazione dell'Istituto di
gestione delle assicurazioni per i lavoratori; in prosieguo: l'«UWV») in
merito al rifiuto, da parte di quest'ultimo, di versare al sig. van Ardennen
l'intera prestazione d'insolvenza per il motivo che egli non si era fatto
registrare quale persona in cerca di lavoro presso la Centrale organisatie
voor Werk en Inkomen (Organizzazione centrale del lavoro e dei redditi; in
prosieguo: la «CWI») nel termine prescritto.

  **Contesto normativo**

  _La normativa dell 'Unione_

3        Ai sensi dell'art. 3 della direttiva 80/987:

«Gli Stati membri adottano le misure necessarie affinche gli organismi di
garanzia assicurino, fatto salvo l'articolo 4, il pagamento dei diritti non
pagati dei lavoratori subordinati, risultanti da contratti di lavoro o da
rapporti di lavoro, comprese le indennita dovute ai lavoratori a seguito dello
scioglimento del rapporto di lavoro, se previste dal diritto nazionale.

I diritti di cui l'organismo di garanzia si fa carico sono le retribuzioni non
pagate corrispondenti a un periodo che si colloca prima e/o eventualmente dopo
una data determinata dagli Stati membri».

4        L'art. 4 di tale direttiva dispone quanto segue:

«1.      Gli Stati membri hanno la facolta di limitare l'obbligo di pagamento
degli organismi di garanzia di cui all'articolo 3.

2.      Quando gli Stati membri si avvalgono della facolta di cui al paragrafo 1, fissano la durata del periodo che da luogo al pagamento da parte dell'organismo di garanzia dei diritti non pagati. Questa durata tuttavia non puo essere inferiore ad un periodo, riferito alla retribuzione degli ultimi tre mesi, di rapporto di lavoro che si colloca prima e/o dopo la data di cui all'articolo 3\. Gli Stati membri possono iscrivere questo periodo minimo di tre mesi in un periodo di riferimento la cui durata non puo essere inferiore a sei mesi. 

Gli Stati membri che prevedono un periodo di riferimento di almeno diciotto
mesi possono limitare a otto settimane il periodo che da luogo al pagamento da
parte dell'organismo di garanzia dei diritti non pagati. In tal caso per il
calcolo del periodo minimo sono presi in considerazione i periodi piu
favorevoli per i lavoratori.

3.      Gli Stati membri possono inoltre fissare massimali per i pagamenti effettuati dall'organismo di garanzia. Tali massimali non devono essere inferiori ad una soglia socialmente compatibile con l'obiettivo sociale della presente direttiva. 

Quando gli Stati membri si avvalgono di questa facolta, comunicano alla
Commissione i metodi con cui fissano il massimale».

5        Ai sensi dell'art. 5 di detta direttiva:

«Gli Stati membri fissano le modalita di organizzazione, di finanziamento e di
funzionamento degli organismi di garanzia nel rispetto, in particolare, dei
seguenti principi:

a)      il patrimonio degli organismi deve essere indipendente dal capitale di
esercizio dei datori di lavoro e essere costituito in modo da non poter essere
sequestrato in un procedimento in caso di insolvenza;

b)      i datori di lavoro devono contribuire al finanziamento, a meno che
quest'ultimo non sia integralmente assicurato dai pubblici poteri;

c)      l'obbligo di pagamento a carico degli organismi esiste
indipendentemente dall'adempimento degli obblighi di contribuire al
finanziamento».

6        L'art. 10 della direttiva 80/987 enuncia quanto segue:

«La presente direttiva non pregiudica la facolta degli Stati membri:

a)      di adottare le misure necessarie per evitare abusi;

b)      di rifiutare o di ridurre l'obbligo di pagamento di cui all'articolo 3
o l'obbligo di garanzia di cui all'articolo 7, qualora risulti che
l'esecuzione dell'obbligo non si giustifica per l'esistenza di legami
particolari tra il lavoratore subordinato e il datore di lavoro e di interessi
comuni che si traducono in una collusione tra il lavoratore e il datore di
lavoro;

c)      di rifiutare o di ridurre l'obbligo di pagamento di cui all'articolo 3
o l'obbligo di garanzia di cui all'articolo 7 qualora un lavoratore
subordinato, per proprio conto o assieme ai propri parenti stretti, sia stato
proprietario di una parte essenziale dell'impresa o dello stabilimento del
datore di lavoro e abbia avuto una notevole influenza sulle sue attivita».

  _La normativa nazionale_

7        Il capitolo IV della legge sulla disoccupazione (Werkloosheidswet; in
prosieguo: la «WW») riguarda l'assunzione delle obbligazioni derivanti dal
rapporto di lavoro in caso di insolvenza del datore di lavoro. Ai sensi
dell'art. 61 della WW, che fa parte di detto capitolo IV, ha diritto ad una
prestazione ogni lavoratore che sia creditore, verso un datore di lavoro
dichiarato fallito, della sua retribuzione, della sua gratifica per le ferie o
degli assegni per le ferie.

8        L'art. 64 della WW prevede quanto segue:

«1.      Il diritto alla prestazione in forza del presente capitolo comprende:

a.      la retribuzione al massimo per le tredici settimane immediatamente
precedenti:

1.      il giorno dello scioglimento del rapporto di lavoro per licenziamento; 

2.      il giorno dello scioglimento del rapporto di lavoro per mutuo consenso;

3.      il giorno della risoluzione del rapporto di lavoro di pieno diritto, o

4.      il giorno del recesso dal contratto;

b.      la retribuzione dovuta al massimo per il termine di preavviso vigente
per il lavoratore (...)

c.       la gratifica per le ferie, gli assegni di ferie e gli importi di cui
il datore di lavoro e debitore nei confronti di terzi a causa del suo rapporto
di lavoro col dipendente (...)».

9        Ai sensi dell'art. 65 della WW:

«1.      Dalla prestazione di cui all'art. 64 vengono interamente detratti:

a.      i redditi percepiti da lavoro dipendente e dalle attivita per le quali
il lavoratore non puo essere considerato un lavoratore dipendente, svolte nel
periodo di cui all'art. 64, n. 1, lett. a) e b);

(…)».

10      Dall'art. 2, n. 1, del decreto sulla registrazione presso la CWI
(Besluit registratie CWI, Nederlandse Staatscourant 2002, n. 229) risulta che
il lavoratore che ha diritto a una prestazione in forza del capitolo IV della
WW deve farsi registrare come persona in cerca di lavoro presso la CWI, entro
il primo giorno feriale successivo alla data da cui inizia a decorrere il
termine di preavviso di cui all'art. 64, n. 1, lett. b), della WW.

11      L'art. 40, n. 1, della legge sul fallimento (Faillissementswet)
stabilisce quanto segue:

«1.      I lavoratori alle dipendenze del fallito possono risolvere il
contratto di lavoro e il loro contratto puo essere risolto dal curatore, nel
rispetto dei termini contrattuali o di legge, fermo restando che il contratto
di lavoro puo in ogni caso essere risolto con un preavviso di sei settimane.
(…)».

12      L'art. 3 del decreto esecutivo dell'UWV (Maatregelenbesluit UWV,
Nederlandse Staatscourant 2004, n. 163) enuncia:

«(…)

Sempre che non ci si limiti ad un'ammonizione, l'entita e la durata delle
riduzioni applicate per il mancato o il non corretto adempimento di un obbligo
di cui alla prima categoria della (…) WW (…) sono pari a:

(...)

c.      20% per il periodo di ritardo con un massimo di 52 settimane se il
termine fissato e superato di piu di (…) giorni di calendario».

  **La causa principale e le questioni pregiudiziali**

13      Il sig. van Ardennen era impiegato dal 1° agosto 1985 presso l'impresa
Fruit Sellers International BV, dichiarata fallita il 28 novembre 2006. La
retribuzione del sig. M. van Ardennen e stata interamente versata, pertanto
non sussistevano arretrati di retribuzione.

14      Dopo aver invano tentato di creare un'impresa propria, in data 15
maggio 2007 il sig. van Ardennen si e iscritto alla CWI e il 20 maggio 2007 ha
presentato una domanda di sussidio di disoccupazione. Soltanto in data 29
maggio 2007 egli si e fatto registrare come persona in cerca di lavoro.

15      Il 7 giugno 2007 il sig. van Ardennen ha presentato alla UWV una
domanda di prestazione d'insolvenza.

16       Con decisione 11 settembre 2007 l'UWV ha concesso al sig. van
Ardennen una prestazione d'insolvenza per crediti non pagati relativi al
periodo dal 29 novembre 2006 al 12 febbraio 2007. Secondo le spiegazioni
fornite dall'UWV, tale periodo corrisponde al termine di preavviso stabilito
all'art. 64, n. 1, lett. b), della WW. Tale prestazione comprendeva i seguenti
importi: una remunerazione lorda pari a EUR 26 505,15, comprendente la
retribuzione, le spese relative all'automobile, la gratifica per ferie e
l'indennita per ferie, nonche un rimborso lordo di EUR 1 200 per spese
professionali.

17      L'UWV ha tuttavia ridotto tale somma del 20% in applicazione del
capitolo IV della WW, sanzionando quindi il fatto che il sig. van Ardennen non
si era fatto registrare quale persona in cerca di lavoro nel termine previsto.

18      Il reclamo proposto dal sig. van Ardennen e stato respinto dall'UWV
con decisione 18 dicembre 2007, sempre per il motivo che la WW imponeva
l'obbligo di farsi registrare come persona in cerca di lavoro presso la CWI e
di far prorogare tale registrazione.

19      Poiche il ricorso proposto dal sig. van Ardennen avverso detta
decisione dinanzi al Rechtbank e stato anch'esso dichiarato infondato per lo
stesso motivo, questi ha proposto ricorso in appello dinanzi al Centrale Raad
van Beroep.

20      Secondo le spiegazioni dell'UWV, ai sensi dell'art. 65 della WW
vengono interamente dedotti dalla prestazione di cui all'art. 64 di detta
legge i redditi da lavoro prestato nel periodo di riferimento. L'UWV rileva
che l'obbligo di registrazione quale persona in cerca di lavoro ha l'obiettivo
di aumentare le possibilita che il lavoratore in parola ottenga un impiego in
questo periodo e, pertanto, di ridurre al minimo gli oneri a carico del fondo
di garanzia.

21      Il giudice del rinvio sostiene che una siffatta ratio legis
dell'obbligo di registrazione sollevava la questione se i redditi da lavoro
percepiti dal lavoratore nel periodo in cui egli ha diritto alla prestazione
d'insolvenza possano essere detratti da quest'ultima. Esso si riferisce alla
sentenza 10 luglio 1997, causa C‑373/95, Maso e a. (Racc. pag. I‑4051), nella
quale la Corte ha dichiarato che uno Stato membro non puo vietare il cumulo
degli importi garantiti dalla direttiva 80/987 con una prestazione quale
l'indennita di mobilita controversa nella causa che ha dato luogo a detta
sentenza, poiche tale indennita non risulta dal contratto o da un rapporto di
lavoro, dato che essa e versata al lavoratore soltanto dopo il suo
licenziamento e non mira quindi a remunerare le prestazioni fornite
nell'ambito di un rapporto di lavoro.

22      Secondo il giudice del rinvio, da tale sentenza potrebbe
implicitamente dedursi che un siffatto cumulo potrebbe essere vietato in caso
di remunerazione di prestazioni fornite nel periodo di riferimento.

23      Questo stesso giudice ritiene che l'art. 4, n. 3, della direttiva
80/987 non vieta di adottare una norma finalizzata a tale divieto di cumulo.
Considerato l'obiettivo di tale direttiva, sembrerebbe giustificato detrarre
dall'importo della prestazione d'insolvenza i redditi che il lavoratore ha
effettivamente percepito per prestazioni eseguite nel periodo di preavviso,
poiche una siffatta detrazione non pregiudica la tutela minima assicurata
dalla direttiva stessa.

24      Il giudice del rinvio considera che gli artt. 4, 5 e 10 della
direttiva 80/987 consentono agli Stati membri non solo di fissare le modalita
di organizzazione, di finanziamento e di funzionamento degli organismi di
garanzia, bensi anche di limitare, in talune circostanze, la tutela che tale
direttiva mira a garantire ai lavoratori (v., nel contesto dell'applicazione
di taluni termini di prescrizione, sentenze 18 settembre 2003, causa C‑125/01,
Pflucke, Racc. pag. I‑9375, e 16 luglio 2009, causa C‑69/08, Visciano, Racc.
pag. I‑6741). Il giudice del rinvio aggiunge che non e in grado di determinare
chiaramente se l'obbligo di registrazione quale persona in cerca di lavoro sia
una disposizione che puo essere adottata in linea generale da uno Stato membro
in base a tali disposizioni della direttiva 80/987.

25      Dubitando inoltre della compatibilita con le disposizioni della
direttiva 80/987 dell'obbligo di registrazione quale persona in cerca di
lavoro al fine di beneficiare della prestazione di insolvenza, nonche della
riduzione dell'importo di tale prestazione in caso di registrazione tardiva,
il Centrale Raad van Beroep ha deciso di sospendere il procedimento e di
sottoporre alla Corte le seguenti questioni pregiudiziali:

«1)      Se la direttiva [80/987] e, segnatamente, i suoi artt. 4, 5 e 10
debbano essere interpretati nel senso che con essi e in linea generale
incompatibile un regime nazionale che obbliga i lavoratori, in caso di
insolvenza del loro datore di lavoro, per poter esercitare (pienamente) il
loro diritto all'assunzione dei crediti retributivi insoluti, a farsi
registrare come persone in cerca di lavoro entro il primo giorno feriale
successivo al giorno in cui il rapporto di lavoro e stato risolto, o avrebbe
ragionevolmente dovuto essere risolto.

In caso di soluzione negativa:

2)      Se la direttiva [80/987] e, segnatamente, i suoi artt. 4, 5 e 10
debbano essere interpretati nel senso che con essi e incompatibile un regime
nazionale che impone detto obbligo di registrazione anche ai lavoratori che
durante il periodo di preavviso hanno svolto attivita quali lavoratori
indipendenti.

3)      Se la direttiva [80/987] e, segnatamente, i suoi artt. 4, 5 e 10
debbano essere interpretati nel senso che con essi e incompatibile un regime
nazionale in forza del quale il mancato adempimento (nei termini) di detto
obbligo di registrazione puo determinare il mancato pagamento di una parte
della prestazione di insolvenza, per cui per il livello e la durata di detto
provvedimento di mancato pagamento di una parte della prestazione e decisivo
anche il momento in cui detto obbligo viene adempiuto».

  **Sulle questioni pregiudiziali**

  _Sulla prima questione_

26      Con la sua prima questione, il giudice del rinvio chiede, in sostanza,
se le disposizioni della direttiva 80/987 debbano essere interpretate nel
senso che ostano ad un regime nazionale che obbliga i lavoratori, in caso di
insolvenza del loro datore di lavoro, a farsi registrare come persone in cerca
di lavoro per poter esercitare pienamente il loro diritto al pagamento dei
crediti retributivi insoluti, come quelli controversi nella causa principale.

27      Al riguardo occorre anzitutto ricordare che dalla giurisprudenza della
Corte discende che il fine sociale della direttiva 80/987 consiste nel
garantire a tutti i lavoratori subordinati una tutela minima a livello
dell'Unione europea in caso di insolvenza del datore di lavoro mediante il
pagamento dei crediti non pagati derivanti da contratti di lavoro o da
rapporti di lavoro e vertenti sulla retribuzione relativa ad un periodo
determinato (v. sentenze 4 marzo 2004, cause riunite C‑19/01, C‑50/01 e
C‑84/01, Barsotti e a., Racc. pag. I‑2005, punto 35, nonche Visciano, cit.,
punto 27).

28      Al riguardo, l'art. 3 della direttiva 80/987 impone agli Stati membri
di adottare le misure necessarie affinche gli organismi di garanzia
assicurino, fatto salvo l'art. 4 della medesima direttiva, il pagamento di
detti crediti insoluti dei lavoratori subordinati.

29      Per quanto riguarda la causa principale, risulta dagli atti che al
sig. van Ardennen e stato rifiutato il pagamento totale della retribuzione
relativa al periodo di preavviso, previsto all'art. 64, n. 1, lett. b), della
WW, a causa della tardivita della sua registrazione quale persona in cerca di
lavoro.

30      Occorre sottolineare che dal fascicolo sottoposto alla Corte risulta
che il ricorso del sig. van Ardennen al fondo di garanzia e effettivamente
fondato sull'esistenza di un credito non contestato e riconosciuto dalla
normativa nazionale dei Paesi Bassi, vale a dire l'art. 64, n. 1, lett. b),
della WW. Il pagamento di un credito siffatto, oggettivamente dovuto dal
datore di lavoro fallito, rientra nell'ambito di applicazione dell'art. 3
della direttiva 80/987 ed e garantito da quest'ultima.

31      Al riguardo si deve ricordare che soltanto in via di eccezione gli
Stati membri hanno la facolta, in forza dell'art. 4 della direttiva 80/987, di
limitare l'obbligo di pagamento di cui all'art. 3 di quest'ultima. Una tale
limitazione puo essere prevista sia riguardo alla durata del periodo che da
luogo al pagamento, ai sensi dell'art. 4, n. 2, di detta direttiva, sia
riguardo al massimale per tale pagamento, ai sensi dell'art. 4, n. 3, della
stessa direttiva.

32      La direttiva 80/987 richiede, nello stesso art. 4, n. 3, che, quando
lo Stato membro si avvale della facolta di fissare detto massimale, lo
comunichi alla Commissione.

33      Risulta dal fascicolo che la normativa controversa nella causa
principale non prevede un massimale di rimborso e, quindi, non rientra
nell'ambito della facolta prevista all'art. 4, n. 3, della direttiva 80/987.

34      Peraltro, si deve sottolineare che l'art. 4 della direttiva 80/987
deve essere interpretato in maniera restrittiva e conforme alla sua finalita
sociale, che e quella di assicurare una tutela minima a tutti i lavoratori (v.
sentenza 14 luglio 1998, causa C‑125/97, Regeling, Racc. pag. I‑4493, punto
20). A tal fine, i casi in cui e consentito circoscrivere l'obbligo di
pagamento degli organismi di garanzia sono elencati tassativamente dalla
direttiva 80/987 e le disposizioni interessate devono essere interpretate in
senso restrittivo, tenuto conto del loro carattere derogatorio e
dell'obiettivo di tale direttiva.

35      In tale ottica si deve constatare che sarebbe contrario alla finalita
della direttiva 80/987 interpretare quest'ultima, e in particolare i suoi
artt. 3 e 4, nel senso che un lavoratore, nella situazione del ricorrente
nella causa principale, debba subire, a causa del mancato rispetto
dell'obbligo di registrazione quale persona in cerca di lavoro entro un
determinato termine, previsto dalla normativa nazionale controversa nella
causa principale, una riduzione forfettaria e automatica del rimborso dei suoi
crediti retributivi e non possa quindi beneficiare della garanzia per le
perdite salariali da lui effettivamente subite nel periodo di riferimento.

36      Inoltre, riguardo alla giurisprudenza richiamata dal giudice del
rinvio e citata al punto 24 della presente sentenza, si deve rilevare, come ha
giustamente osservato la Commissione, che un obbligo di registrazione quale
persona in cerca di lavoro entro un determinato termine, come quello
controverso nella causa principale, e il cui mancato rispetto comporta una
riduzione della prestazione d'insolvenza versata, non e comparabile per sua
natura con un termine di decadenza o di prescrizione per la proposizione di
una domanda di prestazione d'insolvenza.

37      Occorre inoltre precisare che nella causa principale non si tratta del
versamento di somme che vanno oltre il fine sociale della direttiva 80/987,
versamento che l'art. 4 di tale direttiva autorizza gli Stati membri a
limitare (v., in tal senso, sentenza Barsotti e a., cit., punto 34). Pertanto,
indipendentemente dalla questione se la direttiva 80/987 osti ad una norma la
quale prevede che i redditi effettivamente percepiti dall'interessato nel
corso del periodo di preavviso siano detratti dall'ammontare della
prestazione, una norma nazionale che, come quella della causa principale,
riduce l'importo del rimborso di crediti salariali in modo forfettario e
automatico pregiudica direttamente la tutela minima perseguita dalla direttiva
80/987 in caso di insolvenza del datore di lavoro.

38      Peraltro, anche se l'art. 10 della direttiva 80/987 consente agli
Stati membri di adottare i provvedimenti necessari al fine di evitare abusi,
la decisione di rinvio non contiene alcun elemento diretto a dimostrare
l'esistenza di un qualsiasi abuso che l'obbligo di registrazione controverso
nella causa principale avrebbe il fine di prevenire. Inoltre, in udienza,
l'UWV ha espressamente confermato che la giustificazione di tale obbligo non
si basava affatto su detto art. 10\.

39      Tenuto conto di quanto precede, si deve risolvere la prima questione
nel senso che gli artt. 3 e 4 della direttiva 80/987 devono essere
interpretati nel senso che ostano ad una normativa nazionale che obbliga i
lavoratori, in caso di insolvenza del loro datore di lavoro, a farsi
registrare quali persone in cerca di lavoro per poter esercitare pienamente il
loro diritto al pagamento dei crediti retributivi insoluti, come quelli
controversi nella causa principale.

  _Sulle questioni seconda e terza_

40      Tenuto conto della soluzione affermativa fornita alla prima questione,
non occorre risolvere le questioni seconda e terza.

  **Sulle spese**

41      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

**Gli artt.  3 e 4 della direttiva del Consiglio 20 ottobre 1980, 80/987/CEE,
relativa alla tutela dei lavoratori subordinati in caso d'insolvenza del
datore di lavoro, come modificata dalla direttiva del Parlamento europeo e del
Consiglio 23 settembre 2002, 2002/74/CE, devono essere interpretati nel senso
che ostano ad una normativa nazionale che obbliga i lavoratori, in caso di
insolvenza del loro datore di lavoro, a farsi registrare quali persone in
cerca di lavoro per poter esercitare pienamente il loro diritto al pagamento
dei crediti retributivi insoluti, come quelli controversi nella causa
principale. **

Firme

* * *

* Lingua processuale: l'olandese. 
  *[""]: Double quotes
  *[*]: Asterisk
  *[?]: Question mark




SENTENZA DELLA CORTE (Ottava Sezione)

21 giugno 2012 ( *1 )

«Direttiva 2001/42/CE — Valutazione degli effetti di determinati piani e
programmi sull’ambiente — Articolo 3, paragrafo 2, lettera b) — Margine di
discrezionalità degli Stati membri»

Nella causa C-177/11,

avente ad oggetto una domanda di pronuncia pregiudiziale proposta alla Corte,
ai sensi dell’articolo 267 TFUE, dal Symvoulio tis Epikrateias (Grecia) con
decisione del 5 novembre 2010, pervenuta in cancelleria il 15 aprile 2011, nel
procedimento

Syllogos Ellinon Poleodomon kai Chorotakton

contro

Ypourgos Perivallontos, Chorotaxias & Dimosion Ergon,

Ypourgos Oikonomias kai Oikonomikon,

Ypourgos Esoterikon, Dimosias Dioikisis kai Apokentrosis,

LA CORTE (Ottava Sezione),

composta dalla sig.ra A. Prechal, presidente di sezione, dai sigg. K.
Schiemann (relatore) e E. Jarašiūnas, giudici,

avvocato generale: sig.ra J. Kokott

cancelliere: sig.ra L. Hewlett, amministratore principale,

vista la fase scritta del procedimento e in seguito all’udienza del 29 marzo
2012,

considerate le osservazioni presentate:

—

|

per il Syllogos Ellinon Poleodomon kai Chorotakton, da G.P. Giannakourou;  
  
---|---  
  
—

|

per l’Ypourgos Perivallontos, Chorotaxias & Dimosion Ergon nonché per
l’Ypourgos Oikonomias kai Oikonomikon e l’Ypourgos Esoterikon, Dimosias
Dioikisis kai Apokentrosis, da F. Iatrelis, in qualità di agente;  
  
---|---  
  
—

|

per il governo greco, da K. Paraskevopoulou e C. Divani nonché da G.
Karipsiadis e I. Bakopoulos, in qualità di agenti;  
  
---|---  
  
—

|

per il governo belga, da T. Materne, in qualità di agente;  
  
---|---  
  
—

|

per la Commissione europea, da P. Oliver nonché da M. Patakia e S. Petrova, in
qualità di agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione dell’articolo
3, paragrafo 2, lettera b), della direttiva 2001/42/CE del Parlamento europeo
e del Consiglio, del 27 giugno 2001, concernente la valutazione degli effetti
di determinati piani e programmi sull’ambiente (GU L 197, pag. 30; in
prosieguo: la «direttiva “VAS”», VAS valutazione ambientale strategica).  
  
---|---  
  
2

|

Detta domanda è stata sollevata nell’ambito di un ricorso proposto dinanzi al
Symvoulio tis Epikrateias (Consiglio di Stato) dal Syllogos Ellinon Poleodomon
kai Chorotakton, (associazione degli urbanisti e pianificatori territoriali
greci) con sede in Atene, volto ad ottenere l’annullamento del decreto
ministeriale 107017, che traspone nell’ordinamento greco la direttiva «VAS»
(YPEXODE/EYPE/oik. 107017/28-8-2006), del 28 agosto 2006 (in prosieguo: il
«decreto ministeriale del 28 agosto 2006»), adottato congiuntamente
dall’Ypourgos Perivallontos, Chorotaxias & Dimosion Ergon (Ministro
dell’Ambiente, dell’Assetto territoriale e dei Lavori Pubblici), dall’Ypourgos
Oikonomias kai Oikonomikon (Ministro dell’Economia e delle Finanze) e
dall’Ypourgos Esoterikon, Dimosias Dioikisis kai Apokentrosis (Ministro degli
Interni, della Pubblica Amministrazione e del Decentramento).  
  
---|---  
  
Contesto normativo

La normativa dell’Unione

3

|

Le direttive pertinenti nella fattispecie sono le seguenti:

|

—

|

la direttiva «VAS»;  
  
---|---  
  
—

|

la direttiva 92/43/CEE del Consiglio, del 21 maggio 1992, relativa alla
conservazione degli habitat naturali e seminaturali e della flora e della
fauna selvatiche (GU L 206, pag. 7), come modificata dalla direttiva
2006/105/CE del Consiglio, del 20 novembre 2006 (GU L 363, pag. 368; in
prosieguo: la «direttiva “habitat”»), e  
  
---|---  
  
—

|

la direttiva 79/409/CEE del Consiglio, del 2 aprile 1979, concernente la
conservazione degli uccelli selvatici (GU L 103, pag. 1), come modificata
dalla direttiva 2009/147/CE del Parlamento europeo e del Consiglio, del 30
novembre 2009 (GU 2010, L 20, pag. 7; in prosieguo: la «direttiva “uccelli”»).  
  
---|---  
  
La direttiva «VAS»

4

|

A termini del considerando 10 della direttiva «VAS», tutti i piani e i
programmi per i quali è stata prescritta una valutazione ai sensi della
direttiva «habitat» possono avere effetti significativi sull’ambiente e
dovrebbero di norma essere oggetto di una valutazione ambientale sistematica.  
  
---|---  
  
5

|

L’articolo 3 della direttiva «VAS», rubricato «Ambito d’applicazione»,
dispone:

«1. I piani e i programmi di cui ai paragrafi 2, 3 e 4, che possono avere
effetti significativi sull’ambiente, sono soggetti ad una valutazione
ambientale ai sensi degli articoli da 4 a 9.

2\. Fatto salvo il paragrafo 3, viene effettuata una valutazione ambientale
per tutti i piani e i programmi:

|

a)

|

che sono elaborati per i settori agricolo, forestale, della pesca, energetico,
industriale, dei trasporti, della gestione dei rifiuti e delle acque, delle
telecomunicazioni, turistico, della pianificazione territoriale o della
destinazione dei suoli, e che definiscono il quadro di riferimento per
l’autorizzazione dei progetti elencati negli allegati I e II della direttiva
85/337/CEE, o  
  
---|---  
  
b)

|

per i quali, in considerazione dei possibili effetti sui siti, si ritiene
necessaria una valutazione ai sensi degli articoli 6 e 7 della direttiva
[“habitat”].  
  
---|---  
  
3\. Per i piani e i programmi di cui al paragrafo 2 che determinano l’uso di
piccole aree a livello locale e per le modifiche minori dei piani e dei
programmi di cui al paragrafo 2, la valutazione ambientale è necessaria solo
se gli Stati membri determinano che essi possono avere effetti significativi
sull’ambiente.

4\. Gli Stati membri determinano se i piani e i programmi, diversi da quelli
di cui al paragrafo 2, che definiscono il quadro di riferimento per
l’autorizzazione dei progetti, possono avere effetti significativi
sull’ambiente.

5\. Gli Stati membri determinano se i piani o i programmi di cui ai paragrafi
3 e 4 possono avere effetti significativi sull’ambiente attraverso l’esame
caso per caso o specificando i tipi di piani e di programmi o combinando le
due impostazioni. A tale scopo gli Stati membri tengono comunque conto dei
pertinenti criteri di cui all’allegato II, al fine di garantire che i piani e
i programmi con probabili effetti significativi sull’ambiente rientrino
nell’ambito di applicazione della presente direttiva.

(...)».  
  
La direttiva «habitat»

6

|

L’articolo 4 della direttiva «habitat» prevede quanto segue:

«1. In base ai criteri di cui all’allegato III (fase 1) e alle informazioni
scientifiche pertinenti, ogni Stato membro propone un elenco di siti,
indicante quali tipi di habitat naturali di cui all’allegato I e quali specie
locali di cui all’allegato II si riscontrano in detti siti. (...)

(...)

2\. In base ai criteri di cui all’allegato III (fase 2) e nell’ambito di
ognuna delle nove regioni biogeografiche di cui all’articolo 1, lettera c),
punto iii) e dell’insieme del territorio di cui all’articolo 2, paragrafo 1,
la Commissione elabora, d’accordo con ognuno degli Stati membri, un progetto
di elenco dei siti di importanza comunitaria, sulla base degli elenchi degli
Stati membri, in cui sono evidenziati i siti in cui si riscontrano uno o più
tipi di habitat naturali prioritari o una o più specie prioritarie.

(...)

L’elenco dei siti selezionati come siti di importanza comunitaria in cui sono
evidenziati i siti in cui si riscontrano uno o più tipi di habitat naturali
prioritari o una o più specie prioritarie è fissato dalla Commissione secondo
la procedura di cui all’articolo 21.

3\. L’elenco menzionato al paragrafo 2 è elaborato entro un termine di sei
anni dopo la notifica della presente direttiva.

4\. Quando un sito di importanza comunitaria è stato scelto a norma della
procedura di cui al paragrafo 2, lo Stato membro interessato designa tale sito
come zona speciale di conservazione il più rapidamente possibile e entro un
termine massimo di sei anni, stabilendo le priorità in funzione
dell’importanza dei siti per il mantenimento o il ripristino, in uno stato di
conservazione soddisfacente, di uno o più tipi di habitat naturali di cui
all’allegato I o di una o più specie di cui all’allegato II e per la coerenza
di Natura 2000, nonché alla luce dei rischi di degrado e di distruzione che
incombono su detti siti.

5\. Non appena un sito è iscritto nell’elenco di cui al paragrafo 2, terzo
comma, esso è soggetto alle disposizioni dell’articolo 6, paragrafi 2, 3 e 4».  
  
---|---  
  
7

|

L’articolo 6, paragrafo 3, della direttiva «habitat» dispone:

«Qualsiasi piano o progetto non direttamente connesso e necessario alla
gestione del sito ma che possa avere incidenze significative su tale sito,
singolarmente o congiuntamente ad altri piani e progetti, forma oggetto di una
opportuna valutazione dell’incidenza che ha sul sito, tenendo conto degli
obiettivi di conservazione del medesimo. Alla luce delle conclusioni della
valutazione dell’incidenza sul sito e fatto salvo il paragrafo 4, le autorità
nazionali competenti danno il loro accordo su tale piano o progetto soltanto
dopo aver avuto la certezza che esso non pregiudicherà l’integrità del sito in
causa e, se del caso, previo parere dell’opinione pubblica».  
  
---|---  
  
8

|

L’articolo 7 della direttiva «habitat» stabilisce quanto segue:

«Gli obblighi derivanti dall’articolo 6, paragrafi 2, 3 e 4 della presente
direttiva sostituiscono gli obblighi derivanti dall’articolo 4, paragrafo 4,
prima frase, della direttiva 79/409/CEE, per quanto riguarda le zone
classificate a norma dell’articolo 4, paragrafo 1, o analogamente riconosciute
a norma dell’articolo 4, paragrafo 2 di detta direttiva a decorrere dalla data
di entrata in vigore della presente direttiva o dalla data di classificazione
o di riconoscimento da parte di uno Stato membro a norma della direttiva
79/409/CEE, qualora essa sia posteriore».  
  
---|---  
  
La direttiva «uccelli»

9

|

L’articolo 4 della direttiva «uccelli», che sostituisce riproducendolo
identico l’articolo 4 della direttiva 79/409, dispone:

«1. Per le specie elencate nell’allegato I sono previste misure speciali di
conservazione per quanto riguarda l’habitat, per garantire la sopravvivenza e
la riproduzione di dette specie nella loro area di distribuzione.

A tal fine si tiene conto:

|

a)

|

delle specie minacciate di sparizione;  
  
---|---  
  
b)

|

delle specie che possono essere danneggiate da talune modifiche del loro
habitat;  
  
---|---  
  
c)

|

delle specie considerate rare in quanto la loro popolazione è scarsa o la loro
ripartizione locale è limitata;  
  
---|---  
  
d)

|

di altre specie che richiedono una particolare attenzione per la specificità
del loro habitat.  
  
---|---  
  
Per effettuare le valutazioni si terrà conto delle tendenze e delle variazioni
dei livelli di popolazione.

Gli Stati membri classificano in particolare come zone di protezione speciale
i territori più idonei in numero e in superficie alla conservazione di tali
specie nella zona geografica marittima e terrestre a cui si applica la
presente direttiva.

2\. Gli Stati membri adottano misure analoghe per le specie migratrici non
menzionate all’allegato I che ritornano regolarmente, tenuto conto delle
esigenze di protezione nella zona geografica marittima e terrestre a cui si
applica la presente direttiva per quanto riguarda le aree di riproduzione, di
muta e di svernamento e le zone in cui si trovano le stazioni lungo le rotte
di migrazione. A tale scopo, gli Stati membri attribuiscono un’importanza
particolare alla protezione delle zone umide e specialmente delle zone
d’importanza internazionale.

(...)

4\. Gli Stati membri adottano misure idonee a prevenire, nelle zone di
protezione di cui ai paragrafi 1 e 2, l’inquinamento o il deterioramento degli
habitat, nonché le perturbazioni dannose agli uccelli che abbiano conseguenze
significative in considerazione degli obiettivi del presente articolo. (...)».  
  
La normativa greca

10

|

L’articolo 1 del decreto ministeriale del 28 agosto 2006 recita:

«Il presente decreto intende attuare le disposizioni della direttiva [“VAS”],
in modo da integrare, nel quadro di uno sviluppo equilibrato, considerazioni
ambientali all’atto dell’adozione di piani e programmi, prevedendo tutte le
misure, condizioni e procedure necessarie per valutare le loro possibili
conseguenze sull’ambiente, e da promuovere così lo sviluppo sostenibile e un
elevato livello di protezione dell’ambiente».  
  
---|---  
  
11

|

L’articolo 3, paragrafo 1, lettera b), del decreto ministeriale del 28 agosto
2006 dispone:

«1. Fatto salvo quanto previsto al paragrafo 2, la valutazione ambientale
strategica è effettuata prima di approvare un piano o un programma o di
avviare il relativo iter legislativo per piani o programmi di livello
nazionale, regionale, provinciale o locale che possono avere effetti
significativi sull’ambiente, e in particolare:

(...)

|

b)

|

per tutti i piani e programmi che trovano interamente o parzialmente
applicazione in aree del ramo nazionale della Rete ecologica europea Natura
2000 [Siti di interesse comunitario (SIC) e Zone di protezione speciale (ZPS)]
e che possono influire significativamente su di esse. Fanno eccezione i piani
di gestione e i programmi di azione direttamente collegati o indispensabili
alla gestione e alla tutela di dette aree.  
  
---|---  
  
Per stabilire se i piani e programmi di cui al precedente paragrafo, e che non
sono i piani e programmi sub a), possano influire significativamente su aree
del ramo nazionale della Rete ecologica europea Natura 2000 [Siti di interesse
comunitario (SIC) e Zone di protezione speciale (ZPS)], e – di conseguenza –
per stabilire se occorra sottoporli a procedura di valutazione ambientale
strategica, si deve seguire la procedura di controllo ambientale preliminare
di cui all’articolo 5, paragrafo 2».  
  
12

|

L’articolo 5, paragrafo 1, del decreto ministeriale del 28 agosto 2006 è del
seguente tenore:

«Ogni piano o programma di quelli menzionati ai paragrafi 1, lettera b), e 2
dell’articolo 3 è sottoposto a procedura di controllo ambientale preliminare
affinché l’autorità competente di cui al paragrafo 3 possa giudicare, alla
stregua dei criteri specifici enunciati nel suddetto articolo, se il piano o
programma in esame possa avere effetti significativi sull’ambiente e debba
perciò essere sottoposto a valutazione ambientale strategica. (...)».  
  
---|---  
  
13

|

Il giudice del rinvio osserva che gli articoli 3, paragrafo 1, lettera b), e 5
del suddetto decreto subordinano la valutazione ambientale strategica prevista
dalla direttiva «VAS» a una «procedura di controllo ambientale preliminare»
volta ad accertare se il piano o il programma in esame possa pregiudicare
significativamente zone speciali di conservazione appartenenti alla Rete
ecologica europea Natura 2000.  
  
---|---  
  
Procedimento principale e questione pregiudiziale

14

|

A sostegno del proprio ricorso la ricorrente ha sollevato diversi motivi di
annullamento sia di diritto interno che di diritto dell’Unione.  
  
---|---  
  
15

|

Quanto al diritto dell’Unione, la ricorrente afferma che il decreto
ministeriale del 28 agosto 2006 non ha trasposto correttamente la direttiva
«VAS». A suo avviso, dall’articolo 3, paragrafo 4, di detta direttiva
risulterebbe che, trattandosi dei piani ovvero dei programmi di cui al
paragrafo 2 del medesimo articolo 3, gli Stati membri non hanno la facoltà di
determinare se un piano o un programma possa avere effetti significativi
sull’ambiente.  
  
---|---  
  
16

|

In tali circostanze, il Symvoulio tis Epikrateias (Consiglio di Stato) ha
deciso di sospendere il giudizio e di sottoporre alla Corte la seguente
questione pregiudiziale:

«Se l’articolo 3, paragrafo 2, lettera b), della direttiva [“VAS”], disponendo
che venga effettuata una valutazione ambientale per tutti i piani e programmi
“per i quali, in considerazione dei possibili effetti sui siti, si ritiene
necessaria una valutazione ai sensi degli articoli 6 e 7 della direttiva
[“habitat”], debba essere interpretato nel senso che l’obbligo di sottoporre
un determinato piano a valutazione ambientale dipende dal fatto che ricorrano,
per tale piano, i presupposti per procedere a valutazione ambientale ai sensi
della direttiva [“habitat”] e che, pertanto, detta disposizione della
direttiva [“VAS”] presuppone anch’essa, come quelle succitate della direttiva
[‘habitat’], la constatazione che il piano può avere un’incidenza
significativa su una determinata zona speciale di conservazione, lasciando la
corrispondente valutazione sostanziale agli Stati membri. O se invece, ai
sensi di tale articolo 3, paragrafo 2, lettera b), della direttiva [“VAS”],
l’obbligo di effettuare, conformemente ad essa, una valutazione ambientale non
dipenda dalla sussistenza dei presupposti per l’effettuazione di una
valutazione ambientale ai sensi della direttiva [“habitat”], ossia dal
giudizio sui possibili effetti significativi su una zona speciale di
conservazione, bastando – al contrario –, affinché si attivi l’obbligo di
eseguire una tale valutazione, constatare che un determinato piano è collegato
in qualche modo ad uno dei siti di cui alla direttiva [“habitat”] e non
necessariamente ad una zona speciale di conservazione».  
  
---|---  
  
Sulla questione pregiudiziale

17

|

Con la sua questione il giudice del rinvio chiede, in sostanza, se l’articolo
3, paragrafo 2, lettera b), della direttiva «VAS» debba essere interpretato
nel senso che esso subordina l’obbligo di sottoporre un determinato piano a
valutazione ambientale ai sensi di detta direttiva al ricorrere, per tale
piano, dei presupposti perché lo si debba assoggettare a valutazione ai sensi
della direttiva «habitat».  
  
---|---  
  
18

|

In via preliminare si deve rilevare che l’articolo 3, paragrafo 4, della
direttiva «VAS», anch’esso citato dal giudice del rinvio nella sua decisione,
non si applica – lo conferma il suo stesso testo – ai piani e programmi di cui
all’articolo 3, paragrafo 2, di detta direttiva.  
  
---|---  
  
19

|

Quanto all’articolo 3, paragrafo 2, lettera b), della direttiva «VAS», tale
disposizione richiede una valutazione ambientale ogni volta che è necessaria
una valutazione ai sensi degli articoli 6 e 7 della direttiva «habitat». Di
conseguenza, per determinare l’ambito di applicazione dell’articolo 3,
paragrafo 2, lettera b), della direttiva «VAS» va esaminato quello di tali
ultimi articoli.  
  
---|---  
  
20

|

L’articolo 4, paragrafo 5, della direttiva «habitat» enuncia che i siti di
importanza comunitaria, compresi i siti di importanza comunitaria designati
come zone speciali di conservazione dagli Stati membri, sono assoggettati alle
disposizioni dell’articolo 6, paragrafi 2-4, di detta direttiva.  
  
---|---  
  
21

|

Risulta dal tenore dell’articolo 6, paragrafo 3, della direttiva «habitat», in
combinato disposto con l’articolo 4, paragrafo 5, della medesima, che una
valutazione è richiesta per qualsiasi piano o progetto non direttamente
connesso o necessario alla gestione di un sito di importanza comunitaria, ma
in grado di avere incidenze significative su un tale sito, singolarmente o
congiuntamente ad altri piani e progetti.  
  
---|---  
  
22

|

L’articolo 6, paragrafo 3, prima frase, della direttiva «habitat» subordina il
requisito di un’opportuna valutazione delle incidenze di un piano o di un
progetto alla condizione che vi sia una probabilità o un rischio che
quest’ultimo pregiudichi significativamente il sito interessato (sentenza del
7 settembre 2004, Waddenvereniging e Vogelbeschermingsvereniging, C-127/02,
Racc. pag. I-7405, punto 43). Tale condizione è soddisfatta qualora non possa
escludersi, sulla base di elementi oggettivi, che detto piano o progetto
pregiudichi significativamente il sito interessato (v., in tal senso, sentenza
del 13 dicembre 2007, Commissione/Irlanda, C-418/04, Racc. pag. I-10947, punto
227).  
  
---|---  
  
23

|

Di conseguenza, un esame effettuato per verificare se un piano o un progetto
può avere incidenze significative su un sito, ai sensi dell’articolo 6,
paragrafo 3, della direttiva «habitat», è necessariamente limitato alla
questione di stabilire se possa essere escluso, sulla base di elementi
oggettivi, che detto piano o progetto pregiudichi significativamente il sito
interessato. Tale interpretazione vale altresì per le zone di cui all’articolo
4, paragrafi 1 e 2, della direttiva «uccelli», tenuto conto dell’estensione a
dette zone, ad opera dell’articolo 7 della direttiva «habitat», dell’ambito di
applicazione dell’articolo 6, paragrafo 3, di quest’ultima direttiva.  
  
---|---  
  
24

|

Occorre dunque rispondere alla questione sollevata dichiarando che l’articolo
3, paragrafo 2, lettera b), della direttiva «VAS» deve essere interpretato nel
senso che esso subordina l’obbligo di sottoporre un determinato piano a
valutazione ambientale al ricorrere, per tale piano, dei presupposti perché lo
si debba sottoporre a valutazione ai sensi della direttiva «habitat», compreso
il presupposto che il piano possa avere incidenze significative sul sito
interessato. L’esame effettuato per verificare se quest’ultima condizione sia
soddisfatta è necessariamente limitato alla questione di stabilire se possa
essere escluso, sulla base di elementi oggettivi, che detto piano o progetto
pregiudichi significativamente il sito interessato.  
  
---|---  
  
Sulle spese

25

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Ottava Sezione) dichiara:  
  
---|---  
|

L’articolo 3, paragrafo 2, lettera b), della direttiva 2001/42/CE del
Parlamento europeo e del Consiglio, del 27 giugno 2001, concernente la
valutazione degli effetti di determinati piani e programmi sull’ambiente, deve
essere interpretato nel senso che esso subordina l’obbligo di sottoporre un
determinato piano a valutazione ambientale al ricorrere, per tale piano, dei
presupposti perché lo si debba sottoporre a valutazione ai sensi della
direttiva 92/43/CEE del Consiglio, del 21 maggio 1992, relativa alla
conservazione degli habitat naturali e seminaturali e della flora e della
fauna selvatiche, come modificata dalla direttiva 2006/105/CE del Consiglio,
del 20 novembre 2006, compreso il presupposto che il piano possa avere
incidenze significative sul sito interessato. L’esame effettuato per
verificare se quest’ultima condizione sia soddisfatta è necessariamente
limitato alla questione di stabilire se possa essere escluso, sulla base di
elementi oggettivi, che detto piano o progetto pregiudichi significativamente
il sito interessato.  
  
---|---  
|

Firme  
  
---|---  
  
* * *

( *1 ) Lingua processuale: il greco.

  *[""]: Double quotes
  *[*]: Asterisk
  *[?]: Question mark




SENTENZA DELLA CORTE (Quarta Sezione)

17 dicembre 2015 ( * )

«Rinvio pregiudiziale — Regolamento (CE) n. 1924/2006 — Direttiva 2009/54/CE —
Articoli 11, paragrafo 1, e 16 della Carta dei diritti fondamentali
dell’Unione europea — Tutela del consumatore — Indicazioni nutrizionali e
sulla salute — Acque minerali naturali — Contenuto di sodio o di sale —
Calcolo — Cloruro di sodio (sale da tavola) o quantità complessiva di sodio —
Libertà di espressione e d’informazione — Libertà d’impresa»

Nella causa C‑157/14,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Conseil d’État (Consiglio di Stato,
Francia), con decisione del 26 marzo 2014, pervenuta in cancelleria il 4
aprile 2014, nel procedimento

Neptune Distribution SNC

contro

Ministre de l’Économie et des Finances,

LA CORTE (Quarta Sezione),

composta da L. Bay Larsen, presidente della Terza Sezione, facente funzione di
presidente della Quarta Sezione, J. Malenovský, M. Safjan (relatore), A.
Prechal e K. Jürimäe, giudici,

avvocato generale: N. Jääskinen

cancelliere: V. Tourrès, amministratore

vista la fase scritta del procedimento e in seguito all’udienza del 26
febbraio 2015,

considerate le osservazioni presentate:

—

|

per la Neptune Distribution SNC, da D. Bouthors, M. Fayat e A. Vermersch,
avocats;  
  
---|---  
  
—

|

per il governo francese, da S. Menez, D. Colas e S. Ghiandoni, in qualità di
agenti;  
  
---|---  
  
—

|

per il governo ellenico, da I. Chalkias, E. Leftheriotou e A. Vasilopoulou, in
qualità di agenti;  
  
---|---  
  
—

|

per il governo italiano, da G. Palmieri, in qualità di agente, assistita da M.
Santoro, avvocato dello Stato;  
  
---|---  
  
—

|

per il Parlamento europeo, da A. Tamás e J. Rodrigues, in qualità di agenti;  
  
---|---  
  
—

|

per il Consiglio dell’Unione europea, da J. Herrmann e O. Segnana, in qualità
di agenti;  
  
---|---  
  
—

|

per la Commissione europea, da K. Herbout-Borczak e S. Grünheid, in qualità di
agenti,  
  
---|---  
  
sentite le conclusioni dell’avvocato generale, presentate all’udienza del 9
luglio 2015,

ha pronunciato la seguente

Sentenza

1

|

La domanda di pronuncia pregiudiziale verte, da un lato, sull’interpretazione
dell’allegato al regolamento (CE) n. 1924/2006 del Parlamento europeo e del
Consiglio, del 20 dicembre 2006, relativo alle indicazioni nutrizionali e
sulla salute fornite sui prodotti alimentari (GU L 404, pag. 9, e rettifica GU
2007, L 12, pag. 3), come modificato dal regolamento (CE) n. 107/2008 del
Parlamento europeo e del Consiglio, del 15 gennaio 2008 (GU L 39, pag. 8; in
prosieguo: il «regolamento n. 1924/2006»), e, dall’altro, sulla validità
dell’articolo 2, paragrafo 1, della direttiva 2000/13/CE del Parlamento
europeo e del Consiglio, del 20 marzo 2000, relativa al ravvicinamento delle
legislazioni degli Stati membri concernenti l’etichettatura e la presentazione
dei prodotti alimentari, nonché la relativa pubblicità (GU L 109, pag. 29),
dell’articolo 9, paragrafi 1 e 2, della direttiva 2009/54/CE del Parlamento
europeo e del Consiglio, del 18 giugno 2009, sull’utilizzazione e la
commercializzazione delle acque minerali naturali (GU L 164, pag. 45), nonché
dell’allegato III a quest’ultima, alla luce dell’allegato al regolamento n.
1924/2006.  
  
---|---  
  
2

|

Tale domanda è stata sollevata nell’ambito di una controversia tra la Neptune
Distribution SNC (in prosieguo: la «Neptune Distribution») ed il ministre de
l’Économie et des Finances (Ministro dell’Economia e delle Finanze) in merito
alla legittimità della decisione di intimazione, del 5 febbraio 2009, emessa
dal chef de l’unité départementale de l’Allier de la direction régionale de la
concurrence, de la consommation et de la répression des fraudes d’Auvergne
(capo dell’unità dipartimentale dell’Allier della direzione generale della
concorrenza, del consumo e della repressione delle frodi dell’Auvergne),
nonché della decisione del ministre de l’Économie, de l’Industrie et de
l’Emploi (Ministro dell’Economia, dell’Industria e del Lavoro), che respinge
il ricorso gerarchico proposto dalla Neptune Distribution.  
  
---|---  
  
Contesto normativo

La CEDU

3

|

Sotto il titolo «Libertà di espressione», l’articolo 10 della Convenzione
europea per la salvaguardia dei diritti dell’uomo e delle libertà
fondamentali, firmata a Roma il 4 novembre 1950 (in prosieguo: la «CEDU»),
dispone quanto segue:

«1. Ogni persona ha diritto alla libertà d’espressione. Tale diritto include
la libertà d’opinione e la libertà di ricevere o di comunicare informazioni o
idee senza che vi possa essere ingerenza da parte delle autorità pubbliche e
senza limiti di frontiera. (…)

2\. L’esercizio di queste libertà, poiché comporta doveri e responsabilità,
può essere sottoposto alle formalità, condizioni, restrizioni o sanzioni che
sono previste dalla legge e che costituiscono misure necessarie, in una
società democratica, alla (…) protezione della salute (…), alla protezione (…)
dei diritti altrui (…)».  
  
---|---  
  
Il diritto dell’Unione

La Carta

4

|

L’articolo 11 della Carta dei diritti fondamentali dell’Unione europea (in
prosieguo: la «Carta»), intitolato «Libertà di espressione e d’informazione»,
al suo paragrafo 1 enuncia quanto segue:

«Ogni persona ha diritto alla libertà di espressione. Tale diritto include la
libertà di opinione e la libertà di ricevere o di comunicare informazioni o
idee senza che vi possa essere ingerenza da parte delle autorità pubbliche e
senza limiti di frontiera».  
  
---|---  
  
5

|

Ai sensi dell’articolo 16 della Carta, intitolato «Libertà d’impresa»:

«È riconosciuta la libertà d’impresa, conformemente al diritto dell’Unione e
alle legislazioni e prassi nazionali».  
  
---|---  
  
6

|

L’articolo 52 della Carta, intitolato «Portata e interpretazione dei diritti e
dei principi», così dispone:

«1. Eventuali limitazioni all’esercizio dei diritti e delle libertà
riconosciuti dalla presente Carta devono essere previste dalla legge e
rispettare il contenuto essenziale di detti diritti e libertà. Nel rispetto
del principio di proporzionalità, possono essere apportate limitazioni solo
laddove siano necessarie e rispondano effettivamente a finalità di interesse
generale riconosciute dall’Unione o all’esigenza di proteggere i diritti e le
libertà altrui.

(…)

3\. Laddove la presente Carta contenga diritti corrispondenti a quelli
garantiti dalla [CEDU], il significato e la portata degli stessi sono uguali a
quelli conferiti dalla suddetta convenzione. La presente disposizione non
preclude che il diritto dell’Unione conceda una protezione più estesa.

(…)

7\. I giudici dell’Unione e degli Stati membri tengono nel debito conto le
spiegazioni elaborate al fine di fornire orientamenti per l’interpretazione
della presente Carta».  
  
---|---  
  
7

|

Le spiegazioni relative alla Carta dei diritti fondamentali (GU 2007, C 303,
pag. 17; in prosieguo: le «spiegazioni relative alla Carta») precisano, per
quanto riguarda l’articolo 11 della Carta, che, in applicazione dell’articolo
52, paragrafo 3, della Carta, il diritto alla libertà di espressione e
d’informazione ha lo stesso significato e la stessa portata di quello
garantito dalla CEDU.  
  
---|---  
  
Il regolamento n. 1924/2006

8

|

I considerando 1 e 9 del regolamento n. 1924/2006 enunciano quanto segue:

|

«(1)

|

Vi è un numero crescente di alimenti etichettati e pubblicizzati nella
Comunità recanti indicazioni nutrizionali e sulla salute. Per garantire un
elevato livello di tutela dei consumatori e facilitare le loro scelte, i
prodotti, compresi quelli importati, immessi sul mercato dovrebbero essere
sicuri e adeguatamente etichettati. Una dieta variata e bilanciata costituisce
un requisito fondamentale per una buona salute e i singoli prodotti hanno una
relativa importanza nel contesto della dieta nel suo complesso.  
  
---|---  
  
(…)

(9)

|

Vi è un’ampia gamma di sostanze nutritive e di altre sostanze a effetto
nutrizionale e fisiologico, compresi, ma non solo, (…) minerali,
oligoelementi, (…) con un effetto nutrizionale o fisiologico, che potrebbero
essere presenti in un prodotto alimentare ed essere oggetto di un’indicazione.
Pertanto, è opportuno stabilire principi generali applicabili a tutte le
indicazioni fornite sui prodotti alimentari per garantire un elevato livello
di tutela dei consumatori, per dare ai consumatori le informazioni necessarie
affinché compiano scelte nella piena consapevolezza dei fatti e per creare
condizioni paritarie di concorrenza per l’industria alimentare».  
  
---|---  
  
9

|

L’articolo 1 di tale regolamento prevede che:

«1. Il presente regolamento armonizza le disposizioni legislative,
regolamentari o amministrative degli Stati membri concernenti le indicazioni
nutrizionali e sulla salute, al fine di garantire l’efficace funzionamento del
mercato interno e al tempo stesso un elevato livello di tutela dei
consumatori.

2\. Il presente regolamento si applica alle indicazioni nutrizionali e sulla
salute figuranti in comunicazioni commerciali, sia nell’etichettatura sia
nella presentazione o nella pubblicità dei prodotti alimentari forniti al
consumatore finale.

(…)

5\. Il presente regolamento si applica fatte salve le disposizioni comunitarie
seguenti:

(…)

|

b)

|

[la] direttiva [2009/54]  
  
---|---  
  
(…)».  
  
10

|

Ai sensi dell’articolo 2, paragrafo 2, di detto regolamento:

«Si applicano inoltre le seguenti definizioni:

(…)

|

4)

|

“indicazione nutrizionale”: qualunque indicazione che affermi, suggerisca o
sottintenda che un alimento abbia particolari proprietà nutrizionali
benefiche, dovute:

(…)

|

b)

|

alle sostanze nutritive o di altro tipo che

|

i)

|

contiene,  
  
---|---  
  
ii)

|

contiene in proporzioni ridotte o accresciute, o  
  
---|---  
  
iii)

|

non contiene;  
  
---|---  
  
5)

|

“indicazioni sulla salute”: qualunque indicazione che affermi, suggerisca o
sottintenda l’esistenza di un rapporto tra un categoria di alimenti, un
alimento o uno dei suoi componenti e la salute;  
  
---|---  
  
(…)».  
  
11

|

L’articolo 8, paragrafo 1, del medesimo regolamento, così dispone:

«Le indicazioni nutrizionali sono consentite solo se elencate nell’allegato e
conformi alle condizioni stabilite dal presente regolamento».  
  
---|---  
  
12

|

L’articolo 13 del regolamento n. 1924/2006 prevede quanto segue:

«1. Le indicazioni sulla salute che descrivono o fanno riferimento ai seguenti
elementi:

|

a)

|

il ruolo di una sostanza nutritiva o di altro tipo per la crescita, lo
sviluppo e le funzioni dell’organismo (…)

(…)

che sono indicate nell’elenco di cui al paragrafo 3 possono essere fornite
senza essere oggetto delle procedure di cui agli articoli da 15 a 19, purché
siano:

|

i)

|

basate su prove scientifiche generalmente accettate e  
  
---|---  
  
ii)

|

ben comprese dal consumatore medio.  
  
---|---  
  
(…)

3\. Previa consultazione dell’Autorità [europea per la sicurezza alimentare
(EFSA)], entro il 31 gennaio 2010 la Commissione adotta (…) un elenco
comunitario, inteso a modificare elementi non essenziali del presente
regolamento, integrandolo, delle indicazioni consentite di cui al paragrafo 1
e tutte le condizioni necessarie per il loro impiego.

(…)».  
  
13

|

L’allegato a tale regolamento, intitolato «Indicazioni nutrizionali e relative
condizioni di applicazione», contiene, in particolare, le seguenti
disposizioni:  
  
---|---  
  
La direttiva 2000/13

14

|

Ai sensi dell’articolo 2 della direttiva 2000/13:

«1. L’etichettatura e le relative modalità di realizzazione non devono:

|

a)

|

essere tali da indurre in errore l’acquirente, specialmente:

|

i)

|

per quanto riguarda le caratteristiche del prodotto alimentare e in
particolare la natura, l’identità, le qualità, la composizione, la quantità,
la conservazione, l’origine o la provenienza, il modo di fabbricazione o di
ottenimento,  
  
---|---  
  
ii)

|

attribuendo al prodotto alimentare effetti o proprietà che non possiede,  
  
---|---  
  
iii)

|

suggerendogli che il prodotto alimentare possiede caratteristiche particolari,
quando tutti i prodotti alimentari analoghi possiedono caratteristiche
identiche;  
  
---|---  
  
b)

|

fatte salve le disposizioni comunitarie applicabili alle acque minerali
naturali e ai prodotti alimentari destinati ad un’alimentazione particolare,
attribuire al prodotto alimentare proprietà atte a prevenire, curare o guarire
una malattia umana né accennare a tali proprietà.  
  
---|---  
  
(…)

3\. I divieti o le limitazioni di cui ai paragrafi 1 e 2 valgono anche per:

a)

|

la presentazione dei prodotti alimentari, in particolare la forma o l’aspetto
conferito agli stessi o al rispettivo imballaggio, il materiale utilizzato per
l’imballaggio, il modo in cui sono disposti e l’ambiente nel quale sono
esposti;  
  
---|---  
  
b)

|

la pubblicità».  
  
---|---  
  
La direttiva 2009/54

15

|

I considerando 5, 8 e 9 della direttiva 2009/54 enunciano quanto segue:

|

«(5)

|

Le norme in materia di acque minerali naturali perseguono l’obiettivo
prioritario di proteggere la salute del consumatore, evitare che i consumatori
siano ingannati e assicurare la lealtà delle operazioni commerciali.  
  
---|---  
  
(…)

(8)

|

Le acque minerali naturali sono soggette, per quanto riguarda l’etichettatura,
alle norme generali fissate dalla direttiva [2000/13]. La presente direttiva
può quindi limitarsi ad adottare i completamenti e le deroghe che è opportuno
apportare a dette norme generali.  
  
---|---  
  
(9)

|

L’indicazione della composizione analitica dell’acqua minerale naturale
dovrebbe essere obbligatoria per garantire l’informazione del consumatore».  
  
---|---  
  
16

|

Ai sensi dell’articolo 7, paragrafo 2, lettera a), della direttiva 2009/54:

«Le etichette delle acque minerali naturali recano anche le seguenti
informazioni obbligatorie:

|

a)

|

l’indicazione della composizione analitica, con i componenti caratteristici».  
  
---|---  
  
17

|

L’articolo 9 di detta direttiva prevede quanto segue:

«1. È vietato l’uso, sia sulle confezioni o etichette, sia nella pubblicità,
sotto qualsiasi forma, di indicazioni, denominazioni, marchi di fabbrica o di
commercio, immagini o altri segni, figurativi o meno, che:

|

a)

|

per quanto riguarda le acque minerali naturali, evochino caratteristiche non
possedute dalle acque, in ordine all’origine, alla data di autorizzazione
all’esercizio, ai risultati delle analisi o a riferimenti analoghi a garanzie
di autenticità;

(…)  
  
---|---  
  
2\. Sono vietate tutte le indicazioni che attribuiscono a un’acqua minerale
naturale proprietà per la prevenzione, la cura o la guarigione di una malattia
umana.

Sono tuttavia autorizzate le menzioni di cui all’allegato III a condizione che
siano rispettati i criteri corrispondenti ivi fissati o, qualora non ve ne
siano, i criteri fissati dalle legislazioni nazionali e purché siano state
stabilite sulla base di analisi fisico-chimiche e, se necessario, di esami
farmacologici, fisiologici e clinici effettuati secondo metodi
scientificamente sperimentati, conformemente alle disposizioni dell’allegato
I, parte I, punto 2.

Gli Stati membri possono autorizzare le menzioni “stimola la digestione”, “può
favorire le funzioni epatobiliari” o menzioni analoghe. Essi possono inoltre
autorizzare altre menzioni purché non siano in contrasto con i principi di cui
al primo comma e siano compatibili con i principi di cui al secondo comma.

(…)».  
  
18

|

L’allegato III alla direttiva 2009/54, intitolato «Menzioni e criteri previsti
all’articolo 9, paragrafo 2», contiene la menzione «Indicata per le diete
povere di sodio», seguita dal criterio che prevede «un tenore di sodio
inferiore a 20 mg/l».  
  
---|---  
  
Il diritto francese

19

|

Ai sensi dell’articolo R. 112-7, primo e secondo comma, del codice del consumo
(code de la consommation), che traspone l’articolo 2 della direttiva 2000/13:

«L’etichettatura e le relative modalità di realizzazione non devono essere
tali da indurre in errore l’acquirente o il consumatore, specialmente per
quanto riguarda le caratteristiche del prodotto alimentare e in particolare la
natura, l’identità, le qualità, la composizione, la quantità, la
conservazione, l’origine o la provenienza, il modo di fabbricazione o di
ottenimento.

(…)

I divieti e le limitazioni summenzionati valgono altresì per la pubblicità e
la presentazione dei prodotti alimentari (…)».  
  
---|---  
  
20

|

Gli articoli R. 1322-44-13 e R. 1322-44-14 del codice della sanità pubblica
(code de la santé publique) sono diretti, dal canto loro, a trasporre
l’articolo 9 della direttiva 2009/54.  
  
---|---  
  
Procedimento principale e questioni pregiudiziali

21

|

La Neptune Distribution si occupa della vendita e della distribuzione delle
acque minerali naturali frizzanti denominate «Saint-Yorre» e «Vichy
Célestins».  
  
---|---  
  
22

|

Con decisione del 5 febbraio 2009, il capo dell’unità dipartimentale
dell’Allier della direzione generale della concorrenza, del consumo e della
repressione delle frodi dell’Auvergne ha ingiunto alla Neptune Distribution di
sopprimere dalle etichette e dalla pubblicità delle suddette acque le menzioni
seguenti:

|

—

|

«Il sodio di St-Yorre è sostanzialmente bicarbonato di sodio. La St Yorre
contiene soltanto 0,53 g di sale (o cloruro di sodio) per litro, ossia meno
che in un litro di latte!!!»;  
  
---|---  
  
—

|

«Non bisogna confondere sale e sodio – il sodio di Vichy Célestins è
sostanzialmente quello apportato dal bicarbonato di sodio. In particolare, non
va confuso con il sale da tavola (cloruro di sodio). La Vichy Célestins
contiene solo 0,39 g di sale per litro, ossia da 2 a 3 volte meno che in un
litro di latte!», nonché in via generale,  
  
---|---  
  
—

|

qualsiasi menzione volta a far credere che le acque di cui trattasi abbiano un
basso o bassissimo contenuto di sale o di sodio.  
  
---|---  
  
23

|

Con decisione del 25 agosto 2009, il Ministre de l’Économie, de l’Industrie et
de l’Emploi (Ministro dell’Economia, dell’Industria e del Lavoro) ha respinto
il ricorso gerarchico presentato dalla Neptune Distribution avverso la
suddetta ingiunzione.  
  
---|---  
  
24

|

Con sentenza del 27 maggio 2010, il tribunal administratif de Clermont‑Ferrand
(Tribunale amministrativo di Clermont-Ferrand) ha respinto la domanda della
Neptune Distribution volta all’annullamento per eccesso di potere di detta
ingiunzione e di detta decisione.  
  
---|---  
  
25

|

L’impugnazione proposta dalla Neptune Distribution avverso tale sentenza è
stata respinta dalla cour administrative d’appel de Lyon (Corte d’appello
amministrativa di Lione), con sentenza del 9 giugno 2011.  
  
---|---  
  
26

|

La Neptune Distribution ha impugnato tale sentenza dinanzi al giudice del
rinvio. A sostegno di tale impugnazione, la Neptune Distribution ha fatto
valere, in particolare, un mezzo vertente sul fatto che la cour administrative
d’appel de Lyon (Corte d’appello amministrativa di Lione) sarebbe incorsa in
un errore di diritto alla luce degli articoli R. 112-7 del codice del consumo
e degli articoli R. 1322-44-13 e R. 1322-44-14 del codice della sanità
pubblica.  
  
---|---  
  
27

|

Il giudice del rinvio rileva che la risposta da dare a tale motivo di
impugnazione dipende dalla risposta alla domanda se l’allegato al regolamento
n. 1924/2006 indica come base di calcolo dell’«equivalente di sale» della
quantità di sodio presente in un prodotto alimentare la sola quantità di sodio
che, associata a ioni di cloruro, forma cloruro di sodio, o sale da tavola,
oppure la quantità complessiva di sodio contenuta nell’alimento, in qualunque
forma.  
  
---|---  
  
28

|

Infatti, in quest’ultimo caso, un’acqua ad elevato contenuto di bicarbonato di
sodio potrebbe non essere considerata come «a basso contenuto di sodio/sale»,
anche qualora avesse un basso o bassissimo contenuto di cloruro di sodio.  
  
---|---  
  
29

|

Pertanto, il distributore di un’acqua minerale ricca di bicarbonato di sodio
non potrebbe far figurare sulle sue etichette e i suoi messaggi pubblicitari
una menzione, anche se corretta, relativa al basso contenuto di sale o di
cloruro di sodio, in quanto tale indicazione potrebbe indurre l’acquirente in
errore riguardo al contenuto complessivo di sodio dell’acqua minerale in
questione.  
  
---|---  
  
30

|

In tale contesto, il giudice del rinvio aggiunge che, come emerge in
particolare dal parere dell’EFSA del 21 aprile 2005, l’aumento della pressione
arteriosa è il principale effetto indesiderato individuato in relazione ad un
accresciuto apporto di sodio. Sebbene il sodio ne sia il principale
responsabile, anche gli ioni di cloruro avrebbero un ruolo nell’aumento della
pressione arteriosa. Numerosi studi tenderebbero a dimostrare che una dieta
ricca di bicarbonato di sodio non abbia lo stesso effetto indesiderato, per le
persone che soffrono di ipertensione, di una dieta ad elevato contenuto di
cloruro di sodio. È vero che l’EFSA, in un parere pubblicato nel giugno 2011,
si è rifiutata di ricomprendere, nell’elenco delle indicazioni sulla salute
autorizzate di cui all’articolo 13, paragrafo 3, del regolamento n. 1924/2006,
l’indicazione secondo cui il bicarbonato di sodio non ha effetti nocivi sulla
pressione arteriosa, in quanto lo studio prodotto a sostegno di tale
indicazione non presentava garanzie metodologiche sufficienti per poterne
trarre conclusioni definitive. Tuttavia, questa circostanza di per sé sola non
consentirebbe neppure di affermare che il bicarbonato di sodio debba essere
considerato idoneo a indurre o ad aggravare l’ipertensione arteriosa allo
stesso modo e nelle stesse proporzioni del cloruro di sodio.  
  
---|---  
  
31

|

Secondo tale giudice, pertanto, esistono dubbi sull’equivalenza, in termini di
rischi per la salute dei consumatori, tra il consumo di acque ad alto
contenuto di bicarbonato di sodio e quello di acque ad alto contenuto di
cloruro di sodio. Occorrerebbe di conseguenza valutare se le restrizioni alla
libertà di espressione e di informazione pubblicitaria e alla libertà di
impresa della Neptune Distribution siano necessarie e proporzionate, alla
luce, in particolare, dell’esigenza di garantire un livello elevato di tutela
della salute dei consumatori.  
  
---|---  
  
32

|

In tale contesto, il Conseil d’État (Consiglio di Stato) ha deciso di
sospendere il procedimento e di sottoporre alla Corte le seguenti questioni
pregiudiziali:

|

«1)

|

Se la base di calcolo dell’“equivalente di sale” della quantità di sodio
presente in un prodotto alimentare, ai sensi dell’allegato al regolamento n.
1924/2006, sia costituita unicamente dalla quantità di sodio che, associata a
ioni di cloruro, forma cloruro di sodio, ovvero sale da tavola, oppure
comprenda la quantità complessiva di sodio contenuto nel prodotto, in
qualunque forma.  
  
---|---  
  
2)

|

Nel secondo caso, se le disposizioni dell’articolo 2, paragrafo 1, della
direttiva 2000/13 e dell’articolo 9, paragrafi 1 e 2, della direttiva 2009/54,
in combinato disposto con l’allegato III alla suddetta direttiva, lette alla
luce del rapporto di equivalenza stabilito tra il sodio e il sale
nell’allegato al regolamento n. 1924/2006, vietando a un distributore di acqua
minerale di far figurare sulle sue etichette e sui suoi messaggi pubblicitari
qualsiasi indicazione relativa al basso contenuto di sale che potrebbe essere
quello del suo prodotto, peraltro ricco di bicarbonato di sodio, in quanto
tale indicazione potrebbe indurre l’acquirente in errore circa il contenuto
complessivo di sodio dell’acqua, violino l’articolo 6, paragrafo 1, primo
comma, TUE, in combinato disposto con l’articolo 11, paragrafo 1 (libertà di
espressione e di informazione) e l’articolo 16 (libertà di impresa) della
Carta, nonché l’articolo 10 della CEDU».  
  
---|---  
  
Sulle questioni pregiudiziali

Sulla prima questione

33

|

Occorre preliminarmente ricordare che, nell’ambito della procedura di
cooperazione tra i giudici nazionali e la Corte istituita dall’articolo 267
TFUE, spetta alla Corte fornire al giudice nazionale una risposta utile che
gli consenta di dirimere la controversia di cui è investito. In tale
prospettiva, spetta alla Corte, se necessario, riformulare le questioni che le
sono sottoposte. La Corte ha infatti il compito di interpretare tutte le
disposizioni del diritto dell’Unione che possano essere utili ai giudici
nazionali al fine di dirimere le controversie di cui sono stati investiti,
anche qualora tali disposizioni non siano espressamente indicate nelle
questioni ad essa sottoposte da detti giudici (sentenza Doc Generici,
C‑452/14, EU:C:2015:644, punto 33 e giurisprudenza ivi citata).  
  
---|---  
  
34

|

Di conseguenza, benché formalmente il giudice del rinvio abbia limitato la sua
prima questione all’interpretazione dell’espressione «equivalente di sale»
contenuta nell’allegato al regolamento n. 1924/2006, ciò non impedisce alla
Corte di fornirgli tutti gli elementi interpretativi del diritto dell’Unione
che possano essere utili per definire la controversia di cui è investito, a
prescindere dal fatto che detto giudice vi abbia fatto riferimento o meno nel
formulare la propria questione. A tale proposito, spetta alla Corte trarre
dall’insieme degli elementi forniti dal giudice nazionale e, in particolare,
dalla motivazione della decisione di rinvio, gli elementi del suddetto diritto
che richiedano un’interpretazione, tenuto conto dell’oggetto della
controversia (v., in tal senso, sentenza Doc Generici, C‑452/14,
EU:C:2015:644, punto 34 e giurisprudenza ivi citata).  
  
---|---  
  
35

|

Nel caso di specie, occorre rilevare che il giudice del rinvio fa riferimento,
nella motivazione della domanda di pronuncia pregiudiziale, anche alle
disposizioni della direttiva 2009/54.  
  
---|---  
  
36

|

Inoltre, emerge da tale motivazione che, al fine di statuire sull’impugnazione
di cui è investito, il giudice del rinvio intende verificare se le confezioni,
le etichette o la pubblicità delle acque minerali naturali possano suggerire
che tali acque abbiano un basso contenuto di sodio o di sale, in particolare
indicando la quantità presente in tali acque di un unico composto chimico
contenente sodio, nel caso di specie cloruro di sodio, ovvero sale da tavola,
senza precisare il contenuto totale di sodio, in tutte le sue forme chimiche
presenti, in quanto tale contenuto totale potrebbe essere superiore ai limiti
delle quantità di sodio, o del valore equivalente di sale, previsti dalla
normativa dell’Unione applicabile alle indicazioni od alle menzioni utilizzate
nei confronti delle acque minerali naturali.  
  
---|---  
  
37

|

Occorre quindi intendere la prima questione come diretta, in sostanza, a
stabilire se il diritto dell’Unione debba essere interpretato nel senso che
esso osta a che le confezioni, le etichette o la pubblicità delle acque
minerali naturali contengano indicazioni o menzioni volte a far credere al
consumatore che le acque in questione abbiano un basso, se non bassissimo,
contenuto di sodio o di sale oppure che siano indicate per le diete povere di
sodio qualora il contenuto complessivo di sodio, in tutte le sue forme
chimiche presenti, sia superiore ai limiti di sodio, o del valore equivalente
di sale, previsti dalla normativa dell’Unione applicabile in materia.  
  
---|---  
  
38

|

Al fine di fornire una risposta utile a detta questione, occorre tenere conto
delle disposizioni sia del regolamento n. 1924/2006, sia della direttiva
2009/54.  
  
---|---  
  
39

|

Ai sensi dell’articolo 1, paragrafo 5, del regolamento n. 1924/2006,
quest’ultimo si applica fatte salve le disposizioni della direttiva 2009/54.  
  
---|---  
  
40

|

Infatti, mentre detto regolamento disciplina, in via generale, l’uso delle
indicazioni nutrizionali e sulla salute fornite sui prodotti alimentari, detta
direttiva prevede norme specifiche sulle menzioni che possono figurare sulle
confezioni, sulle etichette e nella pubblicità delle acque minerali naturali.  
  
---|---  
  
41

|

L’articolo 8, paragrafo 1, del regolamento n. 1924/2006 consente le
indicazioni nutrizionali soltanto qualora siano elencate nell’allegato di tale
regolamento e siano conformi alle condizioni stabilite da detto regolamento.  
  
---|---  
  
42

|

Per quanto riguarda le indicazioni nutrizionali riferite al contenuto di sodio
o di sale, detto allegato consente di definire un prodotto alimentare come «a
basso contenuto di sodio/sale» o «a bassissimo contenuto di sodio/sale»,
oppure di utilizzare ogni altra indicazione che possa avere lo stesso
significato per il consumatore, a condizione che tale prodotto contenga non
più di g 0,12 di sodio, o un valore equivalente di sale, per g 100 o ml 100,
per la prima di tali indicazioni, oppure non più di g 0,04 dei medesimi
elementi, per la seconda di dette indicazioni.  
  
---|---  
  
43

|

Le acque sono tuttavia sottoposte a norme specifiche al riguardo.  
  
---|---  
  
44

|

Più precisamente, in primo luogo, l’allegato al regolamento n. 1924/2006
vieta, per le acque minerali naturali e le altre acque, l’utilizzo
dell’indicazione «a bassissimo contenuto di sodio/sale» e ogni altra
indicazione che possa avere lo stesso significato per il consumatore.  
  
---|---  
  
45

|

In secondo luogo, l’indicazione «a basso contenuto di sodio/sale», al pari di
ogni altra indicazione che possa avere lo stesso significato per il
consumatore, è consentita, secondo quanto disposto dal medesimo allegato, per
le acque diverse dalle acque minerali naturali che rientrano nel campo di
applicazione della direttiva 2009/54, a condizione che il valore in questione
non sia superiore a mg 2 di sodio per ml 100, ossia mg 20 per litro.  
  
---|---  
  
46

|

Ai sensi dell’articolo 9, paragrafo 2, secondo comma, della direttiva 2009/54,
sono autorizzate le menzioni di cui all’allegato III a tale direttiva, a
condizione che siano rispettati i criteri corrispondenti ivi fissati o,
qualora non ve ne siano, i criteri fissati dalle legislazioni nazionali,
purché vengano rispettate alcune condizioni di carattere tecnico.  
  
---|---  
  
47

|

Detto allegato contiene la menzione «indicata per le diete povere di sodio»,
accompagnata dal criterio «con un tenore di sodio inferiore a 20 mg/l».  
  
---|---  
  
48

|

Nello specificare, nella direttiva 2009/54, il quantitativo massimo di sodio
nel caso in cui le confezioni, le etichette o la pubblicità delle acque
minerali contengano una menzione che faccia riferimento ad un basso contenuto
di sodio, il legislatore dell’Unione non distingue il sodio in funzione del
composto chimico di cui fa parte o dal quale deriva.  
  
---|---  
  
49

|

Per quanto riguarda gli obiettivi del regolamento n. 1924/2006 e della
direttiva 2009/54, occorre ricordare che, come previsto dall’articolo 1 di
tale regolamento, quest’ultimo è volto a garantire l’efficace funzionamento
del mercato interno garantendo al contempo un livello elevato di tutela del
consumatore. A tale proposito, i considerando 1 e 9 di detto regolamento
precisano che occorre, in particolare, fornire al consumatore le informazioni
necessarie affinché compia scelte con piena cognizione di causa (sentenza
Ehrmann, C‑609/12, EU:C:2014:252, punto 40).  
  
---|---  
  
50

|

Le norme in materia di acque minerali naturali devono perseguire, alla luce
del considerando 5 della direttiva 2009/54, l’obiettivo prioritario di
proteggere la salute del consumatore, evitare che i consumatori siano
ingannati e assicurare la lealtà delle operazioni commerciali. In tal senso,
il considerando 9 di tale direttiva precisa che, per garantire l’informazione
del consumatore, l’indicazione della composizione analitica dell’acqua
minerale naturale dovrebbe essere obbligatoria (v. sentenza Hotel Sava
Rogaška, C‑207/14, EU:C:2015:414, punto 40).  
  
---|---  
  
51

|

Si deve pertanto rilevare che, nell’adottare le disposizioni del regolamento
n. 1924/2006 e della direttiva 2009/54, il legislatore dell’Unione ha ritenuto
necessario garantire che il consumatore riceva un’informazione adeguata e
trasparente sul contenuto di sodio delle acque destinate al consumo.  
  
---|---  
  
52

|

Tali garanzie devono essere valutate anche alla luce dell’importanza del
livello di consumo di sodio per la salute umana.  
  
---|---  
  
53

|

Ebbene, poiché è pacifico che il sodio è un componente di diversi composti
chimici, ossia, in particolare, del cloruro di sodio, o sale da tavola, e del
bicarbonato di sodio, la sua quantità presente nelle acque minerali naturali
deve essere valutata, in base alle disposizioni della direttiva 2009/54,
tenendo conto della sua presenza complessiva nelle acque minerali naturali in
questione, qualunque sia la sua forma chimica.  
  
---|---  
  
54

|

È vero che, ai sensi dell’articolo 7, paragrafo 2, lettera a), della direttiva
2009/54, le etichette delle acque minerali naturali recano obbligatoriamente
l’indicazione della composizione analitica, precisando i componenti
caratteristici.  
  
---|---  
  
55

|

Tuttavia, occorre rilevare che le confezioni, le etichette e la pubblicità
delle acque minerali naturali che, indipendentemente dall’indicazione
sull’etichetta del contenuto complessivo di sodio in tali acque, conformemente
alla disposizione di cui al precedente punto della presente sentenza,
contengono una menzione che fa riferimento ad un basso contenuto di sodio
delle acque possono anch’esse indurre in errore il consumatore in quanto
possono suggerire che tali acque siano a basso contenuto di sodio o di sale,
oppure che siano indicate per le diete povere di sodio mentre, in realtà,
contengono mg/l 20 o più di sodio (v., per analogia, sentenza Teekanne,
C‑195/14, EU:C:2015:361, punti da 38 a 41).  
  
---|---  
  
56

|

Alla luce delle considerazioni che precedono, occorre rispondere alla prima
questione dichiarando che:

|

—

|

L’articolo 8, paragrafo 1, del regolamento n. 1924/2006, in combinato disposto
con l’allegato a tale regolamento, deve essere interpretato nel senso che esso
vieta, per le acque minerali naturali e le altre acque, l’utilizzo
dell’indicazione «a bassissimo contenuto di sodio/sale» e ogni altra
indicazione che possa avere lo stesso significato per il consumatore.  
  
---|---  
  
—

|

L’articolo 9, paragrafo 2, della direttiva 2009/54, in combinato disposto con
l’allegato III a tale direttiva, deve essere interpretato nel senso che esso
osta a che le confezioni, le etichette o la pubblicità delle acque minerali
naturali contengano indicazioni o menzioni volte a far credere al consumatore
che le acque in questione abbiano un basso contenuto di sodio o di sale oppure
che siano indicate per le diete povere di sodio qualora il contenuto
complessivo di sodio, in tutte le sue forme chimiche presenti, sia uguale o
superiore a mg/l 20.  
  
---|---  
  
Sulla seconda questione

57

|

Con la sua seconda questione, il giudice del rinvio chiede, in sostanza, se
l’articolo 2, paragrafo 1, della direttiva 2000/13, e l’articolo 9, paragrafi
1 e 2, della direttiva 2009/54, in combinato disposto con l’allegato III a
quest’ultima, nonché con l’allegato al regolamento n. 1924/2006, siano validi
nella parte in cui vietano di far figurare sulle confezioni, sulle etichette e
nella pubblicità delle acque minerali naturali qualsiasi indicazione o
menzione relativa al basso contenuto, in tali acque, di cloruro di sodio, o
sale da tavola, che può indurre in errore il consumatore in merito al
contenuto complessivo di sodio nelle acque in questione.  
  
---|---  
  
58

|

Il giudice del rinvio chiede alla Corte di valutare la validità di tali
disposizioni alla luce dell’articolo 6, paragrafo 1, primo comma, TUE, in
combinato disposto con gli articoli 11, paragrafo 1, e 16 della Carta, nonché
con l’articolo 10 della CEDU.  
  
---|---  
  
59

|

In via preliminare, si deve osservare che, benché con la sua seconda questione
il giudice del rinvio chieda alla Corte di valutare la validità di una
disposizione della direttiva 2000/13, quest’ultima non è in discussione nel
procedimento principale.  
  
---|---  
  
60

|

Infatti, l’articolo 2, paragrafi 1, lettera a), e 3, della direttiva 2000/13,
si limita a prevedere che l’etichettatura, la presentazione e la pubblicità
non devono essere tali da indurre in errore l’acquirente, specialmente per
quanto riguarda le caratteristiche del prodotto alimentare.  
  
---|---  
  
61

|

Così, a differenza delle disposizioni del regolamento n. 1924/2006 e della
direttiva 2009/54, le disposizioni della direttiva 2000/13 non contengono
obblighi specifici, nei confronti dei produttori e dei distributori di acque
minerali naturali, riguardo all’utilizzo di indicazioni o di menzioni che
possano suggerire che l’acqua in questione abbia un basso od un bassissimo
contenuto di sodio o di sale, oppure che sia indicata per le diete povere di
sodio.  
  
---|---  
  
62

|

Di conseguenza, soltanto la validità dell’articolo 9, paragrafi 1 e 2, della
direttiva 2009/54, in combinato disposto con l’allegato III alla medesima,
nonché con l’allegato al regolamento n. 1924/2006, necessita di un esame nel
caso di specie.  
  
---|---  
  
63

|

A tale riguardo, occorre ricordare che la libertà di espressione e
d’informazione è sancita dall’articolo 11 della Carta, alla quale l’articolo
6, paragrafo 1, TUE, riconosce lo stesso valore giuridico dei trattati.  
  
---|---  
  
64

|

Tale libertà è altresì tutelata ai sensi dell’articolo 10 della CEDU che si
applica, in particolare, come emerge dalla giurisprudenza della Corte europea
dei diritti dell’uomo, alla diffusione da parte di un imprenditore di
informazioni di carattere commerciale, segnatamente sotto forma di messaggi
pubblicitari [v. Corte eur D.U., sentenze Casado Coca c. Spagna del 24
febbraio 1994, serie A n. 285, §§ 35 e 36, nonché Krone Verlag GmbH & Co. KG
c. Austria (n. 3) dell’11 dicembre 2003, Recueil des arrêts et décisions
2003-XII, §§ 19 e 20].  
  
---|---  
  
65

|

Ebbene, dal momento che la libertà di espressione e d’informazione di cui
all’articolo 11 della Carta, come risulta dall’articolo 52, paragrafo 3, della
medesima e dalle spiegazioni relative alla Carta in merito al suo articolo 11,
ha lo stesso significato e la stessa portata della medesima libertà garantita
dalla CEDU, si deve constatare che detta libertà comprende l’utilizzo, da
parte di un imprenditore, sulle confezioni, sulle etichette e nella pubblicità
delle acque minerali naturali, di indicazioni e di menzioni che facciano
riferimento al contenuto di sodio o di sale di tali acque.  
  
---|---  
  
66

|

Inoltre, occorre rilevare che la libertà d’impresa, tutelata ai sensi
dell’articolo 16 della Carta, va considerata alla luce della sua funzione
sociale (v., in tal senso, sentenza Deutsches Weintor, C‑544/10,
EU:C:2012:526, punto 54).  
  
---|---  
  
67

|

Il divieto di far figurare sulle confezioni, sulle etichette e nella
pubblicità delle acque minerali naturali qualsiasi indicazione o menzione che
faccia riferimento al basso contenuto di sodio di tali acque, la quale possa
indurre in errore il consumatore circa tale contenuto, costituisce una
ingerenza nella libertà di espressione e d’informazione dell’imprenditore,
nonché nella libertà d’impresa di quest’ultimo.  
  
---|---  
  
68

|

Sebbene tali libertà possano essere limitate, qualsiasi limitazione del loro
esercizio dev’essere, ai sensi dell’articolo 52, paragrafo 1, della Carta,
prevista dalla legge e rispettare il contenuto essenziale di dette libertà.
Inoltre, come emerge da tale disposizione, nel rispetto del principio di
proporzionalità possono essere apportate limitazioni solo qualora siano
necessarie e rispondano effettivamente a finalità di interesse generale
riconosciute dall’Unione o all’esigenza di proteggere i diritti e le libertà
altrui.  
  
---|---  
  
69

|

A tale riguardo, occorre rilevare che, da un lato, l’ingerenza di cui al punto
67 della presente sentenza è prevista dalla normativa, ossia dall’articolo 8,
paragrafo 1, del regolamento n. 1924/2006, in combinato disposto con
l’allegato a tale regolamento, e dall’articolo 9, paragrafo 2, della direttiva
2009/54, in combinato disposto con l’allegato III a tale direttiva.  
  
---|---  
  
70

|

Dall’altro lato, il contenuto essenziale della libertà di espressione e
d’informazione dell’imprenditore non è pregiudicato da dette disposizioni, in
quanto queste ultime si limitano a sottoporre l’informazione che può essere
comunicata al consumatore circa il contenuto di sodio o di sale delle acque
minerali naturali a talune condizioni, quali precisate ai punti da 44 a 56
della presente sentenza.  
  
---|---  
  
71

|

Peraltro, lungi dal proibire la produzione e la commercializzazione delle
acque minerali naturali, la normativa di cui trattasi nel procedimento
principale si limita, in un settore ben circoscritto, a disciplinare
l’etichettatura e la pubblicità ad esse relative. Così facendo, essa non
incide affatto sul contenuto essenziale della libertà d’impresa (v., in tal
senso, sentenza Deutsches Weintor, C‑544/10, EU:C:2012:526, punti 57 e 58).  
  
---|---  
  
72

|

Come è stato ricordato ai punti da 49 a 52 della presente sentenza, le
disposizioni del regolamento n. 1924/2006 e della direttiva 2009/54, in
particolare quelle che prevedono limitazioni all’utilizzo delle indicazioni e
delle menzioni di cui al procedimento principale, mirano a garantire un
livello elevato di tutela del consumatore, un’informazione adeguata e
trasparente di quest’ultimo circa il contenuto di sodio delle acque destinate
al consumo, ad assicurare la lealtà delle operazioni commerciali ed a tutelare
la salute umana.  
  
---|---  
  
73

|

Come ha rilevato l’avvocato generale al paragrafo 46 delle sue conclusioni, la
tutela della salute umana nonché la tutela dei consumatori ad un livello
elevato costituiscono obiettivi legittimi di interesse generale attuati dal
diritto dell’Unione, conformemente alle disposizioni, in particolare, degli
articoli 9 TFUE, 12 TFUE, 114, paragrafo 3, TFUE, 168, paragrafo 1, TFUE, 169,
paragrafo 1, TFUE, nonché degli articoli 35 e 38 della Carta.  
  
---|---  
  
74

|

Ebbene, la necessità di garantire al consumatore l’informazione più precisa e
trasparente possibile circa le caratteristiche del prodotto è in stretta
connessione con la tutela della salute umana e costituisce una questione di
interesse generale (v., in tal senso, Corte eur. D.U., sentenze Hertel c.
Svizzera del 25 agosto 1998, Recueil des arrêts et décisions 1998-VI, § 47,
nonché Bergens Tidende e a. c. Norvegia del 2 maggio 2000, Recueil des arrêts
et décisions 2000-IV, § 51), che può giustificare limitazioni alla libertà di
espressione e d’informazione dell’imprenditore, nonché alla libertà d’impresa
di quest’ultimo.  
  
---|---  
  
75

|

Ciò posto, la valutazione della validità delle disposizioni contestate deve
essere effettuata nel rispetto della necessaria conciliazione tra i requisiti
connessi alla tutela di questi diversi diritti fondamentali ed obiettivi
legittimi di interesse generale protetti dall’ordinamento giuridico
dell’Unione ed un giusto equilibrio tra di essi (v., in tal senso, sentenza
Deutsches Weintor, C‑544/10, EU:C:2012:526, punto 47).  
  
---|---  
  
76

|

Per quanto riguarda il controllo giurisdizionale delle condizioni di
attuazione del principio di proporzionalità, occorre riconoscere al
legislatore dell’Unione un ampio potere discrezionale in un settore come
quello del caso di specie, che richiede da parte sua scelte di natura
politica, economica e sociale e rispetto al quale esso è chiamato ad
effettuare valutazioni complesse [v., in tal senso, sentenze British American
Tobacco (Investments) e Imperial Tobacco, C‑491/01, EU:C:2002:741, punto 123,
nonché Alliance for Natural Health e a., C‑154/04 e C‑155/04, EU:C:2005:449,
punto 52].  
  
---|---  
  
77

|

A tale riguardo si deve osservare, in primo luogo, che ammettendo che
un’indicazione od una menzione che fa riferimento al contenuto di sodio,
associato a ioni di cloruro, delle acque minerali naturali possa essere
considerata, di per sé, sostanzialmente esatta, essa risulta comunque
incompleta qualora suggerisca che le acque sono povere di sodio mentre, in
realtà, il loro contenuto complessivo di sodio supera i limiti previsti dalla
normativa dell’Unione (v., in tal senso, sentenza Deutsches Weintor, C‑544/10,
EU:C:2012:526, punto 51).  
  
---|---  
  
78

|

In una tale situazione, l’informazione che figura sulle confezioni, sulle
etichette e nella pubblicità che contiene detta indicazione o menzione può
indurre in errore il consumatore circa il contenuto di sodio delle acque
minerali di cui trattasi nel procedimento principale.  
  
---|---  
  
79

|

In secondo luogo, non si può accogliere l’argomento della Neptune Distribution
secondo il quale le disposizioni controllate eccederebbero quanto necessario
per tutelare la salute dei consumatori in quanto si applicano indistintamente
al sodio in tutte le sue forme chimiche, compresa la forma del bicarbonato di
sodio, mentre quest’ultima molecola non sarebbe nociva per la salute umana,
poiché è solo il cloruro di sodio ad essere fonte di ipertensione arteriosa.  
  
---|---  
  
80

|

Infatti, senza che occorra pronunciarsi sulla questione se il carattere
nocivo, per quanto riguarda il rischio di sviluppo dell’ipertensione
arteriosa, del consumo abbondante di sodio associato a ioni di cloruro sia
comparabile al rischio legato al consumo di sodio presente in un altro
composto chimico, in particolare il bicarbonato di sodio, si deve constatare
che tale rischio è determinato dal legislatore dell’Unione riguardo, da un
lato, all’obbligo di tutela della salute umana e, dall’altro, al principio di
precauzione in tale ambito.  
  
---|---  
  
81

|

Come ha rilevato l’avvocato generale al paragrafo 49 delle sue conclusioni, il
legislatore dell’Unione deve tenere conto del principio di precauzione,
secondo il quale quando sussistono incertezze riguardo all’esistenza o alla
portata di rischi per la salute delle persone, possono essere adottate misure
protettive senza dover attendere che siano esaurientemente dimostrate la
realtà e la gravità di tali rischi (v. sentenza Acino/Commissione, C‑269/13 P,
EU:C:2014:255, punto 57).  
  
---|---  
  
82

|

Qualora risulti impossibile determinare con certezza l’esistenza o la portata
del rischio asserito a causa della natura non concludente dei risultati degli
studi condotti, ma persista la probabilità di un danno reale per la salute
pubblica nell’ipotesi in cui il rischio si realizzasse, il principio di
precauzione giustifica l’adozione di misure restrittive (v., in tal senso,
sentenza Acino/Commissione, C‑269/13 P, EU:C:2014:255, punto 58).  
  
---|---  
  
83

|

Ebbene, alla luce del fascicolo di cui dispone la Corte, e in particolare del
parere dell’EFSA del 21 aprile 2005, di cui al punto 30 della presente
sentenza, al quale la decisione di rinvio fa riferimento, non sembra escluso
un rischio per la salute umana derivante dal consumo abbondante di sodio
presente in diversi composti chimici, in particolare nel bicarbonato di sodio.  
  
---|---  
  
84

|

Alla luce di ciò, si deve rilevare che il legislatore dell’Unione ha potuto
correttamente ritenere che vincoli e restrizioni, come quelli previsti dalle
disposizioni oggetto della prima questione, per quanto concerne l’utilizzo di
indicazioni o menzioni che fanno riferimento ad un basso contenuto di sodio
delle acque minerali naturali, erano adeguati e necessari per garantire la
tutela della salute umana all’interno dell’Unione.  
  
---|---  
  
85

|

Alla luce di quanto esposto, si deve concludere che l’ingerenza nella libertà
di espressione e d’informazione dell’imprenditore, nonché nella libertà
d’impresa di quest’ultimo è, nel caso di specie, proporzionata agli obiettivi
perseguiti.  
  
---|---  
  
86

|

Alla luce di tutte le considerazioni che precedono, si deve constatare che
dall’esame della seconda questione non è emerso alcun elemento tale da
incidere sulla validità dell’articolo 9, paragrafi 1 e 2, della direttiva
2009/54, in combinato disposto con l’allegato III a quest’ultima, nonché con
l’allegato al regolamento n. 1924/2006.  
  
---|---  
  
Sulle spese

87

|

Nei confronti delle parti nel procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Quarta Sezione) dichiara:  
  
---|---  
|  |

1)

|

L’articolo 8, paragrafo 1, del regolamento (CE) n. 1924/2006 del Parlamento
europeo e del Consiglio, del 20 dicembre 2006, relativo alle indicazioni
nutrizionali e sulla salute fornite sui prodotti alimentari, come modificato
dal regolamento (CE) n. 107/2008 del Parlamento europeo e del Consiglio, del
15 gennaio 2008, in combinato disposto con l’allegato a tale regolamento, deve
essere interpretato nel senso che esso vieta, per le acque minerali naturali e
le altre acque, l’utilizzo dell’indicazione «a bassissimo contenuto di
sodio/sale» e ogni altra indicazione che possa avere lo stesso significato per
il consumatore.

L’articolo 9, paragrafo 2, della direttiva 2009/54/CE del Parlamento europeo e
del Consiglio, del 18 giugno 2009, sull’utilizzazione e la commercializzazione
delle acque minerali naturali, in combinato disposto con l’allegato III a tale
direttiva, deve essere interpretato nel senso che esso osta a che le
confezioni, le etichette o la pubblicità delle acque minerali naturali
contengano indicazioni o menzioni volte a far credere al consumatore che le
acque in questione abbiano un basso contenuto di sodio o di sale oppure che
siano indicate per le diete povere di sodio qualora il contenuto complessivo
di sodio, in tutte le sue forme chimiche presenti, sia uguale o superiore a
mg/l 20.  
  
---|---  
|  |

2)

|

Dall’esame della seconda questione non è emerso alcun elemento tale da
incidere sulla validità dell’articolo 9, paragrafi 1 e 2, della direttiva
2009/54, in combinato disposto con l’allegato III a quest’ultima, nonché con
l’allegato al regolamento n. 1924/2006.  
  
---|---  
|

Firme  
  
---|---  
  
* * *

( * ) Lingua processuale: il francese.

  *[""]: Double quotes
  *[*]: Asterisk
  *[?]: Question mark




**Causa C ‑214/10**

**KHS AG**

**contro**

**Winfried Schulte**

(domanda di pronuncia pregiudiziale proposta dal Landesarbeitsgericht Hamm)

«Organizzazione dell'orario di lavoro -- Direttiva 2003/88/CE -- Diritto alle
ferie annuali retribuite -- Estinzione del diritto alle ferie annuali
retribuite non godute per causa di malattia allo scadere di un termine
previsto dalla normativa nazionale»

Massime della sentenza

_Politica sociale -- Tutela della sicurezza e della salute dei lavoratori --
Organizzazione dell'orario di lavoro -- Diritto alle ferie annuali retribuite_

_(Direttiva del Parlamento europeo e del Consiglio 2003/88, art.  7, n. 1)_

L'art. 7, n. 1, della direttiva 2003/88, concernente taluni aspetti
dell'organizzazione dell'orario di lavoro, deve essere interpretato nel senso
che non osta a norme o a prassi nazionali, quali i contratti collettivi, che,
prevedendo un periodo di riporto di quindici mesi allo scadere del quale il
diritto alle ferie annuali retribuite si estingue, limitano il cumulo dei
diritti a tali ferie di un lavoratore inabile al lavoro durante piu periodi di
riferimento consecutivi.

(v. punto 44 e dispositivo)

  
  
  
  
  
  

SENTENZA DELLA CORTE (Grande Sezione)

22 novembre 2011 (*)

«Organizzazione dell'orario di lavoro - Direttiva 2003/88/CE - Diritto alle
ferie annuali retribuite - Estinzione del diritto alle ferie annuali
retribuite non godute per causa di malattia allo scadere di un termine
previsto dalla normativa nazionale»

Nel procedimento C‑214/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Landesarbeitsgericht Hamm (Germania), con
decisione 15 aprile 2010, pervenuta in cancelleria il 4 maggio 2010, nella
causa

**KHS AG**

contro

**Winfried Schulte,**

LA CORTE (Grande Sezione),

composta dal sig. V. Skouris, presidente, dai sigg. A. Tizzano, J.N. Cunha
Rodrigues, K. Lenaerts, J.-C. Bonichot e U. Lohmus, presidenti di sezione, dai
sigg. A. Rosas, E. Levits (relatore), A. Ó Caoimh, L. Bay Larsen, e A.
Arabadjiev, giudici,

avvocato generale: sig.ra V. Trstenjak

cancelliere: sig. B. Fulop, amministratore

vista la fase scritta del procedimento e in seguito all'udienza del 3 maggio
2011,

considerate le osservazioni presentate:

-        per la KHS AG, dall'avv. P. Brasse, Rechtsanwalt,

-        per il sig. W. Schulte, dall'avv. H.-J. Teuber, Rechtsanwalt,

-        per il governo tedesco, dai sigg. T. Henze, C. Blaschke e J. Moller, in qualita di agenti,

-        per il governo danese, dalla sig.ra V. Pasternak Jørgensen e dal sig. S. Juul Jørgensen, in qualita di agenti,

-        per la Commissione europea, dai sigg. F. Erlbacher e M. van Beek, in qualita di agenti,

sentite le conclusioni dell'avvocato generale, presentate all'udienza del 7
luglio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 7 della direttiva del Parlamento europeo e del Consiglio 4 novembre
2003, 2003/88/CE, concernente taluni aspetti dell'organizzazione dell'orario
di lavoro (GU L 299, pag. 9).

2        Tale questione e stata sollevata nell'ambito di una controversia tra
la KHS AG e il sig. Schulte, suo ex dipendente, a proposito della domanda di
quest'ultimo di beneficiare dell'indennita finanziaria sostitutiva delle ferie
annuali non godute per gli anni 2006‑2008 in ragione delle sequele di un
infarto.

  **Contesto normativo**

  _La Convenzione n.  132 dell'Organizzazione internazionale del lavoro _

3        L'art. 9, n. 1, della Convenzione dell'Organizzazione internazionale
del lavoro 24 giugno 1970, n. 132, relativa ai congedi annuali pagati (nuova
versione) recita quanto segue:

«La parte ininterrotta di congedo annuale pagato menzionata al paragrafo 2
dell'articolo 8 della presente convenzione dovra essere accordata e usufruita
entro il termine di un anno al massimo, e il resto del congedo annuale pagato
entro il termine di diciotto mesi, al massimo, a partire dalla fine dell'anno
che da diritto al congedo».

4        Detta Convenzione e stata firmata da quattordici Stati membri
dell'Unione europea, tra i quali la Repubblica federale di Germania.

  _Diritto dell 'Unione_

5        Ai sensi del sesto 'considerando' della direttiva 2003/88:

«Conviene tener conto dei principi dell'Organizzazione internazionale del
lavoro in materia di organizzazione dell'orario di lavoro, compresi quelli
relativi al lavoro notturno».

6        L'art. 1 della direttiva 2003/88 prevede quanto segue:

«Oggetto e campo di applicazione

1.      La presente direttiva stabilisce prescrizioni minime di sicurezza e di salute in materia di organizzazione dell'orario di lavoro. 

2.      La presente direttiva si applica:

a)      ai periodi minimi di (...) ferie annuali (...)

(...)».

7        A tenore dell'art. 7 della stessa direttiva:

«Ferie annuali

1\. Gli Stati membri prendono le misure necessarie affinche ogni lavoratore
benefici di ferie annuali retribuite di almeno 4 settimane, secondo le
condizioni di ottenimento e di concessione previste dalle legislazioni e/o
prassi nazionali.

2\. Il periodo minimo di ferie annuali retribuite non puo essere sostituito da
un'indennita finanziaria, salvo in caso di fine del rapporto di lavoro».

8        L'art. 17 della direttiva 2003/88 prevede che gli Stati membri
possano derogare a talune disposizioni di quest'ultima. L'art. 7 della
direttiva non rientra tra le disposizioni alle quali e consentito derogare.

  _Diritto nazionale_

9        Il Bundesurlaubsgesetz (legge federale sulle ferie) 8 gennaio 1963,
nella versione del 7 maggio 2002 (in prosieguo: il «BUrlG»), stabilisce
all'art. 1, rubricato «Diritto alle ferie», quanto segue:

«Tutti i lavoratori dipendenti hanno diritto, in ciascun anno, a ferie
retribuite».

10       L'art. 3 del BUrlG, rubricato «Durata delle ferie», dispone, al n. 1:

«Le ferie hanno una durata minima di 24 giorni lavorativi l'anno».

11      L'art. 7 del BUrlG, rubricato «Periodo di godimento, riporto e
monetizzazione sostitutiva delle ferie», prescrive, ai nn. 3 e 4:

«3\. Le ferie devono essere concesse e godute nell'anno in corso. Un riporto
delle ferie all'anno successivo e ammissibile solo qualora sussistano
rilevanti ragioni legate alla gestione dell'impresa o alla persona del
lavoratore. In caso di riporto, le ferie devono essere concesse e godute nei
primi tre mesi dell'anno successivo.

4\. Qualora le ferie non possano essere piu concesse, integralmente o in
parte, a causa della cessazione del rapporto di lavoro, sara versata
un'indennita sostitutiva».

12      L'art. 13 del BUrlG stabilisce che i contratti collettivi possono
derogare a talune disposizioni di tale legge, compreso l'art. 7, n. 3, qualora
tali deroghe non comportino un danno per il lavoratore.

13      Il contratto collettivo quadro unitario per l'industria metallurgica
ed elettrotecnica della Renania Settentrionale‑Vestfalia (Einheitlicher
Manteltarifvertrag fur die Metall- und Elektroindustrie Nordrhein-Westfalen
del 18 dicembre 2003; in prosieguo: l'«EMTV») dispone, all'art. 11, rubricato
«Principi relativi alla concessione delle ferie»:

«1\. Il personale dipendente o in apprendistato ha diritto, in ogni anno di
riferimento, a ferie retribuite, secondo quanto stabilito dalle disposizioni
che seguono. L'anno di riferimento e l'anno civile.

Il diritto alle ferie si estingue tre mesi dopo la fine dell'anno civile, a
meno che esso sia stato fatto valere senza esito oppure che le ferie non siano
state godute per ragioni di servizio.

Nel caso in cui le ferie non siano state godute a causa di malattia, il
diritto ad esse si estingue dodici mesi dopo la fine del periodo di cui al n.
2\.

(...)

3\. Un'indennita sostitutiva delle ferie non godute e ammissibile solo in caso
di cessazione del rapporto di lavoro o di apprendistato».

  **Causa principale e questioni pregiudiziali**

14      Dall'aprile del 1964, il sig. Schulte era impiegato come fabbro
specializzato in serrature alle dipendenze della ditta KHS AG o dell'impresa
predecessore di quest'ultima. Il suo contratto di lavoro ricadeva nella sfera
di applicazione dell'EMTV. Il diritto alle ferie annuali retribuite garantito
dall'EMTV consisteva in 30 giorni lavorativi l'anno.

15      Nel mese di gennaio 2002, il sig. Schulte veniva colpito da un
infarto, in seguito al quale e disabile grave, e veniva dichiarato inabile al
lavoro. A partire dal mese di ottobre 2003, percepiva una pensione in
conseguenza della sua invalidita totale. Tale situazione si e protratta sino
al 31 agosto 2008, data della cessazione del rapporto di lavoro del sig.
Schulte.

16      Nel mese di marzo 2009, il sig. Schulte adiva l'Arbeitsgericht
Dortmund (Tribunale di primo grado per le cause di lavoro di Dortmund)
richiedendo l'indennita sostitutiva delle ferie annuali retribuite non godute
nei periodi di riferimento corrispondenti agli anni civili 2006, 2007 e 2008.

17      L'Arbeitsgericht Dortmund accoglieva il ricorso quanto a tali tre
periodi, nella parte in cui l'indennita sostitutiva chiesta dal sig. Schulte
verteva sul periodo minimo di ferie annuali retribuite di 20 giorni l'anno ai
sensi del diritto dell'Unione, cui si aggiungono, ai sensi del diritto
tedesco, 5 giorni l'anno ai quali ha diritto in quanto affetto da disabilita
grave.

18      Nel suo appello interposto alla decisione di tale giudice, la KHS AG
sostiene che il diritto alle ferie annuali retribuite del sig. Schulte, per
gli anni 2006 e 2007, si era estinto per la scadenza del periodo di riporto
previsto dall'art. 11, n. 1, terzo comma, dell'EMTV.

19      Il Landesarbeitsgericht Hamm rileva che, ai sensi della normativa
nazionale e dell'EMTV, il diritto alle ferie annuali retribuite per gli anni
2007 e 2008 sussisteva ancora al cessare del contratto di lavoro e che solo il
diritto alle ferie annuali retribuite per il 2006 si era estinto a causa della
scadenza del periodo di riporto complessivo di quindici mesi.

20      Il giudice del rinvio non esclude tuttavia che la perdita, in
applicazione della normativa nazionale, del diritto alle ferie annuali
retribuite per il 2006 possa essere in contrasto con l'art. 7, n. 1, della
direttiva 2003/88.

21      Cio premesso, il Landesarbeitsgericht Hamm decideva di sospendere il
procedimento e di sottoporre alla Corte le seguenti questioni pregiudiziali:

«1)      Se l'art. 7, n. 1, della direttiva 2003/88 [...] debba essere
interpretato nel senso che osta a norme e/o prassi nazionali, per le quali il
diritto a ferie minime retribuite si estingue per decorrenza del periodo di
riferimento e/o di riporto, anche nel caso in cui il lavoratore sia inabile al
lavoro per un periodo piu lungo (e tale protratta inabilita al lavoro comporti
che egli possa maturare diritti a ferie minime per diversi anni, qualora la
possibilita di riportare tali diritti non sia limitata nel tempo).

2)      In caso di soluzione negativa, se la possibilita di riporto debba
sussistere per un periodo non inferiore ai 18 mesi».

  **Sulle questioni pregiudiziali**

  _Sulla prima questione_

22      Con la prima questione il giudice del rinvio chiede, essenzialmente,
se l'art. 7, n. 1, della direttiva 2003/88 debba essere interpretato nel senso
che osta a norme o a prassi nazionali, quali i contratti collettivi, che
limitano, prevedendo un periodo di riporto di quindici mesi allo scadere del
quale il diritto alle ferie annuali retribuite si estingue, il cumulo dei
diritti a dette ferie annuali retribuite di un lavoratore inabile al lavoro
durante piu periodi di riferimento consecutivi.

23      Al riguardo, si deve ricordare, anzitutto, che, secondo costante
giurisprudenza, il diritto di ogni lavoratore alle ferie annuali retribuite
deve essere considerato come un principio particolarmente importante del
diritto sociale dell'Unione, al quale non si puo derogare e la cui attuazione
da parte delle autorita nazionali competenti puo essere effettuata solo nei
limiti esplicitamente indicati dalla direttiva del Consiglio 23 novembre 1993,
93/104/CE, concernente taluni aspetti dell'organizzazione dell'orario di
lavoro (GU L 307, pag. 18), direttiva che e stata codificata dalla direttiva
2003/88 (v. sentenze 26 giugno 2001, causa C‑173/99, BECTU, Racc. pag. I‑4881,
punto 43; 18 marzo 2004, causa C‑342/01, Merino Gomez, Racc. pag. I‑2605,
punto 29; 16 marzo 2006, cause riunite C‑131/04 e C‑257/04, Robinson-Steele e
a., Racc. pag. I‑2531, punto 48, nonche 20 gennaio 2009, cause riunite
C‑350/06 e C‑520/06, Schultz-Hoff e a., Racc. pag. I‑179, punto 22).

24      La Corte ha poi gia avuto occasione di esaminare l'attuazione e le
modalita di applicazione di tale principio del diritto alle ferie annuali
retribuite da parte delle autorita nazionali competenti riguardo a lavoratori
privati del diritto di fruire di periodi di ferie annuali retribuite a causa
di congedi per malattia non protrattisi oltre i periodi di riferimento
applicabili alla stregua delle norme del diritto nazionale pertinente
(sentenza Schultz-Hoff e a., cit. supra, punto 19).

25      Nel corso di tale esame, la Corte ha rilevato che una disposizione
nazionale che prevede un periodo di riporto per ferie annuali non godute alla
fine del periodo di riferimento persegue, in linea di principio, il fine di
concedere al lavoratore che e stato impossibilitato a godere delle proprie
ferie annuali un'ulteriore possibilita di fruirne. La determinazione di un
siffatto periodo rientra nelle condizioni di esercizio e di attuazione del
diritto alle ferie annuali retribuite e ricade, dunque, in linea di principio,
nell'ambito di competenza degli Stati membri (v. sentenza Schultz-Hoff e a.,
cit. supra, punto 42).

26      In tal senso, la Corte ha rilevato che l'art. 7, n. 1, della direttiva
2003/88 non osta, in linea di principio, ad una normativa nazionale recante
modalita di esercizio del diritto alle ferie annuali retribuite espressamente
accordato dalla direttiva, che comprenda finanche la perdita del diritto in
questione allo scadere del periodo di riferimento o di un periodo di riporto.
Tuttavia, la Corte ha unito a tale rilievo di principio la condizione che il
lavoratore che ha perso il diritto alle ferie annuali retribuite abbia
effettivamente avuto la possibilita di esercitare questo diritto che la
direttiva gli conferisce (v. sentenza Schultz-Hoff e a., cit. supra, punto
43).

27      Orbene, occorre rilevare che un lavoratore il quale, come il
ricorrente nella causa principale relativamente all'anno 2006, si trovi in
congedo per malattia per l'intera durata del periodo di riferimento e oltre il
periodo di riporto fissato dal diritto nazionale, e privato di tutto il
periodo in cui fruire delle proprie ferie annuali retribuite.

28      Se e pur vero che dalla summenzionata giurisprudenza risulta che una
disposizione nazionale che determina un periodo di riporto non puo prevedere
l'estinzione del diritto del lavoratore alle ferie annuali retribuite senza
che quest'ultimo abbia effettivamente avuto la possibilita di esercitare il
diritto stesso, una tale conclusione deve tuttavia essere sfumata in
circostanze specifiche come quelle della causa principale.

29      Infatti, diversamente ragionando, un lavoratore come il ricorrente
nella causa principale, inabile al lavoro per diversi periodi di riferimento
consecutivi, avrebbe il diritto di accumulare, senza limiti, tutti i diritti
alle ferie annuali retribuite maturati durante la sua assenza dal lavoro.

30      Orbene, il diritto a un siffatto cumulo illimitato di diritti alle
ferie annuali retribuite, maturati durante detto periodo di inabilita al
lavoro, non risponderebbe piu alla finalita stessa del diritto alle ferie
annuali retribuite.

31      Si deve ricordare, infatti, che il diritto alle ferie annuali, sancito
dall'art. 31, n. 2, della Carta dei diritti fondamentali dell'Unione europea e
dall'art. 7 della direttiva 2003/88, possiede una duplice finalita, vale a
dire, da una parte, consentire al lavoratore di riposarsi rispetto
all'esecuzione dei compiti attribuitigli in forza del suo contratto di lavoro
e, dall'altra, di beneficiare di un periodo di distensione e di ricreazione
(v. sentenza Schultz-Hoff e a., cit. supra, punto 25).

32      Al riguardo, e ben vero che la Corte ha sottolineato che, pur se
l'effetto positivo delle ferie annuali retribuite sulla sicurezza e sulla
salute del lavoratore si esplica pienamente se le ferie vengono prese
nell'anno all'uopo previsto, cioe l'anno in corso, detto periodo di riposo
permane interessante sotto tale profilo anche qualora se ne fruisca in un
momento successivo (sentenze 6 aprile 2006, causa C‑124/05, Federatie
Nederlandse Vakbeweging, Racc. pag. I‑3423, punto 30, nonche Schultz-Hoff e
a., cit. supra, punto 30).

33      Tuttavia, si deve necessariamente rilevare che il diritto alle ferie
annuali retribuite acquisito da un lavoratore inabile al lavoro per diversi
periodi di riferimento consecutivi puo rispondere ai due elementi della sua
finalita, esposti al precedente punto 31, solo ove il riporto non superi un
certo limite temporale. Oltre tale limite, infatti, le ferie annuali sono
prive del loro effetto positivo per il lavoratore quale momento di riposo,
mantenendo solo la loro natura di periodo di distensione e di ricreazione.

34      Conseguentemente, in considerazione della finalita stessa del diritto
alle ferie annuali retribuite, direttamente conferito dal diritto dell'Unione
ad ogni lavoratore, un lavoratore inabile al lavoro per diversi anni
consecutivi, cui sia impedito dal diritto nazionale il godimento delle proprie
ferie annuali retribuite durante detto periodo, non puo avere il diritto di
cumulare senza limiti i diritti alle ferie annuali retribuite acquisiti
durante tale periodo.

35      Quanto al periodo di riporto oltre il quale il diritto alle ferie
annuali retribuite puo estinguersi nell'ipotesi di cumulo di diritti alle
ferie annuali retribuite durante un periodo di incapacita lavorativa, si deve
valutare, alla luce dell'art. 7 della direttiva 2003/88 e alla luce delle
suesposte considerazioni, se un periodo di riporto del diritto alle ferie
annuali retribuite, determinato in quindici mesi dalle norme o prassi
nazionali, quali i contratti collettivi, possa essere ragionevolmente
qualificato come periodo oltre il quale le ferie annuali retribuite sono prive
del loro effetto positivo per il lavoratore in quanto periodo di riposo.

36      In tale contesto, si devono considerare i seguenti elementi.

37      Il diritto a un periodo annuale di ferie retribuite non solo riveste,
quale principio di diritto sociale dell'Unione, una particolare importanza,
come rilevato al precedente punto 23, ma e anche espressamente sancito
all'art. 31, n. 2, della Carta dei diritti fondamentali dell'Unione europea,
cui l'art. 6, n. 1, TUE riconosce il medesimo valore giuridico dei trattati.

38      Ne consegue che, al fine di rispettare tale diritto, il cui obiettivo
consiste nella tutela del lavoratore, ogni periodo di riporto deve tener conto
delle circostanze specifiche in cui si trova il lavoratore inabile al lavoro
durante diversi periodi di riferimento consecutivi. In tal senso, detto
periodo deve garantire al lavoratore, in particolare, di poter disporre, se
necessario, di periodi di riposo che possano essere scaglionati, pianificati e
disponibili a piu lungo termine. Ogni periodo di riporto deve superare in modo
significativo la durata del periodo di riferimento per il quale e concesso.

39      Il medesimo periodo deve anche tutelare il datore di lavoro dal
rischio di un cumulo troppo rilevante di periodi di assenza del lavoratore e
dalle difficolta che dette assenze potrebbero comportare per l'organizzazione
del lavoro.

40      Nella specie, il periodo di riporto previsto dall'art. 11, n. 1, terzo
comma, dell'EMTV e di quindici mesi, vale a dire di una durata superiore a
quella del periodo di riferimento al quale si ricollega, il che distingue la
controversia in esame da quella decisa con la menzionata sentenza Schultz-Hoff
e a., in cui il periodo di riporto era di sei mesi.

41      Al riguardo, si deve inoltre rilevare che, ai sensi dell'art. 9, n. 1,
della Convenzione dell'Organizzazione internazionale del lavoro 24 giugno
1970, n. 132, relativa ai congedi annuali pagati (nuova versione), la parte
ininterrotta di congedo annuale pagato dovra essere accordata e usufruita
entro il termine di un anno al massimo, e il resto del congedo annuale pagato
entro il termine di diciotto mesi, al massimo, a partire dalla fine dell'anno
che da diritto al congedo. Tale norma puo intendersi fondata sulla
considerazione secondo la quale, allo scadere del termine che essa prevede, la
finalita del diritto alle ferie non potra piu essere integralmente conseguita.

42      Pertanto, alla luce del fatto che, secondo il suo sesto
'considerando', la direttiva 2003/88 ha tenuto conto dei principi
dell'Organizzazione internazionale del lavoro in materia di organizzazione
dell'orario di lavoro, il calcolo del periodo di riporto dovrebbe prendere in
considerazione la finalita del diritto alle ferie annuali, quale risulta
dall'art. 9, n. 1, di detta Convenzione.

43      Alla luce delle suesposte considerazioni, si puo ragionevolmente
ritenere che un periodo di riporto del diritto alle ferie annuali retribuite
di quindici mesi, come quello di cui alla causa principale, non disconosce la
finalita di tale diritto, dato che garantisce che quest'ultimo mantenga il
proprio effetto positivo per il lavoratore in quanto periodo di riposo.

44      Conseguentemente, la prima questione sollevata deve essere risolta nel
senso che l'art. 7, n. 1, della direttiva 2003/88 deve essere interpretato nel
senso che non osta a norme o a prassi nazionali, quali i contratti collettivi,
che, prevedendo un periodo di riporto di quindici mesi allo scadere del quale
il diritto alle ferie annuali retribuite si estingue, limitano il cumulo dei
diritti a tali ferie di un lavoratore inabile al lavoro durante piu periodi di
riferimento consecutivi.

  _Sulla seconda questione_

45      Considerata la soluzione data alla prima questione, non e necessario
procedere alla soluzione della seconda.

  **Sulle spese**

46      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Grande Sezione) dichiara:

**L 'art. 7, n. 1, della direttiva del Parlamento europeo e del Consiglio 4
novembre 2003, 2003/88/CE, concernente taluni aspetti dell'organizzazione
dell'orario di lavoro, deve essere interpretato nel senso che non osta a norme
o a prassi nazionali, quali i contratti collettivi, che, prevedendo un periodo
di riporto di quindici mesi allo scadere del quale il diritto alle ferie
annuali retribuite si estingue, limitano il cumulo dei diritti a tali ferie di
un lavoratore inabile al lavoro durante piu periodi di riferimento
consecutivi.**

Firme

* * *

*Lingua processuale: il tedesco. 


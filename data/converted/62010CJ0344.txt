  
  
**Cause riunite C ‑344/10 P e C‑345/10 P**

**Freixenet SA**

**contro**

**Ufficio per l 'armonizzazione nel mercato interno (marchi, disegni e
modelli) (UAMI)**

«Impugnazioni -- Domande di registrazione di marchi comunitari che
rappresentano una bottiglia bianca in vetro smerigliato nonche una bottiglia
nera opaca in vetro smerigliato -- Diniego di registrazione -- Assenza di
carattere distintivo»

Massime della sentenza

_Marchio comunitario -- Definizione e acquisizione del marchio comunitario --
Impedimenti assoluti alla registrazione -- Marchi privi di carattere
distintivo -- Marchio costituito dall'aspetto specifico della superficie della
confezione di un prodotto liquido_

_[Regolamento del Consiglio n.  40/94, art. 7, n. 1, lett. b)]_

I criteri di valutazione del carattere distintivo dei marchi tridimensionali
costituiti dall'aspetto del prodotto stesso non differiscono da quelli
applicabili alle altre categorie di marchi.

Tuttavia, nell'ambito dell'applicazione di tali criteri occorre tener conto
del fatto che la percezione del consumatore medio non e necessariamente la
stessa nel caso di un marchio tridimensionale, costituito dall'aspetto del
prodotto stesso, e nel caso di un marchio denominativo o figurativo,
rappresentato da un segno indipendente dall'aspetto dei prodotti che
contraddistingue. Non e, infatti, abitudine del consumatore medio presumere
l'origine dei prodotti sulla base della loro forma o confezione in assenza di
qualsivoglia elemento grafico o testuale, e quindi potrebbe risultare piu
difficile dimostrare il carattere distintivo di un siffatto marchio
tridimensionale rispetto a quello di un marchio denominativo o figurativo.

Cio premesso, solo un marchio che si discosti in maniera significativa dalla
norma o dagli usi del settore e che, di conseguenza, assolva la sua funzione
essenziale d'indicatore d'origine non e privo di carattere distintivo ai sensi
dell'art. 7, n. 1, lett. b), del regolamento n. 40/94 sul marchio comunitario.

Tale giurisprudenza, elaborata per marchi tridimensionali costituiti
dall'aspetto del prodotto stesso o dalla confezione dei prodotti che, come i
liquidi, in commercio si trovano confezionati per ragioni legate alla natura
stessa del prodotto, si applica anche quando il marchio di cui si chiede la
registrazione e un marchio della categoria «altro», costituito dall'aspetto
specifico della superficie dell'imballaggio di un prodotto liquido. Infatti,
neppure in tale caso il marchio e costituito da un segno indipendente
dall'aspetto della confezione necessaria dei prodotti che esso
contraddistingue.

(v. punti 45-48)

  
  
  
  
  
  

SENTENZA DELLA CORTE (Terza Sezione)

20 ottobre 2011 (*)

«Impugnazioni - Domande di registrazione di marchi comunitari che
rappresentano una bottiglia bianca in vetro smerigliato nonche una bottiglia
nera opaca in vetro smerigliato - Diniego di registrazione - Assenza di
carattere distintivo»

Nei procedimenti riuniti C‑344/10 P e C‑345/10 P,

aventi ad oggetto le impugnazioni ai sensi dell'art. 56 dello Statuto della
Corte di giustizia dell'Unione europea, proposte il 7 luglio 2010,

**Freixenet SA** , con sede in Sant Sadurni d'Anoia (Spagna), rappresentata
dagli avv.ti F. de Visscher, E. Cornu e D. Moreau, avocats,

ricorrente,

procedimento in cui l'altra parte e:

**Ufficio per l 'armonizzazione nel mercato interno (marchi, disegni e
modelli) (UAMI),** rappresentato dal sig. A. Folliard‑Monguiral, in qualita di
agente,

convenuto in primo grado

LA CORTE (Terza Sezione),

composta dal sig. K. Lenaerts, presidente di sezione, dal sig. J. Malenovský,
dalla sig.ra R. Silva de Lapuerta e dai sigg. G. Arestis (relatore) e T. von
Danwitz, giudici,

avvocato generale: sig.ra E. Sharpston

cancelliere: sig. K. Malacek, amministratore

vista la fase scritta del procedimento e in seguito all'udienza del 18 maggio
2011,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con le sue impugnazioni, la Freixenet SA (in prosieguo: la
«Freixenet») chiede l'annullamento delle sentenze del Tribunale dell'Unione
europea 27 aprile 2010, causa T‑109/08, Freixenet/UAMI (Bottiglia bianca in
vetro smerigliato) (in prosieguo: la «sentenza T‑109/08»), e causa T‑110/08,
Freixenet/UAMI (Bottiglia nera opaca in vetro smerigliato) (in prosieguo: la
«sentenza T‑110/08») (in prosieguo, congiuntamente: le «sentenze impugnate»),
con le quali il Tribunale ha respinto i suoi ricorsi proposti contro,
rispettivamente, le decisioni della prima commissione di ricorso dell'Ufficio
per l'armonizzazione nel mercato interno (marchi, disegni e modelli) (UAMI) 30
ottobre 2007 (procedimento R 97/2001‑1) e 20 novembre 2007 (procedimento R
104/2001‑1), relative a domande di registrazione come marchi comunitari dei
segni raffiguranti una bottiglia bianca in vetro smerigliato nonche una
bottiglia nera opaca in vetro smerigliato (in prosieguo: le «decisioni
controverse»).

  **Contesto normativo**

2        Il regolamento (CE) del Consiglio 20 dicembre 1993, n. 40/94, sul
marchio comunitario (GU 1994, L 11, pag. 1), e stato abrogato dal regolamento
(CE) del Consiglio 26 febbraio 2009, n. 207, sul marchio comunitario (GU L 78,
pag. 1), entrato in vigore il 13 aprile 2009. Nondimeno, tenuto conto della
data cui risalgono i fatti, le presenti controversie restano disciplinate dal
regolamento n. 40/94.

3        A norma dell'art. 7, n. 1, lett. b), del regolamento n. 40/94, sono
esclusi dalla registrazione i marchi privi di carattere distintivo.

4        Ai sensi dell'art. 7, n. 3, di detto regolamento, l'impedimento
assoluto alla registrazione previsto dall'art. 7, n. 1, lett. b), del medesimo
regolamento non osta alla registrazione di un marchio se quest'ultimo ha
acquistato, per tutti i prodotti per i quali si chiede la registrazione, un
carattere distintivo in seguito all'uso che ne e stato fatto.

5        L'art. 38, n. 3, del medesimo regolamento prevede che la domanda puo
essere respinta solo dopo che il richiedente e stato messo in grado di
ritirarla, modificarla o di presentare le sue osservazioni.

6        L'art. 73 del regolamento n. 40/94 dispone quanto segue:

«Le decisioni dell'[UAMI] sono motivate. Esse devono essere fondate
esclusivamente su motivi in ordine ai quali le parti hanno potuto presentare
le proprie deduzioni».

  **I fatti all 'origine delle controversie**

7        Il 1° aprile 1996 la Freixenet presentava all'UAMI due domande di
registrazione di marchi comunitari relative alle raffigurazioni controverse.
In tali domande, la Freixenet indicava che i marchi di cui era chiesta la
registrazione rientravano nella categoria «altro» e consistevano nella forma
di presentazione di un prodotto. Nella domanda all'origine della sentenza
T‑109/08, la Freixenet faceva valere il colore «dorato opaco» e descriveva il
marchio come una «bottiglia bianca in vetro smerigliato che quando e piena di
spumante assume un aspetto dorato opaco simile a brina». Nella domanda
all'origine della sentenza T‑110/08, la Freixenet indicava il colore «nero
opaco» e descriveva il marchio come una «bottiglia nero opaco in vetro
smerigliato». Alle suddette domande era, inoltre, allegata una dichiarazione
nella quale la Freixenet affermava che «con il marchio (...) non [voleva]
ottenere la privativa e l'esclusiva del tipo di recipiente, ma solamente
dell'aspetto specifico della sua superficie».

8        I prodotti per i quali erano state chieste le registrazioni rientrano
nella classe 33 ai sensi dell'Accordo di Nizza 15 giugno 1957, relativo alla
classificazione internazionale dei prodotti e dei servizi ai fini della
registrazione dei marchi, come riveduto e modificato, e corrispondono alla
seguente descrizione, vale a dire «Spumanti».

9        Con decisioni 29 novembre 2000, l'esaminatore dell'UAMI respingeva le
domande di registrazione di marchi presentate, con la motivazione che i marchi
interessati erano privi di carattere distintivo e che le prove fornite dalla
Freixenet non consentivano di concludere che i marchi citati avessero
acquistato carattere distintivo in seguito all'uso, ai sensi dell'art. 7, n.
3, del regolamento n. 40/94.

10      Con decisioni 11 febbraio 2004, rese nei procedimenti R 97/2001‑4 e R
104/2001‑4, la quarta commissione di ricorso dell'UAMI respingeva i ricorsi
proposti dalla Freixenet contro le decisioni dell'esaminatore.

11      Con sentenze 4 ottobre 2006, causa T‑190/04, Freixenet/UAMI (Forma di
una bottiglia bianca in vetro smerigliato), e causa T‑188/04, Freixenet/UAMI
(Forma di una bottiglia nera opaca in vetro smerigliato), il Tribunale
annullava tali decisioni, dichiarando che la commissione di ricorso aveva
violato l'art. 73 del regolamento n. 40/94 ed il principio del rispetto dei
diritti della difesa.

12      Con decisioni 12 dicembre 2006, il presidium delle commissioni di
ricorso dell'UAMI riassegnava i suddetti procedimenti alla prima commissione
di ricorso.

13      Con lettere del 18 giugno 2007, alla luce del fatto che il Tribunale
aveva addebitato alla quarta commissione di ricorso dell'UAMI di avere basato
le proprie decisioni su prove che non erano state previamente portate a
conoscenza della Freixenet, la prima commissione di ricorso dell'UAMI
trasmetteva a quest'ultima le illustrazioni delle bottiglie menzionate nelle
decisioni della quarta commissione di ricorso annullate dal Tribunale, nonche
gli indirizzi dei collegamenti Internet citati nelle decisioni
dell'esaminatore 29 novembre 2000.

14      Con lettere datate 9 agosto 2007, la Freixenet presentava le proprie
osservazioni sulle summenzionate informazioni.

15      Con le decisioni controverse, la prima commissione di ricorso
dell'UAMI respingeva i ricorsi di cui era investita.

  **I procedimenti dinanzi al Tribunale e le sentenze impugnate**

16      Con atti introduttivi depositati presso la cancelleria del Tribunale
il 28 febbraio 2008, la Freixenet ha presentato due ricorsi, con i quali ha
chiesto a quest'ultimo di annullare le decisioni controverse e di dichiarare
che le domande di registrazione di marchi comunitari relative alle
raffigurazioni controverse soddisfacevano i requisiti previsti per la loro
pubblicazione ai sensi dell'art. 40 del regolamento n. 40/94.

17      A sostegno di tali ricorsi, la Freixenet ha dedotto tre motivi,
vertenti sulla violazione, rispettivamente, dell'art. 73 del regolamento n.
40/94, dell'art. 7, n. 1, lett. b), di detto regolamento e dell'art. 7, n. 3,
del medesimo.

18      Con le sentenze impugnate, il Tribunale non ha accolto i tre citati
motivi e ha respinto integralmente i suddetti ricorsi.

19      In particolare, quanto alla prima parte del primo motivo, vertente
sulla violazione dell'obbligo di motivazione previsto dall'art. 73, prima
frase, del regolamento n. 40/94, il Tribunale ha statuito, ai punti 20 delle
sentenze impugnate, che la commissione di ricorso, nel richiamarsi
espressamente all'esperienza pratica generalmente acquisita nella
commercializzazione di prodotti di largo consumo al fine di concludere che i
marchi di cui era chiesta la registrazione erano privi di carattere distintivo
alla luce dell'art. 7, n. 1, lett. b), del citato regolamento, non era tenuta
a fornire riferimenti precisi ad elementi del fascicolo. Pertanto, il
Tribunale ha respinto tale prima parte ai punti 21 delle suddette sentenze.

20      Nell'ambito della medesima parte il Tribunale ha altresi rilevato, ai
punti 22 delle sentenze impugnate, che la commissione di ricorso aveva
argomentato la propria tesi secondo cui l'esperienza quotidiana confermava
l'idea che il marchio vero e proprio dello spumante e rappresentato
dall'etichetta, avendo essa rilevato che «[l]e illustrazioni menzionate nella
decisione della quarta commissione di ricorso, inviate alla [Freixenet], e
quelle che la [Freixenet] stessa [aveva] potuto reperire nel corso delle sue
ricerche, ne costitui[vano] la miglior prova». Il Tribunale ha dichiarato, ai
punti 23 di tali sentenze, che tutte queste illustrazioni ben confermavano
l'idea - alla base della motivazione fornita dalla commissione di ricorso a
fondamento delle decisioni controverse - secondo cui il marchio vero e proprio
dello spumante e rappresentato dall'etichetta, e non dalla forma della sua
confezione.

21      Per quanto riguarda la seconda parte del primo motivo, attinente alla
violazione del diritto al contraddittorio previsto dall'art. 73, seconda
frase, del regolamento n. 40/94, il Tribunale ha rilevato, ai punti 44 delle
sentenze impugnate, che, secondo la prima commissione di ricorso dell'UAMI,
l'elemento essenziale ai fini dell'identificazione dell'origine del prodotto
da parte del consumatore interessato e l'etichetta apposta sulla bottiglia di
spumante, e non la forma della bottiglia o il suo aspetto esteriore. Il
Tribunale ha precisato, ai punti 45 delle suddette sentenze, che tale
valutazione rappresentava la posizione definitiva adottata dall'UAMI e che
essa, quindi, non doveva essere sottoposta alla Freixenet per osservazioni.
Secondo il Tribunale, la suddetta valutazione non si basava su elementi di
fatto raccolti d'ufficio dalla commissione di ricorso, ma si inseriva nello
sviluppo dell'argomentazione esposta dall'esaminatore il 19 novembre 1998, in
cui si indicava alla Freixenet che il marchio di cui era chiesta la
registrazione rivestiva l'aspetto consueto di una bottiglia di spumante ed
era, per tale ragione, del tutto privo di carattere distintivo in applicazione
dell'art. 7, n. 1, lett. b), di detto regolamento.

22      Nell'ambito di detta seconda parte del primo motivo, il Tribunale ha
altresi rilevato, ai punti 46 delle citate sentenze, che le deduzioni tratte
dall'esperienza pratica, vale a dire l'importanza dell'etichetta apposta su
uno spumante quale indicatore dell'origine del prodotto per il consumatore
interessato e la varieta delle presentazioni, potevano presumersi note a tutti
e, in particolare, alla Freixenet. Secondo il Tribunale, tali deduzioni
appartenevano alla categoria dei fatti notori, di cui l'UAMI non doveva
dimostrare l'esattezza. Il Tribunale ha, inoltre, osservato che tale
argomentazione, sviluppata a titolo principale dalla commissione di ricorso
nelle decisioni controverse, si iscriveva nel contesto delle discussioni
intercorse tra la Freixenet e l'UAMI in ordine agli elementi da prendere in
considerazione per dimostrare il carattere distintivo dei marchi di cui era
chiesta la registrazione.

23      Ai punti 47 delle sentenze impugnate, il Tribunale ha indicato che
l'idea secondo cui l'etichetta rappresenta l'elemento di riferimento per il
consumatore di spumante, il quale non si basa sugli altri elementi, quali il
colore del vetro della bottiglia o l'aspetto della sua superficie, costituisce
l'elemento centrale dell'iter logico dell'UAMI ed e una mera constatazione
derivante dall'esperienza pratica. Ritenendo che tale idea non potesse essere
ignorata dalla Freixenet, il Tribunale ha dichiarato che quest'ultima era,
quindi, perfettamente in grado di confutare l'idea adottata dall'esaminatore,
poi dalla prima commissione di ricorso dell'UAMI, per dimostrare l'assenza di
carattere distintivo dei marchi di cui si chiedeva la registrazione e poteva,
quindi, far valere che era proprio la confezione dello spumante, e non
l'etichetta, ad essere solitamente presa in considerazione dal consumatore
interessato nella scelta di tale prodotto.

24      Peraltro, rilevando che la Freixenet aveva effettivamente avuto modo
di far valere le proprie osservazioni sulle illustrazioni delle bottiglie
citate nelle decisioni della quarta commissione di ricorso dell'UAMI, il
Tribunale ha dichiarato, ai punti 48 di tali sentenze, che essa non poteva
quindi fondatamente lamentare, a tale riguardo, la violazione dell'art. 73,
seconda frase, del regolamento n. 40/94.

25      Il Tribunale ha concluso, ai punti 49 delle sentenze impugnate, che la
Freixenet era stata sentita conformemente all'art. 73, seconda frase, del
regolamento n. 49/94, dal momento che essa aveva potuto presentare le proprie
deduzioni in ordine ai motivi per i quali l'UAMI intendeva respingere le
domande di registrazione dei marchi, in quanto privi del carattere distintivo
necessario a tale riguardo. Successivamente, il Tribunale ha dichiarato, ai
punti 50 di dette sentenze, che la Freixenet errava, dunque, nel sostenere che
la commissione di ricorso aveva violato la suddetta disposizione non
invitandola a presentare le sue osservazioni su fatti notori che essa non
poteva ignorare e che costituivano la posizione definitiva dell'UAMI sulle
menzionate illustrazioni delle bottiglie. Pertanto, il Tribunale ha respinto
la seconda parte del primo motivo.

26      Per quanto riguarda il secondo motivo, vertente sulla violazione
dell'art. 7, n. 1, lett. b), del regolamento n. 40/94, il Tribunale ha in
particolare rilevato, ai punti 75 e 74 rispettivamente delle sentenze T‑109/08
e T‑110/08, che, quanto alla valutazione propriamente detta del carattere
distintivo dei marchi di cui era chiesta la registrazione, la commissione di
ricorso dell'UAMI aveva ritenuto che il colore e la smerigliatura del vetro
della bottiglia non potevano «fungere da marchio» per lo spumante. Inoltre, il
Tribunale ha indicato, ai punti 76 e 75 rispettivamente delle sentenze
T‑109/08 e T‑110/08, che, in tale contesto, la Freixenet faceva valere il
carattere originale di detti marchi alla data del 1° aprile 1996, il quale non
era di per se confutato dalla commissione di ricorso nelle decisioni
controverse. Secondo il Tribunale, una simile originalita non sarebbe tuttavia
sufficiente a determinare il carattere distintivo dei suddetti marchi per i
prodotti interessati ed il pubblico di riferimento.

27      Ai punti 79 e 78 rispettivamente delle sentenze T‑109/08 e T‑110/08,
il Tribunale ha dichiarato che le due valutazioni di fatto della commissione
di ricorso dell'UAMI, non contestate in quanto tali dalla Freixenet e
vertenti, da un lato, sulla circostanza che nessuna bottiglia era venduta
senza etichetta ne indicazione equivalente e, dall'altro, sul fatto che la
stessa Freixenet utilizzava il marchio FREIXENET sulle bottiglie che chiedeva
di registrare come marchi, consentivano di confermare l'idea, ricavata
dall'esperienza pratica, secondo cui il colore e la smerigliatura del vetro
della bottiglia non potevano «fungere da marchio» per lo spumante rispetto al
pubblico di riferimento.

28      Nell'ambito di questo secondo motivo, il Tribunale ha peraltro
ricordato, ai punti 81 e 80 rispettivamente delle sentenze T‑109/08 e
T‑110/08, che l'aspetto originale dei marchi di cui era chiesta la
registrazione non era contestato. Ad essere contestato sarebbe stato il fatto
che la maggior parte dei consumatori non percepisce l'aspetto della bottiglia
come un elemento utile per determinare l'origine dello spumante di cui
trattasi, ma preferisce fare riferimento all'etichetta.

29      Inoltre, ai punti 82 e 81 rispettivamente delle sentenze T‑109/08 e
T‑110/08, il Tribunale ha dichiarato che, quanto all'argomento attinente al
fatto che nessuna delle illustrazioni di bottiglie di spumante richiamate
nelle decisioni controverse rinvierebbe ad una bottiglia commercializzata
all'epoca in cui e stata chiesta la registrazione dei marchi, era sufficiente
rilevare che tale argomento era inefficace, dato che la commissione di ricorso
dell'UAMI aveva correttamente sottolineato, in tali decisioni, che «non
esist[eva] alcun precedente di imprese vinicole che [avessero] offerto vino al
pubblico in bottiglie prive di scritte, facendo unicamente o principalmente
affidamento sull'aspetto formale della bottiglia quale indicatore dell'origine
industriale o commerciale del prodotto». Il Tribunale ha concluso che, in ogni
caso, anche supponendo che la Freixenet sia stata la prima ad utilizzare la
confezione per la quale e stata chiesta la registrazione dei marchi, rimaneva
il fatto che l'originalita di tale confezione non sarebbe stata sufficiente,
poiche il consumatore teneva conto, a qualunque epoca, di un altro elemento
per prendere la decisione al momento dell'acquisto, considerata, in
particolare, la grande varieta di presentazioni proposte nei negozi.

30      Di conseguenza, ai punti 85 e 84 rispettivamente delle sentenze
T‑109/08 e T‑110/08, il Tribunale ha dichiarato che la commissione di ricorso
aveva correttamente ritenuto che i marchi di cui era chiesta la registrazione
erano privi di carattere distintivo e, pertanto, esso ha respinto il secondo
motivo.

31      Quanto al terzo motivo, vertente sulla violazione dell'art. 7, n. 3,
del regolamento n. 40/94, il Tribunale ha in particolare rilevato, ai punti
113 e 108 rispettivamente delle sentenze T‑109/08 e T‑110/08, che era
incontestabile che nove dei quindici Stati membri da cui era composta la
Comunita europea al momento del deposito delle domande di registrazione non
erano coperti dagli studi di mercato presentati dalla Freixenet.

32      Il Tribunale ha inoltre precisato, ai punti 122 e 118 rispettivamente
delle sentenze T‑109/08 e T‑110/08, che poiche i marchi di cui era chiesta la
registrazione sono costituiti dalla presentazione di un prodotto, non
esistevano ostacoli linguistici alla loro registrazione e che quindi, in linea
di principio, per rendere detti marchi registrabili ai sensi dell'art. 7, n.
3, del regolamento n. 40/94, occorreva dimostrare l'acquisto del carattere
distintivo a seguito dell'uso in tutta la parte della Comunita in cui il
carattere distintivo intrinseco risultava carente.

33      Il Tribunale ha concluso ai punti 123 e 119 rispettivamente delle
sentenze T‑109/08 e T‑110/08, che in mancanza di prove adeguate per
quattordici dei quindici Stati membri interessati, l'acquisto del carattere
distintivo tramite l'uso in Spagna non poteva dunque essere considerato
sufficiente per ottenere la registrazione di un marchio comunitario, che aveva
carattere unitario e produceva i propri effetti sull'intero territorio della
Comunita. Il Tribunale ha altresi affermato che la Freixenet non poteva
invocare, a tal fine e per analogia, la sentenza 6 ottobre 2009, causa
C‑301/07, PAGO International (Racc. pag. I‑9429), riguardante una domanda di
pronuncia pregiudiziale avente ad oggetto l'art. 9, n. 1, lett. c), del
regolamento n. 40/94 e la questione della tutela conferita ad un marchio
comunitario gia registrato sulla base della sua notorieta. Di conseguenza, il
Tribunale ha statuito che la commissione di ricorso dell'UAMI aveva operato
correttamente nel dichiarare che le prove fornite dalla Freixenet erano
insufficienti a dimostrare il carattere distintivo, acquisito a seguito
dell'uso, dei segni di cui era chiesta la registrazione e, pertanto, nel
respingere il terzo motivo.

  **Conclusioni delle parti e procedimento dinanzi alla Corte**

34      La Freixenet chiede che la Corte voglia:

-        annullare le sentenze impugnate;

-        accogliere le sue conclusioni formulate dinanzi al Tribunale, e

-        condannare l'UAMI alle spese.

35      L'UAMI chiede che la Corte voglia:

-        respingere le impugnazioni e

-        condannare la Freixenet alle spese.

36      Con ordinanza del presidente della Corte 10 novembre 2010, le cause
C‑344/10 P e C‑345/10 P sono state riunite ai fini della fase orale e della
sentenza.

  **Sulle impugnazioni**

37      A sostegno delle sue impugnazioni, la Freixenet deduce tre motivi,
vertenti rispettivamente, il primo, sulla violazione degli artt. 38, n. 3, e
73 del regolamento n. 40/94 nonche dell'art. 296 TFUE e dell'art. 6 della
Convenzione europea per la salvaguardia dei diritti dell'uomo e delle liberta
fondamentali, firmata a Roma il 4 novembre 1950, il secondo, sulla violazione
dell'art. 7, n. 1, lett. b), di detto regolamento ed il terzo, sulla
violazione dell'art. 7, n. 3, del medesimo regolamento. Occorre esaminare, in
primo luogo, il secondo motivo.

 Argomenti delle parti

38      Con il suo secondo motivo, la Freixenet sostiene che il Tribunale ha
violato l'art. 7, n. 1, lett. b), del regolamento n. 40/94 dichiarando, nelle
sentenze impugnate, che la commissione di ricorso dell'UAMI non era tenuta ad
indicare elementi concreti a sostegno dei suoi dinieghi di registrazione e
poteva limitarsi all'affermazione di un fatto asseritamente notorio per negare
il carattere distintivo dei marchi di cui era chiesta la registrazione, e cio
malgrado che la Freixenet avesse fornito indicazioni concrete e comprovate le
quali attestavano l'originalita di detti marchi alla data pertinente, e che
quindi questi ultimi si discostavano significativamente dalla norma o dagli
usi del settore interessato. Dal momento che, secondo la giurisprudenza, la
valutazione del carattere distintivo deve essere concreta, l'UAMI sarebbe
tenuto a rispondere concretamente agli elementi concreti forniti dal
depositante e non potrebbe limitarsi a dinieghi vaghi e generici, come invece
il Tribunale avrebbe erroneamente ammesso nelle sentenze impugnate.

39      Inoltre, la Freixenet insiste sul fatto che i marchi di cui era
chiesta la registrazione si discostavano significativamente dagli usi del
settore al 1° aprile 1996 e rileva, a tale riguardo, che l'originalita di
detti marchi e stata riconosciuta tanto dalla commissione di ricorso dell'UAMI
quanto dal Tribunale ai punti 76 e 81 della sentenza T‑109/08 nonche ai punti
75 e 80 della sentenza T‑110/08. Essa deduce che, poiche, secondo la
giurisprudenza, e sufficiente una mera idoneita a distinguere l'origine del
prodotto perche l'impedimento alla registrazione di cui all'art. 7, n. 1,
lett. b) del regolamento n. 40/94, non si applichi, e alla luce del fatto che
detti marchi erano dotati di un carattere distintivo minimo, circostanza che
il Tribunale avrebbe ammesso nel qualificarli come originali, quest'ultimo ha
commesso un errore di diritto, in violazione di tale disposizione, negando il
carattere distintivo dei suddetti marchi, sebbene il criterio della protezione
fosse soddisfatto.

40      La Freixenet addebita altresi al Tribunale di avere violato l'art. 7,
n. 1, lett. b), del regolamento n. 40/94 per l'importanza che ha attribuito
alla necessita di abbinare un elemento denominativo ai marchi di cui si
chiedeva la registrazione, facendo propria, ai punti 82 e 81 rispettivamente
delle sentenze T‑109/08 e T‑110/08, l'affermazione della commissione di
ricorso dell'UAMI secondo cui «non esiste alcun precedente di imprese vinicole
che abbiano offerto vino al pubblico in bottiglie prive di scritte, facendo
unicamente o principalmente affidamento sull'aspetto formale della bottiglia
quale indicatore dell'origine industriale o commerciale del prodotto». Il
Tribunale avrebbe quindi erroneamente presunto che un segno non denominativo
non avesse alcun potere distintivo quando non abbinato ad un elemento
denominativo, sebbene ne tale regolamento ne la giurisprudenza subordinino la
registrazione di un marchio costituito dalla forma di presentazione di un
prodotto o dalla presentazione della sua confezione alla presenza di scritte o
di elementi denominativi.

41      L'UAMI contesta tale argomentazione della Freixenet e sostiene che
tale secondo motivo dev'essere dichiarato infondato.

 Giudizio della Corte

42      Da una giurisprudenza costante risulta che dire che un marchio ha
carattere distintivo ai sensi di tale articolo equivale a dire che tale
marchio permette di identificare il prodotto per il quale e chiesta la
registrazione come proveniente da un'impresa determinata e, dunque, di
distinguere tale prodotto da quelli di altre imprese (v., in particolare,
sentenze 29 aprile 2004, cause riunite C‑456/01 P e C‑457/01 P, Henkel/UAMI,
Racc. pag. I‑5089, punto 34; 7 ottobre 2004, causa C‑136/02 P, Mag
Instrument/UAMI, Racc. pag. I‑9165, punto 29, e 25 ottobre 2007, causa
C‑238/06 P, Develey/UAMI, Racc. pag. I‑9375, punto 79).

43      Tale carattere distintivo dev'essere valutato in funzione, da un lato,
dei prodotti o dei servizi per i quali e chiesta la registrazione e,
dall'altro, della percezione che ne ha il pubblico di riferimento (v., in
particolare, sentenze Henkel/UAMI, cit., punto 35; 22 giugno 2006, causa
C‑25/05 P, Storck/UAMI, Racc. pag. I‑5719, punto 25, e Develey/UAMI, cit.,
punto 79).

44      Nel caso di specie, come rilevato dal Tribunale ai punti 69 e 68
rispettivamente delle sentenze T‑109/08 e T‑110/08, e pacifico che i prodotti
di cui trattasi, vale a dire spumanti, sono prodotti di consumo corrente e che
il pubblico di riferimento e composto dal grande pubblico dei quindici Stati
membri che costituivano la Comunita al momento del deposito delle domande di
registrazione.

45      Secondo una giurisprudenza parimenti costante, i criteri di
valutazione del carattere distintivo dei marchi tridimensionali costituiti
dalla forma del prodotto stesso non differiscono da quelli applicabili alle
altre categorie di marchi (v., in particolare, sentenze Mag Instrument/UAMI,
cit., punto 30; 12 gennaio 2006, causa C‑173/04 P, Deutsche SiSi‑Werke/UAMI,
Racc. pag. I‑551, punto 27; Storck/UAMI, cit., punto 26, e 4 ottobre 2007,
causa C‑144/06 P, Henkel/UAMI, Racc. pag. I‑8109, punto 36).

46      Tuttavia, in sede di applicazione di tali criteri, occorre tener conto
del fatto che la percezione del consumatore medio non e necessariamente la
stessa nel caso di un marchio tridimensionale, costituito dalla forma del
prodotto stesso, e nel caso di un marchio denominativo o figurativo,
rappresentato da un segno indipendente dall'aspetto dei prodotti che
contraddistingue. Non e, infatti, abitudine del consumatore medio presumere
l'origine dei prodotti sulla base della loro forma o confezione in assenza di
qualsivoglia elemento grafico o testuale, sicche potrebbe risultare piu
difficile stabilire il carattere distintivo di un marchio tridimensionale
siffatto che quello di un marchio denominativo o figurativo (v., in
particolare, sentenze citate Mag Instrument/UAMI, punto 30; Deutsche
SiSi‑Werke/UAMI, punto 28, e Storck/UAMI, punto 27).

47      Cio premesso, solo un marchio che si discosti in maniera significativa
dalla norma o dagli usi del settore e che, di conseguenza, assolva la sua
funzione essenziale d'indicatore d'origine non e privo di carattere distintivo
ai sensi dell'art. 7, n. 1, lett. b), del regolamento n. 40/94 (v., in
particolare, sentenze citate Mag Instrument/UAMI, punto 31; Deutsche
SiSi‑Werke/UAMI, punto 31, e Storck/UAMI, punto 28).

48      Tale giurisprudenza, elaborata per marchi tridimensionali costituiti
dalla forma del prodotto stesso o dalla confezione dei prodotti che, come i
liquidi, si trovano in commercio confezionati per ragioni legate alla natura
stessa del prodotto (v. sentenze citate Deutsche SiSi‑Werke/UAMI, punto 29, e
4 ottobre 2007, Henkel/UAMI, punto 38), si applica anche quando, come nel caso
di specie, il marchio di cui si chiede la registrazione e un marchio della
categoria «altro» costituito dall'aspetto specifico della superficie
dell'imballaggio di un prodotto liquido. Infatti, neppure in tale caso il
marchio e costituito da un segno indipendente dall'aspetto della confezione
necessaria dei prodotti che contraddistingue (v., in tal senso, sentenza
Storck/UAMI, cit., punto 29).

49      Sebbene il Tribunale abbia correttamente identificato, ai punti 63‑67
nonche 62‑66 rispettivamente delle sentenze T‑109/08 e T‑110/08, i criteri
determinati dalla giurisprudenza, da tali sentenze emerge, tuttavia, che il
Tribunale non ha seguito tale giurisprudenza nella valutazione del caso di
specie.

50      Infatti, invece di verificare se i marchi di cui si chiedeva la
registrazione si discostassero significativamente dalla norma o dagli usi del
settore, il Tribunale si e limitato ad affermare in modo generico, ai punti 79
e 78 rispettivamente delle sentenze T‑109/08 e T‑110/08, che, poiche nessuna
bottiglia veniva venduta senza etichetta ne indicazione equivalente, solamente
tale elemento denominativo consentiva di determinare l'origine dello spumante,
di modo che il colore e la smerigliatura del vetro della bottiglia non
potevano «fungere da marchio» per lo spumante nei confronti del pubblico di
riferimento, quando non erano abbinati ad un elemento denominativo.

51      Una valutazione siffatta porta sistematicamente ad escludere dalla
tutela che potrebbe essere conferita dal regolamento n. 40/94 i marchi
costituiti dall'aspetto della confezione del prodotto stesso che non
contengono scritte o elementi denominativi.

52      Ne consegue che il Tribunale ha commesso una violazione dell'art. 7,
n. 1, lett. b), del regolamento n. 40/94 (v., in tal senso, sentenza 20
settembre 2001, causa C‑383/99 P, Procter & Gamble/UAMI, Racc. pag. I‑6251,
punto 45).

53      Cio premesso, occorre accogliere il secondo motivo dedotto dalla
Freixenet ed annullare le sentenze impugnate, senza che sia necessario
procedere all'esame degli altri motivi delle impugnazioni.

  **Sui ricorsi dinanzi al Tribunale**

54      Conformemente all'art. 61, primo comma, seconda frase, dello Statuto
della Corte di giustizia dell'Unione europea, quest'ultima, in caso di
annullamento della decisione del Tribunale, puo statuire definitivamente sulla
controversia qualora lo stato degli atti lo consenta. Occorre rilevare che
tale ipotesi ricorre nel caso di specie.

55      Per quanto riguarda le domande della Freixenet presentate dinanzi al
Tribunale, dirette all'annullamento delle decisioni controverse e fondate
sulla violazione dell'art. 7, n. 1, lett. b), del regolamento n. 40/94, esse
devono essere accolte per i motivi illustrati ai punti 45‑52 della presente
sentenza. La commissione di ricorso dell'UAMI, infatti, ha commesso lo stesso
errore di diritto del Tribunale ritenendo, ai punti 34 e 37 nonche 31 e 34
rispettivamente delle decisioni 30 ottobre e 20 novembre 2007, che «l'aspetto
formale non assolve[va] la funzione di marchio, ma l'etichetta si» e non
esaminando quindi se i marchi di cui era chiesta la registrazione si
discostassero in modo cosi significativo dalla norma o dagli usi del settore
da essere dotati di carattere distintivo.

56      In tali condizioni, occorre annullare le decisioni controverse, senza
che sia necessario procedere all'esame degli altri motivi dedotti dalla
Freixenet nell'ambito dei suoi ricorsi dinanzi al Tribunale.

  **Sulle spese**

57      Ai sensi dell'art. 122 del regolamento di procedura, quando
l'impugnazione e accolta e la controversia viene definitivamente decisa dalla
Corte, quest'ultima statuisce sulle spese. Ai sensi dell'art. 69, n. 2, di
detto regolamento, applicabile al procedimento di impugnazione in forza
dell'art. 118 del medesimo, la parte soccombente e condannata alle spese se ne
e stata fatta domanda. Poiche la Freixenet ha chiesto la condanna dell'UAMI,
che e rimasto soccombente, quest'ultimo deve essere condannato alle spese
afferenti sia ai procedimenti di primo grado sia alle impugnazioni.

Per questi motivi, la Corte (Terza Sezione) dichiara e statuisce:

1)       **Le sentenze del Tribunale dell 'Unione europea 27 aprile 2010,
causa T‑109/08, Freixenet/UAMI (Bottiglia bianca in vetro smerigliato) e causa
T‑110/08, Freixenet/UAMI (Bottiglia nera opaca in vetro smerigliato) sono
annullate.**

2)       **Le decisioni della prima commissione di ricorso dell 'Ufficio per
l'armonizzazione nel mercato interno (marchi, disegni e modelli) (UAMI) 30
ottobre 2007 (procedimento R 97/2001‑1) e 20 novembre 2007 (procedimento R
104/2001‑1) sono annullate.**

3)       **L 'Ufficio per l'armonizzazione nel mercato interno (marchi,
disegni e modelli) (UAMI) e condannato alle spese relative sia ai procedimenti
di primo grado sia alle impugnazioni.**

Firme

* * *

* Lingua processuale: il francese. 


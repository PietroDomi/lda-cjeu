

**Causa C ‑242/10**

**Enel Produzione SpA**

**contro**

**Autorit a per l'energia elettrica e il gas**

(domanda di pronuncia pregiudiziale proposta dal

Tribunale amministrativo regionale per la Lombardia)

«Direttiva 2003/54/CE -- Mercato interno dell'energia elettrica -- Impianti di
produzione di elettricita essenziali per il funzionamento della rete elettrica
-- Obbligo di formulare offerte sul mercato della borsa elettrica nazionale
nel rispetto dei vincoli e criteri definiti dal gestore della rete di
trasporto e di dispacciamento dell'energia elettrica -- Servizi di
dispacciamento e di bilanciamento -- Oneri di servizio pubblico»

Massime della sentenza

_Ravvicinamento delle legislazioni -- Provvedimenti di ravvicinamento -- Norme
comuni per il mercato interno dell'energia elettrica -- Direttiva 2003/54_

_(Direttiva del Parlamento europeo e del Consiglio 2003/54, artt.  3, n. 2, e
11, nn. 2 e 6)_

La direttiva 2003/54, relativa a norme comuni per il mercato interno
dell'energia elettrica e che abroga la direttiva 96/92, segnatamente gli artt.
3, n. 2, e 11, nn. 2 e 6, della medesima, deve essere interpretata nel senso
che non osta ad una normativa nazionale che, ai fini della riduzione del
prezzo dell'energia elettrica nell'interesse del consumatore finale e della
sicurezza della rete elettrica, impone agli operatori che hanno la
disponibilita di impianti o di raggruppamenti di impianti considerati, secondo
i criteri definiti dall'autorita di regolamentazione nazionale, essenziali per
il soddisfacimento dei fabbisogni della domanda di energia elettrica dei
servizi di dispacciamento l'obbligo di presentare offerte sui mercati
nazionali dell'energia elettrica alle condizioni previamente stabilite da tale
autorita, purche tale normativa non vada oltre quanto necessario per il
raggiungimento dell'obiettivo da essa perseguito. Spetta al giudice nazionale
verificare se ricorra tale condizione.

(v. punto 89 e dispositivo)

  

  
  
  
  
  
  

SENTENZA DELLA CORTE (Seconda Sezione)

21 dicembre 2011 (*)

«Direttiva 2003/54/CE - Mercato interno dell'energia elettrica - Impianti di
produzione di elettricita essenziali per il funzionamento della rete elettrica
- Obbligo di formulare offerte sul mercato della borsa elettrica nazionale nel
rispetto dei vincoli e criteri definiti dal gestore della rete di trasporto e
di dispacciamento dell'energia elettrica - Servizi di dispacciamento e di
bilanciamento - Oneri di servizio pubblico»

Nel procedimento C‑242/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Tribunale amministrativo regionale per la
Lombardia, con decisione 21 gennaio 2010, pervenuta in cancelleria il 17
maggio 2010, nella causa

**Enel Produzione SpA**

contro

**Autorit a per l'energia elettrica e il gas**,

con l'intervento di:

**Terna rete elettrica nazionale SpA** ,

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. U.
Lohmus, A. Rosas, A. Ó Caoimh e A. Arabadjiev (relatore), giudici,

avvocato generale: sig. P. Cruz Villalon

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza dell'11 maggio
2011,

considerate le osservazioni presentate:

-        per l'Enel Produzione SpA, dagli avv.ti G. Greco e M. Muscardini,

-        per la Terna rete elettrica nazionale SpA, dagli avv.ti A. Clarizia, P. Ziotti, P. Clarizia e G. Guida,

-        per il governo italiano, dalla sig.ra G. Palmieri, in qualita di agente, assistita dal sig. P. Gentili, avvocato dello Stato,

-        per il governo austriaco, dal sig. E. Riedl, in qualita di agente,

-        per la Commissione europea, dal sig. C. Zadra e dalla sig.ra O. Beynet, in qualita di agenti,

sentite le conclusioni dell'avvocato generale, presentate all'udienza del 21
luglio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
degli artt. 23 CE, 43 CE, 49 CE e 56 CE, nonche degli artt. 11, nn. 2 e 6, e
24, della direttiva del Parlamento europeo e del Consiglio 26 giugno 2003,
2003/54/CE, relativa a norme comuni per il mercato interno dell'energia
elettrica e che abroga la direttiva 96/92/CE (GU L 176, pag. 37).

2        Tale questione e stata proposta nell'ambito di una controversia fra
l'Enel Produzione SpA (in prosieguo: l'«Enel») e l'Autorita per l'energia
elettrica e il gas (in prosieguo: l'«AEEG»), relativamente alla normativa
nazionale che impone ai produttori di energia elettrica che dispongono
d'impianti essenziali per il funzionamento della rete elettrica, nella
formulazione delle offerte di fornitura di energia elettrica, il rispetto
delle condizioni fissate dalla societa che gestisce la rete di trasmissione e
dispacciamento di energia elettrica (in prosieguo: il «gestore della rete»).

  **Contesto normativo**

  _Diritto dell 'Unione_

3        La direttiva 2003/54 fa parte del «secondo pacchetto energia»
adottato dal legislatore dell'Unione per la graduale liberalizzazione del
mercato interno dell'energia elettrica e del gas. Conformemente al dettato del
suo art. 1, la direttiva 2003/54 «stabilisce norme comuni per la generazione,
la trasmissione, la distribuzione e la fornitura dell'energia elettrica. Essa
definisce le norme organizzative e di funzionamento del settore dell'energia
elettrica, l'accesso al mercato, i criteri e le procedure da applicarsi nei
bandi di gara e nel rilascio delle autorizzazioni nonche della gestione delle
reti».

4        Al capitolo II, intitolato «Norme generali per l'organizzazione del
settore», l'art. 3 della direttiva 2003/54, rubricato «Obblighi relativi al
servizio pubblico e tutela dei consumatori», dispone, al n. 2, quanto segue:

«Nel pieno rispetto delle pertinenti disposizioni del trattato, in particolare
dell'articolo 86, gli Stati membri possono, nell'interesse economico generale,
imporre alle imprese che operano nel settore dell'energia elettrica obblighi
relativi al servizio pubblico concernenti la sicurezza, compresa la sicurezza
dell'approvvigionamento, la regolarita, la qualita e il prezzo delle
forniture, nonche la tutela ambientale, compresa l'efficienza energetica e la
protezione del clima. Questi obblighi sono chiaramente definiti, trasparenti,
non discriminatori e verificabili, e garantiscono alle societa dell'Unione
europea che operano nel settore dell'energia elettrica parita di accesso ai
consumatori nazionali (...)».

5        L'art. 9 della direttiva in parola, relativo ai compiti dei gestori
del sistema di trasmissione, prevede che:

«Ciascun gestore del sistema di trasmissione e tenuto a:

a) garantire la capacita a lungo termine del sistema di soddisfare richieste
ragionevoli di trasmissione di energia elettrica;

b) contribuire alla sicurezza dell'approvvigionamento mediante un'adeguata
capacita di trasmissione e l'affidabilita del sistema;

(...)».

6        L'art. 11 della medesima direttiva, intitolato «Dispacciamento e
bilanciamento », dispone, ai nn. 2 e 6:

«2.      Il dispacciamento degli impianti di generazione e l'impiego di
interconnector avviene sulla base di criteri che possono essere approvati
dallo Stato membro e che devono essere obiettivi, pubblicati e applicati in
maniera non discriminatoria, per assicurare un buon funzionamento del mercato
interno dell'energia elettrica. Essi tengono conto della priorita economica
dell'energia elettrica proveniente dagli impianti di generazione disponibili o
dai trasferimenti mediante interconnector, nonche dei vincoli tecnici del
sistema.

(...)

6.      I gestori del sistema di trasmissione acquisiscono l'energia che utilizzano per coprire le perdite di energia e la capacita di riserva del loro sistema secondo procedure trasparenti, non discriminatorie e basate su criteri di mercato, quando svolgono questa funzione». 

7        Al capitolo V, intitolato «Gestione del sistema di distribuzione»,
l'art. 14 della direttiva 2003/54, relativo ai compiti dei gestori del sistema
di distribuzione, cosi dispone:

«1.      Il gestore del sistema di distribuzione mantiene nella sua zona un
sistema di distribuzione di elettricita sicuro, affidabile ed efficiente, nel
dovuto rispetto dell'ambiente.

2.      In ogni caso egli non deve porre in essere discriminazioni tra gli utenti o le categorie di utenti del sistema, in particolare a favore delle sue societa collegate. 

(...)

6.      Nel caso in cui i gestori del sistema di distribuzione siano responsabili del bilanciamento di quest'ultimo, le regole da essi adottate a tal fine, ivi comprese le regole per addebitare agli utenti del sistema lo sbilanciamento energetico, sono obiettive, trasparenti e non discriminatorie. Le condizioni di fornitura di questi servizi da parte dei gestori del sistema, comprese le regole e le tariffe, sono stabilite in modo non discriminatorio e corrispondente ai costi, secondo una metodologia compatibile con l'articolo 23, paragrafo 2, e sono oggetto di pubblicazione. 

(...)».

8        Nel capitolo VII, intitolato «Organizzazione dell'accesso al
sistema», l'art. 23 della menzionata direttiva, che riguarda le autorita di
regolamentazione, al n. 1 prevede che:

«Gli Stati membri designano uno o piu organismi competenti con la funzione di
autorita di regolamentazione. Tali autorita sono pienamente indipendenti dagli
interessi dell'industria elettrica. Esse hanno quantomeno il compito, mediante
l'applicazione del presente articolo, di assicurare la non discriminazione,
l'effettiva concorrenza e l'efficace funzionamento del mercato, controllando
in particolare:

(...)

b) gli eventuali dispositivi per risolvere i problemi di congestione
nell'ambito delle reti elettriche nazionali;

(...)

g) la misura in cui i gestori dei sistemi di trasmissione e distribuzione
adempiono ai loro compiti conformemente agli articoli 9 e 14;

(...)».

9        L'art. 24 della direttiva 2003/54, intitolato «Misure di
salvaguardia», prevede che, in caso di crisi improvvisa sul mercato
dell'energia o quando e minacciata l'integrita fisica o la sicurezza delle
persone, delle apparecchiature o degli impianti o l'integrita del sistema, uno
Stato membro puo temporaneamente adottare le necessarie misure di
salvaguardia, che deve notificare senza indugio alla Commissione europea.

  _Il diritto nazionale_

10      Il decreto legislativo 16 marzo 1999, n. 79 (GURI n. 75 del 31 marzo
1999; in prosieguo: il «decreto Bersani»), ha attuato la direttiva del
Parlamento europeo e del Consiglio 19 dicembre 1996, 96/92/CE, concernente
norme comuni per il mercato interno dell'energia elettrica (GU 1997, L 27,
pag. 20).

11      L'art. 2, n. 10, di tale decreto definisce il dispacciamento come
«l'attivita diretta ad impartire disposizioni per l'utilizzazione e
l'esercizio coordinati degli impianti di produzione, della rete di
trasmissione e dei servizi ausiliari». Cosi come risulta dal fascicolo
presentato alla Corte, il dispacciamento e l'operazione attraverso la quale il
gestore della rete «dispaccia» gli impianti di generazione situati nella sua
zona che dispongono di una riserva di capacita appropriata, in funzione alle
esigenze della domanda, al fine di assicurare, in ogni momento, l'equilibrio
tra l'offerta e la domanda di energia elettrica sulla rete, e conseguentemente
assicurare la continuita della fornitura di energia elettrica.

12      In conformita agli artt. 3, n. 3, e 5, del decreto Bersani l'AEEG, il
30 dicembre 2003, ha adottato la delibera n. 168/03 (Supplemento ordinario
alla GURI n. 16 del 30 gennaio 2004; in prosieguo: la «delibera n. 168/03»)
per far fronte a situazioni di potere di mercato locale di taluni impianti di
produzione essenziali per il soddisfacimento della domanda di energia
elettrica con adeguati livelli di sicurezza del sistema. Tale delibera
definisce le condizioni per l'erogazione del pubblico servizio di
dispacciamento dell'energia elettrica sul territorio nazionale e per
l'approvvigionamento delle relative risorse.

13      Cosi come previsto dal decreto del Ministro delle Attivita produttive
del 19 dicembre 2003 (Supplemento ordinario alla GURI n. 301 del 30 dicembre
2003), il mercato italiano dell'energia elettrica e organizzato in tre mercati
distinti, cioe, il mercato del giorno prima (in prosieguo: il «MGP»), in cui
vengono selezionate offerte di acquisto e di vendita di energia elettrica
relative ai periodi rilevanti del giorno di calendario successivo, in secondo
luogo, il mercato infragiornaliero (in prosieguo: l'«MI»), ove vengono
selezionate offerte di acquisto e di vendita di energia elettrica per
l'aggiustamento dei programmi di immissione e prelievo definiti sull'MGP e, in
terzo luogo, il mercato dei servizi di dispacciamento (in prosieguo: l'«MSD»),
a sua volta suddiviso in mercato dei servizi di dispacciamento ex ante e
mercato di bilanciamento.

14      La delibera ARG/elt n. 111/06, adottata il 9 giugno 2006 dall'AEEG
(Supplemento Ordinario alla GURI n. 153 del 4 luglio 2006; in prosieguo: la
«delibera n. 111/06»), ha modificato la delibera n. 168/03, citata al punto 12
della presente sentenza, dotando il gestore della rete nazionale di
trasmissione (Terna Rete Elettrica Nazionale SpA; in prosieguo: la «Terna») di
uno strumento per il reperimento delle risorse occorrenti ai fini del servizio
di dispacciamento. Si tratta del regime degli impianti essenziali per il
funzionamento e per la sicurezza del sistema elettrico (in prosieguo: il
«regime degli impianti essenziali»). Le disposizioni relative al regime degli
impianti essenziali erano contenute nella sezione 3, titolo 2, dell'allegato A
alla delibera n. 111/06 e, segnatamente, agli artt. 63, 64 e 65 di tale
allegato.

15      Il decreto legge 29 novembre 2008, n. 185, convertito in legge, con
modificazioni, dalla legge 28 gennaio 2009, n. 2 (Supplemento ordinario alla
GURI n. 22 del 28 gennaio 2009), recante misure urgenti per il sostegno a
famiglie, lavoro, occupazione e impresa e per ridisegnare in funzione
anti‑crisi il quadro strategico nazionale (Supplemento ordinario alla GURI n.
280 del 29 novembre 2008, in prosieguo: il «DL n. 185») si richiama ai
contenuti del regime degli impianti essenziali. All'art. 3, comma 10, essa
prevede i principi cui la disciplina relativa al mercato elettrico deve essere
conformata «in considerazione dell'eccezionale crisi economica internazionale
e dei suoi effetti anche sul mercato dei prezzi delle materie prime, al fine
di garantire minori oneri per le famiglie e le imprese e di ridurre il prezzo
dell'energia elettrica».

16      Con riferimento, piu specificamente, all'MSD, l'art. 3, comma 10,
lett. d), del DL n. 185 dispone che «la [sua] gestione e affidata al
concessionario del servizio di trasmissione e dispacciamento, per consentire
di selezionare il fabbisogno delle risorse necessarie a garantire la sicurezza
del sistema elettrico in base alle diverse prestazioni che ciascuna risorsa
rende al sistema, attraverso una valorizzazione trasparente ed economicamente
efficiente. I servizi di dispacciamento sono assicurati attraverso l'acquisto
delle risorse necessarie dagli operatori abilitati. Nell'[MSD] il prezzo
dell'energia sara determinato in base ai diversi prezzi offerti in modo
vincolante da ciascun utente abilitato e accettati dal concessionario dei
servizi di dispacciamento, con precedenza per le offerte ai prezzi piu bassi
fino al completo soddisfacimento del fabbisogno (...)».

17      L'art. 3, n. 11, del DL n. 185 prevede in sostanza che, al fine di
garantire minori oneri per le famiglie e le imprese e di ridurre il prezzo
dell'energia elettrica:

«l'[AEEG] adegua le proprie deliberazioni, anche in materia di dispacciamento
di energia elettrica, ai seguenti principi e criteri direttivi:

a)       i soggetti che dispongono singolarmente di impianti o di
raggruppamenti di impianti essenziali per il fabbisogno dei servizi di
dispacciamento, come individuati sulla base dei criteri fissati dall'[AEEG] in
conformita ai principi di cui alla presente lettera, sono tenuti a presentare
offerte nei mercati alle condizioni fissate dalla medesima [AEEG], che
implementa meccanismi puntuali volti ad assicurare la minimizzazione degli
oneri per il sistema e un'equa remunerazione dei produttori: in particolare,
sono essenziali per il fabbisogno dei servizi di dispacciamento, limitatamente
ai periodi di tempo in cui si verificano le condizioni di seguito descritte,
gli impianti che risultano tecnicamente e strutturalmente indispensabili alla
risoluzione di congestioni di rete o al mantenimento di adeguati livelli di
sicurezza del sistema elettrico nazionale per significativi periodi di tempo;

b)       sono adottate misure per il miglioramento dell'efficienza dell'[MSD],
l'incentivazione della riduzione del costo di approvvigionamento dei predetti
servizi, la contrattualizzazione a termine delle risorse e la stabilizzazione
del relativo corrispettivo per i clienti finali».

18      In attuazione del DL n. 185 l'AEEG ha adottato, il 29 aprile 2009, la
delibera ARG/elt n. 52/09 (Supplemento Ordinario alla GURI n. 133 dell'11
giugno 2009; in prosieguo: «la delibera n. 52/09»), il cui art. 1 modifica gli
artt. 63, 64 e 65 dell'allegato A della delibera n. 111/06. Con la delibera n.
52/09 l'AEEG ha introdotto una nuova disciplina in materia di dispacciamento
applicabile agli impianti essenziali per il funzionamento e per la sicurezza
del sistema elettrico.

19      Ai sensi dell'art. 63, comma 9, dell'allegato A della delibera n.
111/06, cosi come modificato dalla delibera n. 52/09, il gestore della rete
deve ogni anno predisporre e pubblicare un elenco contenente gli impianti e i
raggruppamenti di impianti considerati essenziali per il funzionamento e la
sicurezza del sistema elettrico. Tali impianti sono sottoposti ai vincoli di
offerta ed al regime di remunerazione previsti agli artt. 63‑65 dell'allegato
A della delibera n. 111/06, cosi come modificato dalla delibera n. 52/09.

20      Il regime previsto all'art. 64 dell'allegato A della decisione n.
111/06, cosi come modificato dalla decisione n. 52/09 (in prosieguo: il
«regime ordinario»), stabilisce che il titolare di un impianto essenziale
debba formulare, con riferimento ai quantitativi ed al periodo in cui
l'impianto sia ritenuto essenziale, offerte soggette ai vincoli che seguono:

-        sull'MGP e sull'MI, le offerte di vendita devono essere presentate ad un prezzo pari a zero e le offerte di acquisto senza indicazione di prezzo; e 

-        sull'MSD, le offerte devono essere pari al prezzo dell'energia elettrica venduta sull'MGP.

21      Come risulta dal fascicolo presentato alla Corte, il produttore ha la
possibilita di proporre un prezzo liberamente determinato, con riferimento
alle ore e alle quantita che non debbono considerarsi come essenziali.

22      La delibera n. 52/09 ha inoltre introdotto nell'allegato A della
delibera n. 111/06 un art. 65 bis, che prevede la possibilita per il titolare
di impianti essenziali di scegliere per le sue installazioni, su base
contrattuale, una modalita di offerta diversa da quella prevista agli artt.
63‑65 dell'allegato A della delibera n. 111/06, come modificata dalla delibera
n. 52/09, cosicche nessuno degli impianti di produzione nella sua
disponibilita sara inserito nell'elenco degli impianti essenziali
relativamente all'anno cui il contratto si riferisce.

Procedimento principale e questione pregiudiziale

23      L'Enel, nella sua qualita di societa produttrice di energia elettrica
che dispone di impianti considerati essenziali, ha adito il giudice del rinvio
con un ricorso diretto all'annullamento della delibera n. 52/09, lamentando
segnatamente la contrarieta di quest'ultima alla direttiva 2003/54 e, in
particolare, all'art. 11, nn. 2 e 6 della medesima.

24      L'Enel sostiene che, nel sistema introdotto dalla normativa impugnata,
la messa a disposizione del quantitativo di energia elettrica necessario al
funzionamento dei servizi di dispacciamento da parte del gestore del sistema
sarebbe sottratto alla regola del libero incontro fra la domanda e l'offerta
ed avverrebbe sulla base di ordini, impartiti alle imprese titolari di
impianti o raggruppamenti d'impianti essenziali, di rendere disponibili
determinati quantitativi di energia sull'insieme dei mercati che costituiscono
la borsa dell'energia elettrica, vale a dire, l'MGA, l'MI e l'MSD, ad un
prezzo non determinato dal produttore nell'ambito delle proprie strategie
aziendali, ma imposto dall'AEEG, con riferimento al prezzo medio di borsa
determinato sull'MGA e sull'MI, con riferimento a prezzi avulsi dagli esiti
dello specifico mercato borsistico di riferimento, ossia l'MSD.

25      Quanto sopra contrasterebbe con le finalita e le singole norme dettate
dalla direttiva n.  2003/54, la quale, nell'intento di uniformare le
legislazioni dei diversi Stati membri, avrebbe previsto che la produzione e
l'offerta di energia elettrica debbano avvenire in un contesto concorrenziale
di libero mercato e non secondo un modello dirigistico. La disciplina prevista
dalla delibera n. 52/09 sarebbe del pari contraria ai nn. 2 e 6 dell'art. 11
della menzionata direttiva, i quali prevedono, rispettivamente, che i servizi
di dispacciamento si uniformino al criterio della priorita economica
dell'energia elettrica proveniente dagli impianti di generazione, selezionando
le offerte disponibili sulla base del criterio di merito economico, e che i
gestori della rete di trasmissione debbano acquisire l'energia che utilizzano
per coprire le perdite di energia e la capacita di riserva del loro sistema
secondo procedure trasparenti, non discriminatorie e basate su criteri di
mercato.

26      Il giudice del rinvio si chiede se la normativa nazionale in esame sia
compatibile con le regole del Trattato relative alla liberta di stabilimento,
di prestazione di servizi, di circolazione delle merci e dei capitali.
L'imposizione dell'obbligo di contrarre costituirebbe, infatti, un'ingerenza
sostanziale nella liberta di contrarre di cui normalmente godono gli operatori
economici nel contesto europeo, comportando a carico delle imprese oneri
supplementari ed una conseguente modificazione della propria politica
aziendale. La liberta di stabilimento sarebbe parimenti ostacolata dalla
predeterminazione del prezzo di vendita dell'energia.

27      Il giudice del rinvio esprime dubbi sulla giustificazione delle misure
in discussione previste dalla normativa nazionale ai sensi delle deroghe di
cui agli artt. 86, n. 2, CE e all'art. 3, n. 2 della direttiva 2003/54, in
quanto non sussiste certezza che le misure in oggetto possano considerarsi
come obblighi di servizio pubblico.

28      Il giudice del rinvio dubita anche della proporzionalita delle misure
in esame. Tali misure, infatti, non sarebbero volte ad implementare le
condizioni di concorrenzialita dell'MSD, al fine di ridurre il potere che
deriva dalle posizioni pivotali, bensi limiterebbero, allo scopo di ridurre
tale potere, il ruolo dell'MSD a favore di un sistema amministrato di
approvvigionamento dell'energia da parte del gestore della rete. Inoltre, non
sarebbe dimostrato che il potere di mercato di detti operatori non possa
essere ridotto attraverso provvedimenti coerenti con la scelta di apertura del
mercato.

29      Il giudice del rinvio rileva infine che le misure in parola
costituiscono una deroga permanente al regime del mercato interno
dell'energia. Misure del genere non possono inoltre essere ascritte alla
categoria delle «misure di salvaguardia» ai sensi dell'art. 24 della direttiva
2003/54.

30      Cio considerato, il Tribunale amministrativo regionale per la
Lombardia ha deciso di sospendere il procedimento e di sottoporre alla Corte
la seguente questione pregiudiziale:

«Se gli artt. 23 [CE], 43 [CE], 49 [CE] e 56 [CE], nonche gli [artt. 11, nn. 2
e 6, e 24] della direttiva [2003/54] ostino ad una normativa nazionale che, in
assenza di notifica alla [C]ommissione (...), imponga stabilmente a
determinati produttori di energia elettrica che, in circostanze date,
risultino essenziali per il soddisfacimento del fabbisogno della domanda per i
servizi di dispacciamento, di formulare offerte sui mercati della borsa
elettrica secondo programmi eteronomamente determinati dal gestore della rete,
e che sottragga la remunerazione di tali offerte alla libera determinazione
del produttore ancorandola a parametri non predeterminati secondo "procedure
trasparenti, non discriminatorie e basate su criteri di mercato"».

  **Sulla questione pregiudiziale**

  _Considerazioni preliminari_

31      Con la sua questione il giudice del rinvio invita la Corte a
pronunciarsi sull'interpretazione delle disposizioni dell'art. 56 CE, relativo
alla libera circolazione dei capitali.

32      A tale riguardo, si deve ricordare che la Corte non puo statuire su
una questione pregiudiziale sollevata da un giudice nazionale qualora non
disponga degli elementi di fatto o di diritto necessari per rispondere
utilmente alle questioni che le sono presentate (v., in tal senso, sentenze 5
dicembre 2006, Cipolla e a., cause riunite C‑94/04 e C‑202/04, Racc. pag.
I‑11421, punto 25, nonche 31 gennaio 2008, causa C‑380/05, Centro Europa 7,
Racc. pag. I‑349, punto 53). La decisione di rinvio deve indicare i motivi
precisi che hanno indotto il giudice nazionale ad interrogarsi
sull'interpretazione del diritto dell'Unione e a ritenere necessaria la
formulazione di questioni pregiudiziali alla Corte. In tale contesto e
indispensabile che il giudice nazionale fornisca un minimo di spiegazioni sui
motivi della scelta delle disposizioni del diritto dell'Unione di cui chiede
l'interpretazione e sul nesso che individua tra quelle disposizioni e la
normativa nazionale applicabile alla controversia di cui alla causa principale
(sentenza Centro Europa 7, cit. supra, punto 54 e giurisprudenza ivi citata).

33      Orbene, il giudice del rinvio non fornisce alcuna spiegazione quanto
al nesso che egli stabilisce tra, da un lato, le disposizioni del trattato
sulla libera circolazione dei capitali e, dall'altro, la controversia di cui
alla causa principale o l'oggetto di tale controversia. Occorre pertanto
considerare che, nella parte in cui verte sulle disposizioni del Trattato
sulla libera circolazione dei capitali, la questione e irricevibile.

34      Per quanto riguarda le disposizioni del Trattato relative alla liberta
di circolazione delle merci, alla liberta di prestazione di servizi ed alla
liberta di stabilimento invocate dal giudice del rinvio, si deve rilevare, da
un lato, che la direttiva 2003/54 e stata adottata sul fondamento,
segnatamente, degli artt. 47, n. 2, CE e 55 CE relativi alle suddette liberta.
D'altro canto, la controversia di cui alla causa principale trae origine da un
ricorso avverso la normativa nazionale relativa al servizio di dispacciamento.
Orbene, proprio tale ultimo elemento costituisce l'oggetto dell'art. 11 della
direttiva 2003/54. Ai fini della causa principale, la menzionata direttiva
assicura l'attuazione nel settore dell'energia elettrica delle liberta
fondamentali sancite nel Trattato, fra cui si annoverano la libera
circolazione delle merci, la libera prestazione di servizi e la liberta di
stabilimento, cosi contribuendo a garantirle. È quindi riferendosi alla citata
direttiva che occorre esaminare l'eventuale sussistenza di ostacoli alle
liberta in parola.

35      Riguardo all'art. 24 della direttiva 2003/54 menzionato dal giudice
del rinvio, occorre sottolineare che tale disposizione ha ad oggetto le misure
di salvaguardia che uno Stato membro e autorizzato ad adottare per
fronteggiare rischi eccezionali gravanti sul sistema. Si deve tuttavia
osservare che, anche se il DL n. 185 e stato adottato «in considerazione
dell'eccezionale crisi economica internazionale e dei suoi effetti anche sul
mercato dei prezzi delle materie prime», dal fascicolo sottoposto alla Corte
non risulta che l'adozione di detta normativa rientri nell'ambito di un caso
di crisi improvvisa sul mercato dell'energia o di minaccia all'integrita
fisica o alla sicurezza delle persone, delle apparecchiature o degli impianti
o l'integrita del sistema, cosi come dispone il menzionato art. 24\. In tale
contesto occorre considerare come la suddetta disposizione non rilevi ai fini
della soluzione della domanda di pronuncia pregiudiziale.

36      Si deve nondimeno osservare che, siccome il giudice del rinvio esprime
dubbi riguardo al fatto che le misure in oggetto possano considerarsi come
obblighi di servizio pubblico, va altresi tenuto conto dell'art. 3, n. 2,
della direttiva 2003/54, in forza del quale gli Stati membri possono imporre
obblighi siffatti alle imprese del settore dell'energia elettrica.

37      Stanti detti elementi e per fornire una soluzione utile al giudice del
rinvio ai fini della decisione della controversia principale, la richiesta
presentata deve essere intesa come diretta ad accertare se la direttiva
2003/54, e, in particolare, i suoi artt. 3, n. 2, e 11, nn. 2 e 6, debba
essere interpretata nel senso che essa osta ad una normativa nazionale, come
quella oggetto della controversia principale, la quale impone agli operatori
che dispongono di impianti o raggruppamenti di impianti considerati, secondo i
criteri definiti dall'autorita nazionale di regolamentazione, essenziali al
soddisfacimento del fabbisogno dei servizi di dispacciamento dell'energia
elettrica, l'obbligo di presentare offerte nei mercati nazionali dell'energia
elettrica alle condizioni previamente fissate da detta autorita.

  _Condizioni per l 'intervento degli Stati membri_

 Obblighi di servizio pubblico

38      L'art. 3 della direttiva 2003/54 al suo n. 2 prevede che, tenendo
pienamente conto dell'art. 86 CE, gli Stati membri possono, nell'interesse
economico generale, imporre alle imprese che operano nel settore dell'energia
elettrica obblighi relativi al servizio pubblico concernenti la sicurezza,
compresa la sicurezza dell'approvvigionamento, la regolarita, la qualita e il
prezzo delle forniture.

39      Occorre rilevare che gli Stati membri sono tenuti, a norma dell'art.
3, n. 9, della direttiva 2003/54, ad informare la Commissione riguardo a tutte
le misure adottate per adempiere gli obblighi relativi al servizio pubblico,
compresa la tutela dei consumatori, ed i loro possibili effetti sulla
concorrenza nazionale ed internazionale, a prescindere dal fatto che tali
misure richiedano o meno una deroga alla presente direttiva, nonche a
notificare alla Commissione, ogni due anni, qualsiasi eventuale modifica di
tali misure (v., in tal senso, sentenza 20 aprile 2010, causa C‑265/08,
Federutility e a., Racc. pag. I‑3377, punto 23) e che la notifica di dette
misure consente di accertare se uno Stato membro abbia inteso imporre un
obbligo di servizio pubblico. Cio nondimeno, la mancanza di notifica, di per
se, non e sufficiente a dimostrare che la normativa controversa non
costituisca un obbligo di servizio pubblico.

40      L'art. 86, n. 2, CE prevede, da un lato, che le imprese incaricate
della gestione di servizi di interesse economico generale sono sottoposte alle
regole di concorrenza, nei limiti in cui l'applicazione di tali norme non osti
all'adempimento, in linea di diritto e di fatto, della specifica missione loro
affidata e, d'altro lato, che lo sviluppo degli scambi non deve essere
compromesso in misura contraria agli interessi dell'Unione.

41      Come la Corte ha precisato, tale disposizione mira a contemperare
l'interesse degli Stati membri ad utilizzare determinate imprese come
strumento di politica economica o sociale con l'interesse dell'Unione
all'osservanza delle regole di concorrenza e al mantenimento dell'unita del
mercato comune (v., in tal senso, sentenza 21 settembre 1999, causa C‑67/96,
Albany, Racc. pag. I‑5751, punto 103 e giurisprudenza ivi citata).

42      Dalla formulazione stessa dell'art. 86 CE risulta che gli obblighi
relativi al servizio pubblico, che l'art. 3, n. 2, della direttiva 2003/54
consente di imporre alle imprese, devono rispettare il principio di
proporzionalita e che, pertanto, tali obblighi non possono incidere sulla
libera fissazione del prezzo della fornitura di energia elettrica, se non
nella misura necessaria al conseguimento dell'obiettivo di interesse economico
generale da essi perseguito (sentenza Federutility e a., cit. supra, punto
33).

  _La normativa dell 'Unione concernente il mercato dell'energia elettrica e
dei servizi di dispacciamento_

43      Nel contesto della liberalizzazione progressiva del mercato
dell'energia elettrica, alle autorita di regolamentazione, individuate dagli
Stati membri, sono state affidate particolari responsabilita. Infatti
conformemente all'art. 23, n. 1, lett. b) e g), della direttiva 2003/54, le
autorita di regolamentazione, quali l'AEEG, sono incaricate di garantire
l'assenza di discriminazione, un'effettiva concorrenza e l'efficiente
funzionamento del mercato, segnatamente per quanto riguarda gli strumenti che
mirano a risolvere le congestioni del sistema nazionale di energia elettrica e
il limite entro il quale i gestori dei sistemi di trasmissione e
dispacciamento adempiono agli obblighi loro imposti in virtu degli artt. 9 e
14 della citata direttiva.

44      L'art. 9, lett. a) e b), della direttiva 2003/54 prevede che il
gestore del sistema e tenuto a garantire la capacita a lungo termine della
rete di soddisfare richieste ragionevoli di trasmissione di energia elettrica
e a contribuire alla sicurezza dell'approvvigionamento mediante adeguate
capacita di trasmissione ed affidabilita del sistema. L'art. 14, nn. 1, 2 e 6,
di detta direttiva, prevede che tale gestore mantenga nella sua zona un
sistema di distribuzione di elettricita sicuro, affidabile ed efficiente,
astenendosi da qualsiasi discriminazione tra gli utenti del sistema.

45      Per quanto riguarda, in particolare, i servizi di dispacciamento,
occorre rilevare che, conformemente agli artt. 9 e 11 della direttiva 2003/54,
il gestore della rete e responsabile della gestione dei flussi di energia
elettrica sul sistema, al fine di garantirne la sicurezza, affidabilita ed
efficienza. La citata direttiva attribuisce quindi al gestore della rete la
responsabilita del dispacciamento degli impianti di generazione situati nella
sua zona.

46      In forza dell'art. 11, n. 2, della direttiva 2003/54, il
dispacciamento degli impianti di generazione deve avvenire sulla base di
criteri che possono essere approvati dallo Stato membro in questione e che
devono essere obiettivi, pubblicati e applicati in maniera non
discriminatoria. Detti criteri devono tener conto della priorita economica
dell'energia elettrica proveniente dagli impianti di generazione disponibili,
nonche dei vincoli tecnici della rete. Quanto all'art. 11, n. 6, esso prevede,
sostanzialmente, che il gestore del sistema acquisisca l'energia che utilizza
secondo procedure trasparenti, non discriminatorie e basate su criteri di
mercato.

47      Gli artt. 3, n. 2, e 11, nn. 2 e 6, della direttiva 2003/54 consentono
allo Stato membro interessato di imporre, tramite le autorita di
regolamentazione ed i gestori del sistema, obblighi relativi al servizio
pubblico alle imprese che dispongono di impianti di generazione necessari al
soddisfacimento del fabbisogno del servizio di dispacciamento, purche siano
soddisfatti i requisiti menzionati da tali disposizioni.

48      Una normativa che prevede un intervento simile deve perseguire un
interesse economico generale e rispettare il principio di proporzionalita.
Inoltre, tali obblighi devono essere chiaramente definiti, trasparenti, non
discriminatori, verificabili e devono garantire alle suddette societa parita
di accesso ai consumatori nazionali. In ogni caso, il dispacciamento di tali
impianti deve avvenire secondo criteri obiettivi, pubblicati e applicati in
maniera non discriminatoria, che tengano conto della priorita economica
dell'energia elettrica proveniente dai menzionati impianti di generazione,
nonche dei vincoli tecnici del sistema.

49      È compito del giudice del rinvio valutare, nell'ambito della
controversia di cui alla causa principale, se tali condizioni siano
soddisfatte. Spetta tuttavia alla Corte fornirgli tutte le indicazioni
necessarie a tale effetto alla luce del diritto dell'Unione.

_L 'interesse economico generale_

50      Occorre rammentare che gli Stati membri possono, nel rispetto del
diritto dell'Unione, definire l'ampiezza e l'organizzazione dei loro servizi
di interesse economico generale. In particolare essi possono prendere in
considerazione obiettivi propri della loro politica nazionale (v., in tal
senso, citate sentenze Albany, punto 104, e Federutility e a., punto 29).

51      Come risulta dall'art. 3 del decreto Bersani, il dispacciamento di
energia elettrica costituisce un servizio pubblico destinato a garantire
l'equilibrio tra l'offerta e la domanda di energia elettrica sulla rete di
trasmissione nazionale, assicurando quindi la sicurezza e la continuita della
fornitura di energia.

52      Per quanto riguarda la questione della circostanza se un'impresa,
quale la Terna, sia stata incaricata della gestione di servizi di interesse
generale, si deve rilevare che, come risulta dalla decisione di rinvio, a tale
impresa e stata attribuita, per mezzo di una concessione di diritto pubblico,
la responsabilita del servizio di dispacciamento.

53      Relativamente, in particolare, al regime degli impianti essenziali,
esso e stato adottato, cosi come ricordato dall'art. 3, n. 10, lett. b), del
DL n. 185, al fine di garantire minori oneri per le famiglie e le imprese e di
ridurre il prezzo dell'energia elettrica.

54      Gli obblighi previsti al punto precedente rispondono a preoccupazioni
di sicurezza del sistema e di tutela dei consumatori, riconosciute dall'art.
3, n. 2, della direttiva 2003/54. Deve quindi riconoscersi che, in linea di
principio, il regime degli impianti essenziali persegue un obiettivo di
interesse economico generale.

  _Il rispetto del principio di proporzionalit a _

55      Sebbene, cosi come risulta dal punto 42 della presente sentenza,
l'art. 3, n. 2, della direttiva 2003/54, in combinato disposto con l'art. 86
CE, consenta di imporre alle imprese incaricate della gestione di un servizio
pubblico obblighi relativi, segnatamente, alla fissazione del prezzo della
fornitura di energia elettrica, una normativa nazionale che impone siffatti
obblighi deve essere idonea ad assicurare la realizzazione dell'obiettivo che
persegue senza andare oltre quanto necessario al suo raggiungimento, al fine
di rispettare il principio di proporzionalita.

56      Occorre pertanto verificare se una normativa, come quella in
discussione nella causa principale, sia idonea a garantire la realizzazione
degli obiettivi invocati, vale a dire la sicurezza del sistema e la tutela dei
consumatori.

57      Dal fascicolo sottoposto alla Corte risulta che detta normativa
nazionale si applica esclusivamente agli operatori che detengono impianti
essenziali, ossia nel caso in cui esista una sola unita di produzione che, in
ragione delle sue caratteristiche tecniche e della velocita di variazione
della potenza, e in grado di offrire le risorse necessarie alle esigenze di
dispacciamento. In un mercato come quello dell'energia elettrica, in cui la
domanda e anelastica ed il bene in discussione non e immagazzinabile, un
siffatto impianto sarebbe indispensabile per la risoluzione di congestioni e/o
per il mantenimento dei livelli di sicurezza del sistema. Tale caratteristica
d'indispensabilita, o di essenzialita, conferirebbe all'utente che dispone di
un simile impianto lo status di utente in posizione pivotale e indispensabile.

58      A tale proposito la Repubblica italiana ha evidenziato, senza essere
contraddetta, che tale situazione ha determinato un aumento ingiustificato
degli oneri e del prezzo finale dell'energia elettrica, aumento non
corrispondente a un reale incremento dei costi e che rischierebbe di
pregiudicare la sicurezza degli approvvigionamenti.

59      A tal riguardo, non puo escludersi a priori che un'eccessiva
lievitazione dei prezzi delle offerte di vendita, dovuta alla sussistenza di
posizioni pivotali, si ripercuota sul prezzo dell'energia elettrica pagato dai
consumatori finali e dalle imprese.

60      In siffatto contesto puo riconoscersi che l'applicazione del regime
degli impianti essenziali ai produttori ritenuti occupare una posizione
pivotale e indispensabile sul mercato e idonea a garantire la sicurezza del
sistema e la tutela dei consumatori.

61      Relativamente al regime degli impianti essenziali come modificato
dalla delibera n. 52/09, dal fascicolo sottoposto alla Corte risulta che il DL
n. 185 e la delibera n. 52/09 sono stati adottati in seguito all'accertamento
dell'inefficienza del sistema allora vigente, sulla base dell'esiguo numero di
centrali considerate essenziali, nonche del pari in ragione del fatto che il
carattere di «essenziale» veniva riferito solo ai singoli impianti e non alle
imprese che ne erano titolari, sicche «poteva, quindi, accadere che
l'assoggettamento di un singolo impianto al regime vincolistico non fosse
sufficiente ad eliminare le situazioni di potere di mercato di determinati
operatori che, in quanto proprietari di altri impianti nel loro complesso
indispensabili alla copertura dei fabbisogni del dispacciamento, avrebbero,
comunque, potuto determinare unilateralmente il prezzo di vendita per la
quantita marginale di energia necessaria in determinate condizioni di
funzionamento della rete».

62      Pertanto, dal momento che, ai sensi dell'art. 63, n. 2, lett. a),
dell'allegato A della delibera n. 111/06, come modificata dalla delibera n.
52/09, la Terna considera essenziale qualsiasi impianto senza il quale sarebbe
impossibile garantire la sicurezza del sistema e ove, ai sensi dell'art. 63,
n. 3, lett. a) e b), si tratta di impianti di produzione che sono strettamente
necessari ed indispensabili al soddisfacimento del fabbisogno del servizio di
dispacciamento, una normativa quale il regime di impianti essenziali e tale da
garantire la sicurezza del sistema e la tutela dei consumatori.

63      Cio nondimeno occorre valutare se detto metodo di intervento non vada
oltre quanto necessario per raggiungere gli obiettivi di interesse economico
generale perseguiti.

64      L'Enel ha sostenuto a tal riguardo, senza essere contraddetta, che la
delibera n. 52/09 ha prodotto l'effetto di assoggettare una parte
considerevole della sua capacita di produzione al regime degli impianti
essenziali, essendo quest'ultima passata da 500 MW a piu di 10 000 MW. Spetta
al giudice del rinvio accertare la fondatezza di tale affermazione.

65      In siffatto contesto occorre verificare le principali caratteristiche
del regime degli impianti essenziali cosi come modificato dalla decisione n.
52/09.

66      L'art. 63, n. 9, lett. b), dell'allegato A della delibera n. 111/06,
come modificata dalla delibera n. 52/09, prevede che la Terna sia competente a
stabilire il numero di ore e la potenza degli impianti e/o dei raggruppamenti
di impianti qualificati come essenziali. La Terna iscrive quindi le unita e
gli impianti solo durante i periodi orari e per i quantitativi in relazione ai
quali l'impianto di produzione e considerato essenziale alla sicurezza del
sistema. Relativamente ai quantitativi che non sono considerati essenziali, il
regime ordinario prevede che il produttore abbia il diritto di offrire sul
mercato il quantitativo che preferisce al prezzo che desidera.

67      Inoltre, l'art. 64, nn. 3 e 4, dell'allegato A della delibera n.
111/06, come modificato dalla delibera n. 52/09, prevede che, nella
determinazione dei vincoli e dei criteri inerenti all'MSD, la Terna deve
tenere conto degli esiti dell'MGP e dell'MI. Riguardo, piu precisamente, al
prezzo delle offerte di vendita e di acquisto accettate sull'MSD, l'art. 64,
n. 7, dell'allegato A della delibera n. 111/06, come modificato dalla delibera
n. 52/09, prevede che esso e pari al prezzo di valorizzazione dell'energia
elettrica venduta nell'MGP nella zona in cui e localizzato l'impianto di
produzione. Di conseguenza, anche se e vero che tale energia non sara pagata
al prezzo che l'utilizzatore del dispacciamento avrebbe potuto proporre ed
ottenere su tali mercati, dato che il valore dell'offerta sull'MGP e sull'MI
deve essere pari a zero, occorre constatare che essa sara pagata al prezzo
medio operato nel mercato corrispondente alla medesima zona.

68      In simile contesto occorre rilevare che, contrariamente a quanto
dedotto dall'Enel, l'energia elettrica resa disponibile sull'MSD non appare
rapportata a prezzi avulsi dagli esiti dello specifico mercato borsistico di
riferimento. Considerato che l'art. 64, n. 7, della delibera n. 111/06, come
modificato dalla delibera n. 52/09, prevede che tale energia sara pagata al
prezzo medio di mercato corrispondente alla zona in cui e localizzato
l'impianto di produzione, si deve constatare che, come peraltro previsto
dall'art. 3, n. 11, del DL n. 185, tale regime sembra idoneo a garantire
un'equa remunerazione degli operatori che dispongono di impianti siffatti.

69      Oltre a cio, l'art. 64, n. 8, dell'allegato A della decisione n.
111/06, come modificato dalla delibera n. 52/09, prevede che, nel caso in cui
tale prezzo sia inferiore ai costi variabili dell'impianto, la Terna riconosce
all'utente che dispone dell'installazione essenziale, un corrispettivo pari
alla differenza, se positiva, tra il costo variabile riconosciuto alle unita
di produzione di detto impianto ed il prezzo di valorizzazione dell'energia
elettrica sull'MGP. Dal fascicolo presentato alla Corte risulta che un
meccanismo del genere e diretto ad assicurare all'utente del dispacciamento
che la remunerazione degli impianti essenziali disponibili sul mercato non sia
inferiore ai costi variabili dell'impianto medesimo.

70      Inoltre, il regime degli impianti essenziali presenta un certo grado
di flessibilita e sembra proporre agli operatori che dispongono di impianti
essenziali alternative dirette a ridurre l'impatto della sua applicazione nei
loro riguardi.

71      Infatti, l'art. 63, n. 5, dell'allegato A della delibera n. 111/06,
come modificata dalla delibera n. 52/09, consente all'utente del
dispacciamento di scegliere quale tra i raggruppamenti minimi di impianti di
produzione, tra quelli individuati dalla Terna, sara assoggettato al regime
degli impianti essenziali.

72      L'art. 63, n. 11, dell'allegato A della delibera n. 111/06, come
modificata dalla delibera n. 52/09, consente all'utente del dispacciamento di
chiedere all'AEEG l'ammissione alla «reintegrazione dei costi», che permette
di ricevere un importo specifico, determinato dall'AEEG, pari alla differenza
tra i costi di produzione riconosciuti all'impianto essenziale ed i ricavi
ottenuti da quest'ultima per il periodo in cui essa e stata inserita
nell'elenco degli impianti essenziali. Si prevede, in cambio, che l'impianto
in questione sia assoggettato al regime ordinario per i periodi e la capacita
di produzione dichiarati essenziali, ma altresi a limitazioni ulteriori sui
quantitativi ed i periodi non essenziali o «liberi», stabilite all'art. 65
dell'allegato A della delibera n. 111/06, come modificata dalla delibera n.
52/09.

73      Relativamente agli impianti che figurano nell'elenco di cui all'art.
63, n. 1, dell'allegato A della delibera n. 111/06, come modificata dalla
delibera n. 52/09, che non siano stati ammessi a detto regime di
reintegrazione dei costi, l'art. 64, n. 9, di tale delibera, come modificata,
prevede che l'utente del dispacciamento puo proporre alla Terna, in tempi e
con modi precedentemente concordati, la sostituzione di una o piu delle unita
di produzione con altre unita di produzione nella propria disponibilita.

74      Peraltro, i titolari di impianti essenziali hanno la facolta di
derogare alla normativa applicabile agli impianti essenziali accedendo allo
strumento contrattuale previsto all'art. 65 bis dell'allegato A della delibera
n. 111/06, come modificato dalla delibera n. 52/09, che consente loro di
concludere con la Terna una delle due tipologie contrattuali previste da tale
disposizione. I contratti in parola sono approvati dall'AEEG previamente alla
loro conclusione con detti titolari. In base alle stipulazioni di tali
contratti, l'utente del dispacciamento titolare di impianti essenziali
s'impegna a rendere disponibile alla Terna sull'MSD quantitativi definiti di
capacita di produzione, offrendoli all'acquisto ed alla vendita a prezzi
determinati in via preventiva dall'AEEG, a fronte del pagamento di un
corrispettivo da parte della Terna. Va del resto rilevato che l'Enel ha optato
per un simile meccanismo alternativo.

75      Relativamente alla durata dell'intervento previsto dalla normativa
controversa nella causa principale, essa deve essere limitata a quanto
strettamente necessario per raggiungere gli obiettivi da essa perseguiti. A
tale proposito occorre constatare che, laddove l'elenco degli impianti
essenziali costituisce l'oggetto di una procedura annuale di aggiornamento e
rivalutazione, gli impianti paiono esservi iscritti soltanto per una durata
limitata. In ogni caso, l'iscrizione di un impianto in tale elenco dovrebbe
essere mantenuta unicamente nel caso in cui detto impianto sia considerato
essenziale, ossia, purche non esistano impianti diversi che possano offrire,
in modo concorrente, le risorse necessarie alle esigenze del dispacciamento in
una zona determinata.

76      A riguardo si deve sottolineare che il DL n. 185 persegue,
segnatamente, l'obiettivo di migliorare il sistema di trasporto e che il suo
art. 3, n. 11, lett. b) prevede che l'AEEG adotti parimenti altre misure per
il miglioramento dell'efficienza del mercato dei servizi di dispacciamento,
l'incentivazione della riduzione del costo di approvvigionamento dei predetti
servizi, la contrattualizzazione a termine delle risorse e la stabilizzazione
del relativo corrispettivo per i clienti finali.

77      Si aggiunga che la Repubblica italiana ha sottolineato come il regime
degli impianti essenziali non sia destinato ad avere carattere permanente, e
che potra essere abbandonato quando gli interventi strutturali a medio e lungo
termine sulla rete, gia intrapresi nelle zone piu critiche, quali Sicilia e
Sardegna, o previsti dal legislatore nazionale, renderanno piu efficiente la
gestione dei servizi per il dispacciamento riducendo la concentrazione del
potere di mercato locale di tali impianti.

78      Occorre infine constatare, come risulta dall'art. 63, n. 2, lett. b),
dell'allegato A della delibera n. 111/06, come modificato dalla delibera n.
52/09, che il regime degli impianti essenziali ha consentito l'inclusione, non
solo degli impianti specificamente indispensabili al soddisfacimento dei
fabbisogni di uno dei servizi di dispacciamento, ma altresi alcuni impianti
che sono globalmente indispensabili per soddisfare i fabbisogni dei servizi di
dispacciamento.

79      Peraltro, come rilevato dall'avvocato generale al paragrafo 70 delle
sue conclusioni, questi ultimi impianti possono risultare essenziali sotto il
profilo economico, in quanto collocano i loro titolari in una posizione
dominante sul mercato, dalla quale possono controllare i prezzi dell'energia
elettrica, compresi quelli pagati per il servizio di dispacciamento.

80      Stanti tali circostanze, la normativa nazionale controversa nella
causa principale sembra non eccedere quanto e necessario per il raggiungimento
degli obiettivi da essa perseguiti. Spetta tuttavia al giudice del rinvio
verificare se tale sia il caso.

  _Il rispetto degli altri requisiti previsti agli artt.  3, n. 2, e 11, nn. 2
e 6, della direttiva 2003/54_

81      Come risulta dal punto 48 della presente sentenza, occorre ancora
accertare se gli obblighi di servizio pubblico relativi al dispacciamento che
gravano sulla Terna e sugli operatori che dispongono di impianti essenziali
siano obiettivi, chiaramente definiti, trasparenti, pubblicati e verificabili.

82      A riguardo si deve rilevare che la delibera n. 111/06, come modificata
dalla delibera n. 52/09, nonche l'art. 3, n. 11, del DL n. 185 ed il Codice di
trasmissione, dispacciamento, sviluppo e sicurezza della rete, precisano le
condizioni e i criteri secondo i quali la Terna qualifica come essenziale un
impianto o un raggruppamento di impianti. L'art. 63 dell'allegato A della
delibera n. 111/06, come modificato dalla delibera n. 52/09, prevede altresi
che la Terna stabilisca e poi pubblichi ogni anno un elenco che individua
detti impianti. Come risulta dal fascicolo, tali criteri sono esplicitati
nella relazione tecnica che illustra il contenuto della delibera n. 52/09 e
dettagliati nel capitolo 4 del summenzionato Codice.

83      In particolare, il n. 9 di tale art. 63 prevede che la Terna e tenuta
a trasmettere all'AEEG ed agli utenti del dispacciamento, per quanto riguarda
gli impianti essenziali di cui dispongono, in primo luogo, una relazione che
indichi le ragioni per cui gli impianti di produzione di detto raggruppamento
siano stati inclusi nell'elenco; in secondo luogo, i periodi dell'anno e le
condizioni in cui la Terna prevede che ciascuno degli impianti sara
indispensabile ai fini della gestione in sicurezza del sistema, precisando di
quali impianti si tratta; in terzo luogo, i piu significativi assetti di
funzionamento attesi ed i periodi rilevanti dell'anno solare successivo nei
quali detti assetti dovrebbero realizzarsi secondo le previsioni della Terna,
e in quarto luogo una stima del probabile utilizzo degli impianti di
produzione e dell'insieme degli altri impianti inclusi nel raggruppamento nei
periodi in cui i medesimi potrebbero risultare indispensabili per la gestione
in sicurezza del sistema elettrico, calcolata distintamente, per quanto
possibile, per i diversi assetti di funzionamento configurati.

84      Sulla base di tali dati l'utente del dispacciamento comunica alla
Terna, almeno dodici ore prima della scadenza del termine di presentazione
delle offerte sull'MGP, quali unita incluse negli impianti essenziali per
risolvere i problemi di congestione saranno funzionali all'esecuzione degli
obblighi di offerta.

85      Peraltro, gli obblighi cui sono soggetti gli utenti del dispacciamento
sono fissati agli artt. 63, n. 7, e 64, nn. 1‑10, dell'allegato A della
delibera n. 111/06, come modificata dalla delibera n. 52/09, che determinano
le condizioni alle quali le offerte possono essere presentate.

86      Il regime degli impianti essenziali non ha il carattere
discriminatorio che gli viene addebitato dall'Enel. Tale regime, difatti, si
applica senza distinzione alcuna a tutti gli operatori che, in un dato
periodo, abbiano la disponibilita di uno o piu impianti i quali, in virtu di
criteri tecnici obiettivi, possono risultare essenziali al soddisfacimento dei
fabbisogni di energia elettrica dei servizi di dispacciamento.

87      Relativamente all'esigenza per cui il dispacciamento deve essere
effettuato tenendo conto della priorita economica dell'energia elettrica, dal
fascicolo non risulta che le offerte di vendita presentate sull'MGP e sull'MI
non siano selezionate dalla Terna sulla base del criterio detto «del merito
economico», cominciando dall'offerta piu bassa e proseguendo in ordine
crescente.

88      Con riferimento, infine, all'esigenza per la quale la normativa
controversa nella causa principale debba essere verificabile, occorre rilevare
che la delibera n. 52/09 e una decisione amministrativa che, come tale, sembra
poter essere impugnata in via giurisdizionale, cosi come affermato dalla Terna
in risposta ad un quesito posto in udienza. Occorre a tal proposito
sottolineare che all'origine della controversia di cui alla causa principale
vi e un ricorso avverso tale delibera.

89      Alla luce delle suesposte considerazioni occorre rispondere alla
questione sollevata dichiarando che la direttiva 2003/54, e segnatamente gli
artt. 3, n. 2, e 11, nn. 2 e 6, della medesima, deve essere interpretata nel
senso che non osta ad una normativa nazionale, come quella in discussione
nella causa principale, che, ai fini della riduzione del prezzo dell'energia
elettrica nell'interesse del consumatore finale e della sicurezza della rete
elettrica, impone agli operatori che hanno la disponibilita di impianti o di
raggruppamenti di impianti considerati, secondo i criteri definiti
dall'autorita di regolamentazione nazionale, essenziali per il soddisfacimento
dei fabbisogni della domanda di energia elettrica dei servizi di
dispacciamento, l'obbligo di presentare offerte sui mercati nazionali
dell'energia elettrica alle condizioni previamente stabilite da tale autorita,
purche tale normativa non vada oltre quanto necessario per il raggiungimento
dell'obiettivo da essa perseguito. Spetta al giudice del rinvio verificare se,
nella controversia di cui alla causa principale, ricorra tale condizione.

  **Sulle spese**

90      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

**La direttiva del Parlamento europeo e del Consiglio 26 giugno 2003,
2003/54/CE, relativa a norme comuni per il mercato interno dell 'energia
elettrica e che abroga la direttiva 96/92/CE, e, segnatamente, gli artt. 3, n.
2, e 11, nn. 2 e 6, della medesima, deve essere interpretata nel senso che non
osta ad una normativa nazionale, come quella in discussione nella causa
principale, che, ai fini della riduzione del prezzo dell'energia elettrica
nell'interesse del consumatore finale e della sicurezza della rete elettrica,
impone agli operatori che hanno la disponibilita di impianti o di
raggruppamenti di impianti considerati, secondo i criteri definiti
dall'autorita di regolamentazione nazionale, essenziali per il soddisfacimento
dei fabbisogni della domanda di energia elettrica dei servizi di
dispacciamento, l'obbligo di presentare offerte sui mercati nazionali
dell'energia elettrica alle condizioni previamente stabilite da tale autorita,
purche tale normativa non vada oltre quanto necessario per il raggiungimento
dell'obiettivo da essa perseguito. Spetta al giudice del rinvio verificare se,
nella controversia di cui alla causa principale, ricorra tale condizione.**

Firme

* * *

* Lingua processuale: l'italiano. 


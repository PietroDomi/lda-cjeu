

**Causa C ‑402/10**

**Groupe Limagrain Holding**

**contro**

**É tablissement national des produits de l'agriculture et de la mer**

[domanda di pronuncia pregiudiziale proposta dal Conseil d'État (Francia)]

«Agricoltura -- Regolamenti (CEE) nn. 3665/87 e 565/80 -- Restituzioni
all'esportazione -- Restituzione pagata anticipatamente -- Merci collocate in
regime di deposito doganale -- Assenza di contabilita di magazzino -- Prova
dell'esportazione delle merci -- Acquisizione totale o parziale della
restituzione relativa a tale esportazione -- Obbligo di rimborsare l'importo
indebitamente percepito -- Applicazione di una maggiorazione all'importo da
rimborsare»

Massime della sentenza

1.         _Agricoltura -- Organizzazione comune dei mercati -- Restituzioni all'esportazione -- Pagamento anticipato -- Merci collocate in regime di deposito doganale -- Obbligo di tenere una contabilita di magazzino_

_(Regolamenti del Consiglio n.  565/80 e n. 2913/92; regolamenti della
Commissione n. 3665/87, come modificato dal regolamento della Commissione n.
1708/93, e n. 2454/93)_

2.         _Agricoltura -- Organizzazione comune dei mercati -- Restituzioni all'esportazione -- Pagamento anticipato -- Merci collocate in regime di deposito doganale -- Inadempimento dell'obbligo di tenere una contabilita di magazzino_

_(Regolamenti del Consiglio n.  565/80 e n. 2913/92; regolamenti della
Commissione n. 3665/87, come modificato dal regolamento della Commissione n.
1708/93, e n. 2454/93)_

1.        Le disposizioni del diritto dell'Unione relative al prefinanziamento delle restituzioni all'esportazione, e in particolare quelle del regolamento n. 3665/87, recante modalita comuni di applicazione del regime delle restituzioni all'esportazione per i prodotti agricoli, come modificato, segnatamente, dal regolamento n. 1708/93, in combinato disposto con le disposizioni del regolamento n. 565/80, relativo al pagamento anticipato delle restituzioni all'esportazione per i prodotti agricoli, devono essere interpretate nel senso che la tenuta, in conformita alla regolamentazione doganale dell'Unione, di una contabilita di magazzino per i prodotti collocati sotto controllo doganale costituisce una condizione per il pagamento anticipato della restituzione all'esportazione relativa a detti prodotti. Tuttavia, dubbi residui relativi all'esattezza di talune iscrizioni oppure relativi a discordanze nell'ambito di detta contabilita di magazzino possono essere chiariti mediante altri documenti complementari, nei limiti in cui tali documenti siano giudicati soddisfacenti dalle autorita nazionali competenti. 

(v. punto 39, dispositivo 1)

2.        Le disposizioni del diritto dell'Unione relative al prefinanziamento delle restituzioni all'esportazione, e in particolare quelle del regolamento n. 3665/87, recante modalita comuni di applicazione del regime delle restituzioni all'esportazione per i prodotti agricoli, come modificato, segnatamente, dal regolamento n. 1708/93, in combinato disposto con quelle del regolamento n. 565/80, relativo al pagamento anticipato delle restituzioni all'esportazione per i prodotti agricoli, devono essere interpretate nel senso che: 

-      in quanto e nei limiti in cui non sia stato soddisfatto l'obbligo di tenere, in conformita alla regolamentazione doganale dell'Unione, una contabilita di magazzino dei prodotti collocati sotto controllo doganale, la prova che merci analoghe per quantita e natura a quelle previste nella dichiarazione di pagamento di un anticipo sono state esportate non e sufficiente perche l'importo della restituzione all'esportazione relativa a tali merci possa essere considerato acquisito nei confronti dell'esportatore; 

-      nell'ipotesi in cui l'esportatore debba rimborsare, a causa di un inadempimento all'obbligo di tenere la contabilita di magazzino per i prodotti collocati in regime di deposito doganale, in tutto o in parte, somme percepite a titolo di anticipo su una restituzione all'esportazione, si deve applicare all'indebito da rimborsare la maggiorazione del 20% prevista dall'art. 33, n. 1, secondo comma, del regolamento n. 3665/87. 

(v. punti 47, 55, dispositivo 2)

  
  
  
  
  
  

SENTENZA DELLA CORTE (Quinta Sezione)

27 ottobre 2011 (*)

«Agricoltura - Regolamenti (CEE) nn. 3665/87 e 565/80 - Restituzioni
all'esportazione - Restituzione pagata anticipatamente - Merci collocate in
regime di deposito doganale - Assenza di contabilita di magazzino - Prova
dell'esportazione delle merci - Acquisizione totale o parziale della
restituzione relativa a tale esportazione - Obbligo di rimborsare l'importo
indebitamente percepito - Applicazione di una maggiorazione all'importo da
rimborsare»

Nel procedimento C‑402/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Conseil d'État (Francia), con decisione 26
maggio 2010, pervenuta in cancelleria il 6 agosto 2010, nella causa

**Groupe Limagrain Holding**

contro

**É tablissement national des produits de l'agriculture et de la mer,**

LA CORTE (Quinta Sezione),

composta dal sig. A. Borg Barthet, facente funzione di presidente della Quinta
Sezione, dal sig. J.‑J. Kasel e dalla sig.ra M. Berger (relatore), giudici,

avvocato generale: sig. J. Mazak

cancelliere: sig.ra R. Şereş, amministratore

vista la fase scritta del procedimento e in seguito all'udienza dell'11 maggio
2011,

considerate le osservazioni presentate:

-        per la Societe Groupe Limagrain Holding, dai sigg. A. Monod e V. Maignan-Artiga, avocats;

-        per l'Établissement national des produits de l'agriculture e de la mer, dal sig. F. Blancpain, avocat;

-        per il governo francese, dai sigg. G. de Bergues e B. Cabouat, in qualita di agenti;

-        per la Commissione europea, dai sigg. B. Burggraaf e D. Triantafyllou, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale riguarda l'interpretazione
delle disposizioni del regolamento (CEE) della Commissione 27 novembre 1987,
n. 3665, recante modalita comuni di applicazione del regime delle restituzioni
all'esportazione per i prodotti agricoli (GU L 351, pag. 1), come modificato,
segnatamente, dal regolamento (CEE) della Commissione 30 giugno 1993, n. 1708
(GU L 159, pag. 77; in prosieguo: il «regolamento n. 3665/87»), in combinato
disposto con quelle del regolamento (CEE) del Consiglio 4 marzo 1980, n. 565,
relativo al pagamento anticipato delle restituzioni all'esportazione per i
prodotti agricoli (GU L 62, pag. 5).

2        Detta domanda e stata presentata nel contesto di una controversia che
vede la societa Groupe Limagrain Holding (in prosieguo: la «Limagrain»),
succeduta alla societa Mais Cereales Technologie (in prosieguo: la «MCT»),
contrapposta all'Office national interprofessionnel des cereales (Ufficio
nazionale interprofessionale cereali; in prosieguo: l'«ONIC»), divenuto
Établissement national des produits de l'agriculture et de la mer (Istituto
nazionale dei prodotti dell'agricoltura e del mare), in merito al rimborso di
una restituzione all'esportazione percepita anticipatamente dalla MCT.

  **Contesto normativo**

  _Il regolamento n.  565/80_

3        Il regolamento n. 565/80 istituisce per taluni prodotti agricoli, tra
cui quelli rientranti nell'ambito di applicazione del regolamento (CEE) del
Consiglio 29 ottobre 1975, n. 2727, relativo all'organizzazione comune dei
mercati nel settore dei cereali (GU L 281, pag. 1), abrogato e sostituito dal
regolamento (CEE) del Consiglio 30 giugno 1992, n. 1766 (GU L 181, pag. 21),
un regime di prefinanziamento delle restituzioni alle esportazioni destinate
ai paesi terzi.

4        L'art. 4, n. 1, di detto regolamento cosi dispone:

«A richiesta dell'interessato, viene pagato un importo pari alla restituzione
all'esportazione non appena i prodotti di base sono posti sotto controllo
doganale che garantisca che i prodotti trasformati o le merci saranno
esportati entro un determinato termine».

5        Ai sensi dell'art. 6 dello stesso regolamento:

«Il beneficio dei regimi previsti dal presente regolamento e subordinato alla
costituzione di una cauzione che garantisca il rimborso di un importo pari a
quello pagato, maggiorato di un importo supplementare.

A prescindere dai casi di forza maggiore, questa cauzione viene incamerata
totalmente o parzialmente:

-        nel caso in cui il rimborso non sia stato effettuato in quanto l'esportazione non ha avuto luogo entro il termine di cui all'articolo 4, paragrafo 1 (…) 

      o 

-        se risulta che non e sorto alcun diritto alla restituzione o che il diritto alla restituzione riguardava un importo inferiore».

  _Il regolamento n.  3665/87_

6        Nel titolo 2, capo 3, ove figurano gli artt. 24‑33, il regolamento n.
3665/87 descrive le modalita di applicazione del regolamento n. 565/80 e le
formalita da compiere o le condizioni da rispettare per beneficiare del
pagamento anticipato della restituzione in caso di trasformazione o di previo
magazzinaggio ai fini dell'esportazione.

7        L'art. 25, n. 1, primo comma, di tale regolamento cosi prevede:

«Quando l'esportatore esprime il proprio intento di esportare i prodotti o le
merci dopo trasformazione o magazzinaggio e di fruire di una restituzione, in
applicazione delle disposizioni di cui agli articoli 4 o 5 del regolamento
(CEE) n. 565/80, per poter beneficiare del regime suddetto, egli deve
presentare alle autorita doganali una dichiarazione, in appresso denominata
"dichiarazione di pagamento"».

8        L'art. 26, n. 1, di detto regolamento cosi dispone:

«Alla data di accettazione della dichiarazione di pagamento, i prodotti o le
merci devono essere sottoposti a controllo doganale fino a quando lasciano il
territorio doganale della Comunita o raggiungono una destinazione prevista».

9        Ai sensi dell'art. 27, n. 5, primo comma, del regolamento n. 3665/87:

«I prodotti di base possono restare sotto controllo doganale in previsione
della loro trasformazione per un periodo di sei mesi a decorrere dalla data di
accettazione della dichiarazione di pagamento».

10      L'art. 29, nn. 1 e 2, di detto regolamento cosi dispone:

«1.      L'importo da pagare prima dell'esportazione viene pagato dallo Stato
membro nel quale e stata accettata la dichiarazione di pagamento.

2\. Il pagamento ha luogo soltanto previa domanda scritta dell'esportatore
(…)».

11      L'art. 31, n. 1, dello stesso regolamento cosi prevede:

«Una cauzione pari alla somma dell'importo calcolato conformemente
all'articolo 29, paragrafo 3, e dell'eventuale importo compensativo monetario
positivo, maggiorata del 20% di detto importo, viene costituita prima
dell'accettazione della dichiarazione di pagamento. (…)».

12      L'art. 33, n. 1, di tale regolamento recita come segue:

«Allorche sia stato provato il diritto a una restituzione per i prodotti cui
possono essere applicate le disposizioni del presente capo, l'importo di cui
trattasi e soggetto a compensazione con quello pagato in anticipo. Se
l'importo dovuto per il quantitativo esportato e superiore a quello pagato in
anticipo, la differenza viene versata all'interessato.

Se l'importo dovuto per il quantitativo esportato e inferiore a quello pagato
in anticipo, in particolare in caso di applicazione del paragrafo 2, la
competente autorita avvia senza indugio la procedura di cui all'articolo 29
del regolamento (CEE) n. 2220/85, affinche l'operatore paghi la differenza tra
questi due importi, maggiorata del 20%».

  _Il regolamento (CEE) n.  3719/88_

13      Al suo art. 43, n. 1, il regolamento (CEE) della Commissione 16
novembre 1988, n. 3719, che stabilisce le modalita comuni d'applicazione del
regime dei titoli d'importazione, di esportazione e di fissazione anticipata
relativi ai prodotti agricoli (GU L 331, pag. 1), cosi dispone:

«Se prodotti di base sono stati sottoposti al regime di cui all'articolo 4 del
regolamento (CEE) n. 565/80 (…), qualora sia stato utilizzato un titolo di
esportazione o di fissazione anticipata e l'interessato, totalmente o in
parte:

-        ritiri dal controllo doganale detti prodotti di base, in quanto tali o sotto forma di prodotti trasformati, ovvero detti prodotti o merci, oppure 

-        non rispetti i termini complessivi previsti dall'articolo 27, paragrafo 5 e dall'articolo 28, paragrafo 5 del regolamento (CEE) n. 3665/87 o da altre disposizioni regolamentari, 

l'obbligo di esportare non e stato rispettato per il quantitativo in causa».

  _Il regolamento (CEE) n.  2913/92_

14      In forza dell'art. 105, primo comma, del regolamento (CEE) del
Consiglio 12 ottobre 1992, n. 2913, che istituisce un codice doganale
comunitario (GU L 302, pag. 1; in prosieguo: il «codice doganale
comunitario»):

«La persona indicata dall'autorita doganale deve tenere, nella forma approvata
da detta autorita, una contabilita di magazzino di tutte le merci vincolate al
regime del deposito doganale. Una contabilita di magazzino non e necessaria
quando un deposito pubblico e gestito dall'autorita doganale».

  _Il regolamento (CEE) n.  2454/93_

15      Nella sua versione in vigore all'epoca dei fatti di cui alla causa
principale, l'art. 504, n. 1, del regolamento (CEE) della Commissione 2 luglio
1993, n. 2454, che fissa talune disposizioni d'applicazione del regolamento
(CEE) n. 2913/92 del Consiglio che istituisce il codice doganale comunitario
(GU L 253, pag. 1; in prosieguo: il «regolamento applicativo del codice
doganale comunitario») cosi disponeva:

«Fatti salvi i paragrafi 2 e 3, i depositi doganali in cui sono immagazzinate
le merci vincolate al regime di deposito doganale sono identificati da una
delle seguenti denominazioni:

(...)

-        deposito doganale di tipo C: deposito privato, conformemente all'articolo 99, secondo comma, secondo trattino, del codice, ove il depositario si identifichi con il depositante senza essere, necessariamente, proprietario delle merci; 

(...)».

16      L'art. 517, n. 1, di detto regolamento cosi prevedeva:

«Nei depositi doganali di tipo A, C, D ed E l'autorita doganale impone al
depositante di tenere la contabilita di magazzino di cui all'articolo 105 del
codice [doganale comunitario].

Questa contabilita di magazzino deve essere tenuta a disposizione dell'ufficio
di controllo per permettergli di effettuare le verifiche che esso reputi
necessarie».

17      L'art. 520 dello stesso regolamento esponeva quanto segue:

«1.      Nella contabilita di magazzino di cui all'articolo 105 del codice
[doganale comunitario] devono figurare tutti gli elementi necessari per la
corretta applicazione del regime e per il suo controllo.

Debbono esservi annotati, in particolare:

a)      le indicazioni figuranti nelle caselle nn. 1, 31, 37 e 38 della
dichiarazione di vincolo al regime;

b)      il riferimento alle dichiarazioni con le quali le merci hanno ricevuto
una destinazione doganale appurante il regime di deposito doganale;

c)      la data, il riferimento agli altri documenti doganali e a tutti gli
altri documenti relativi al vincolo e all'appuramento;

d)      le indicazioni necessarie per poter seguire le merci, in particolare
il luogo in cui sono depositate, comprese le indicazioni relative ad un
eventuale trasferimento delle merci da un deposito doganale ad un altro senza
porre fine al regime;

e)      le indicazioni relative al comune immagazzinamento di merci di cui
all'articolo 524;

f)      tutti gli altri elementi eventualmente necessari per identificare le
merci;

g)      le indicazioni relative alle manipolazioni usuali cui sono sottoposte
le merci;

h)      le indicazioni relative alle temporanee rimozioni delle merci dai
locali del deposito doganale.

(...)

3.      La contabilita di magazzino deve evidenziare, in qualsiasi momento, le quantita di merci ancora vincolate al regime di deposito doganale. Nei termini stabiliti dall'autorita doganale il depositante deve presentare all'ufficio di controllo l'inventario di tali merci. 

(...)».

  **Causa principale e questioni pregiudiziali**

18      La MCT era specializzata nella conservazione dei cereali e
segnatamente dei chicchi di mais e nella trasformazione di tale mais in semola
per poter procedere alla sua esportazione.

19      Il 30 settembre 1994 detta societa ha sottoscritto, in applicazione
dell'art. 4, n. 1, del regolamento n. 565/80, una dichiarazione che attestava
il vincolo a deposito doganale di uno stock di mais in attesa di esportarlo
sotto forma di semola.

20      Il deposito in cui il prodotto era stato collocato era un deposito
privato di tipo C ai sensi dell'art. 504 del regolamento di applicazione del
codice doganale comunitario.

21      Tale dichiarazione ha dato luogo al pagamento da parte dell'ONIC di un
anticipo sulla restituzione per l'importo di FRF 2 523 414,07.

22      Nel corso del 1996, i servizi delle dogane hanno effettuato un
controllo documentale che ha rivelato l'assenza della contabilita di magazzino
delle merci collocate nel regime di deposito doganale per il periodo di
collocamento in tale regime, come previsto dall'articolo 105 del codice
doganale comunitario.

23      Con lettera del 17 novembre 1998, l'ONIC ha chiesto alla MCT il
rimborso di una somma di FRF 3 028 096,88, corrispondente all'importo della
restituzione anticipatamente percepita da detta societa, maggiorata di una
penale del 20% in applicazione dell'art. 33 del regolamento n. 3665/87.

24      La MCT ha chiesto l'annullamento del titolo di recupero emesso
dall'ONIC.

25      Con sentenza 7 ottobre 2004, il tribunal administratif de
Clermont‑Ferrand ha respinto tale domanda. Con sentenza 21 giugno 2007, la
cour d'appel de Lyon ha confermato detta sentenza.

26      La Limagrain, succeduta alla MCT, ha proposto ricorso dinanzi al
Conseil d'État.

27      In tale contesto, il Conseil d'État, nel dubbio in merito
all'interpretazione degli artt. 4, n. 1, del regolamento n. 565/80 e 105 del
codice doganale comunitario, ha deciso di sospendere il procedimento e di
sottoporre alla Corte le seguenti questioni pregiudiziali:

«1)      Se la mancata tenuta di una contabilita di magazzino dei prodotti o
delle merci soggette al regime del deposito doganale, in violazione degli
obblighi incombenti al depositario in virtu della normativa doganale
comunitaria, sia sufficiente a privare l'esportatore che ha collocato i suoi
prodotti o le sue merci in tale deposito del beneficio del prefinanziamento
previsto dal combinato disposto dei regolamenti [nn. 3665/87 e 565/80].

2)      In caso di soluzione affermativa alla prima questione, quali
conseguenze debbano trarsi riguardo alle somme percepite dal beneficiario.

In particolare:

a)      qualora sia dimostrato che le merci sono state effettivamente
esportate, se l'importo delle restituzioni relative a tali esportazioni possa
essere considerato acquisito, interamente o parzialmente, dall'esportatore; in
tale ultimo caso, se occorra prendere in considerazione il tasso delle
restituzioni come prefissato in applicazione della normativa sul versamento
dell'anticipo delle restituzioni all'esportazione ovvero se si debba tener
conto del tasso applicabile alla data dell'esportazione effettiva, nel limite
o meno del tasso prefissato;

b)      in caso di obbligo di rimborso di tutte o di parte delle somme
percepite, se, in applicazione dell'art. 33 del regolamento (…) n. 3665/87
(…), occorra maggiorare l'importo da rimborsare della penale prevista da tali
disposizioni - benche l'obbligo della tenuta della contabilita di magazzino
incomba al depositario - nel caso in cui, come nella fattispecie, il deposito
doganale sia un deposito privato di tipo C gestito dallo stesso esportatore di
prodotti agricoli».

  **Sulle questioni pregiudiziali**

  _Sulla prima questione_

28      Con la sua prima questione, il giudice del rinvio chiede
sostanzialmente se le disposizioni del diritto dell'Unione relative al
prefinanziamento delle restituzioni all'esportazione debbano essere
interpretate nel senso che la mancata tenuta, in violazione della disciplina
doganale dell'Unione, di una contabilita di magazzino per i prodotti collocati
sotto controllo doganale sia sufficiente a privare l'esportatore del beneficio
del pagamento anticipato di una restituzione all'esportazione relativa a tali
prodotti.

29      Per risolvere tale questione occorre ricordare le caratteristiche,
pertinenti alla fattispecie della causa principale, del sistema dei pagamenti
anticipati di restituzione all'esportazione.

30      L'art. 4, n. 1, del regolamento n. 565/80 prevede che un importo pari
alla restituzione viene pagato all'esportatore da quando i prodotti di base
vengono collocati sotto il controllo doganale, atto a garantire che i prodotti
trasformati verranno esportati in un lasso di tempo determinato. In
applicazione dell'art. 25 del regolamento n. 3665/87, il beneficio di tale
regime di prefinanziamento delle restituzioni all'esportazione e subordinato
alla presentazione alle autorita doganali e all'accettazione da parte loro di
una dichiarazione di pagamento. In conformita agli artt. 26 e 27 di detto
regolamento, i prodotti di base devono essere collocati sotto controllo
doganale a partire dalla data dell'accettazione della domanda di pagamento e
fino alla loro esportazione che deve aver luogo, in linea di principio, nel
termine di sei mesi.

31      Risulta dal combinato disposto di tali disposizioni che il buon
funzionamento del regime di prefinanziamento delle restituzioni
all'esportazione e basato sul meccanismo di vigilanza costituito dal regime di
controllo doganale. L'applicazione di tale regime deve consentire alle
autorita nazionali competenti di verificare e di assicurarsi in ogni momento,
secondo procedure uniformi in tutti gli Stati membri, che ricorrano le
condizioni materiali necessarie per la concessione della restituzione
richiesta, come definite dalle disposizioni applicabili del diritto
dell'Unione (v., in tal senso, sentenza 18 ottobre 1988, causa 121/87,
Bayernwald Fruchteverwertung, Racc. pag. 6273, punto 18).

32      Il rispetto degli obblighi collegati al regime di controllo doganale
costituisce quindi una condizione per beneficiare del pagamento anticipato di
una restituzione all'esportazione in applicazione delle disposizioni del
regolamento n. 565/80.

33      Tra gli obblighi essenziali collegati a tale regime figura, in
conformita all'art. 105 del codice doganale comunitario, l'obbligo di tenere
una contabilita di magazzino delle merci collocate sotto il regime di deposito
doganale, a meno che non si tratti di un deposito pubblico gestito dalle
autorita doganali. Quest'ultima eccezione non e pertinente nella fattispecie
principale, poiche i prodotti di base sono stati collocati in un deposito
privato di tipo C.

34      In forza dell'art. 520, n. 1, primo comma, del regolamento
d'applicazione del codice doganale comunitario, la contabilita doganale deve
contenere tutti gli elementi necessari all'applicazione corretta del regime di
controllo doganale.

35      Nella sua versione applicabile all'epoca dei fatti della causa
principale, il secondo comma del n. 1 di detto art. 520 elencava una lista di
elementi che dovevano essere oggetto, in particolare, di iscrizione nella
contabilita di magazzino. L'uso dell'espressione «in particolare» a proposito
di detti elementi indica che il legislatore considerava tale elencazione come
costituente il minimo indispensabile.

36      Inoltre, il n. 3 dello stesso art. 520 precisa che «la contabilita di
magazzino deve evidenziare, in qualsiasi momento, le quantita di merci ancora
vincolate al regime di deposito doganale».

37      Ne consegue che, qualora manchi questo minimo di elementi
indispensabili richiesti dagli artt. 520 e segg. del regolamento
d'applicazione del codice doganale comunitario, l'obbligo di tenuta della
contabilita di magazzino non puo ritenersi adempiuto (v., in questo senso,
sentenza Bayernwald Fruchteverwertung, cit., punto 19). Ne deriva un
inadempimento a un obbligo essenziale del regime di controllo doganale.
Pertanto, non e soddisfatta una delle condizioni che consentono di beneficiare
del pagamento anticipato della restituzione all'esportazione in applicazione
delle disposizioni del regolamento n. 565/80.

38      Occorre, tuttavia, tenere conto dell'obiettivo della contabilita di
magazzino che consiste nel permettere di verificare la natura e i quantitativi
precisi di merci per i quali e dovuta la restituzione. Pertanto, qualora
sorgessero dubbi quanto all'esattezza di talune scritture contenute nella
contabilita di magazzino, non si puo escludere il ricorso ad altri documenti
complementari perche il dubbio sussistente sia dissipato (v., in tal senso,
sentenza Bayernwald Fruchteverwertung, cit., punto 19). In tal senso, dubbi
residui in merito all'esattezza di talune scritture oppure relativi a
discordanze o omissioni minori nell'ambito di detta contabilita di magazzino
possono essere chiariti mediante altri documenti complementari (v., in tal
senso, sentenza Bayernwald Fruchteverwertung, cit., punto 20).

39      Occorre pertanto risolvere la prima questione proposta dichiarando che
le disposizioni del diritto dell'Unione relative al prefinanziamento delle
restituzioni all'esportazione devono essere interpretate nel senso che la
tenuta, in conformita alla regolamentazione doganale dell'Unione, di una
contabilita di magazzino per i prodotti collocati sotto controllo doganale
costituisce una condizione per il pagamento anticipato della restituzione
all'esportazione relativa a detti prodotti. Tuttavia, dubbi residui relativi
all'esattezza di talune scritture oppure relativi a discordanze nell'ambito di
detta contabilita di magazzino possono essere chiariti mediante altri
documenti complementari, nei limiti in cui tali documenti siano giudicati
soddisfacenti dalle autorita nazionali competenti.

  _Sulla seconda questione_

40      Con la sua seconda questione, il giudice del rinvio, menzionando una
situazione in cui non si e ottemperato all'obbligo di tenere, in conformita
alla regolamentazione doganale dell'Unione, la contabilita di magazzino dei
prodotti collocati sotto controllo doganale, chiede quali conseguenze debbano
essere tratte da tale inadempimento considerate le somme che l'esportatore ha
percepito a titolo di anticipo su una restituzione all'esportazione.

41      Tale questione consta di due parti.

42      In primo luogo, il giudice del rinvio chiede sostanzialmente se,
nell'ipotesi in cui sia accertato che le merci contemplate nella dichiarazione
di pagamento di un anticipo sono state realmente esportate, l'importo delle
restituzioni all'esportazione relativo a tali merci possa nondimeno essere
considerato acquisito nei confronti dell'esportatore e, in quest'ultimo caso,
in base a quale tasso debba essere calcolato l'importo di detta restituzione.

43      Occorre sottolineare, preliminarmente, che, come risulta dai punti
30‑32 della presente sentenza, il beneficio del diritto al pagamento
anticipato di una restituzione e subordinato, in particolare, alla prova che i
prodotti per i quali e stata presentata una dichiarazione di pagamento siano
stati collocati e siano rimasti sotto controllo doganale fino alla loro
esportazione. La prova del rispetto degli obblighi collegati al regime di
controllo doganale incombe all'esportatore e deve essere fornita in conformita
alle disposizioni della regolamentazione doganale dell'Unione, come
interpretata ai punti 37‑39 della presente sentenza.

44      La sottoposizione di detti prodotti al regime di controllo doganale ha
lo scopo di garantire l'identita dei prodotti previsti dalla dichiarazione di
pagamento e dei prodotti effettivamente esportati. In assenza di regolare
esecuzione della collocazione nel regime doganale del deposito, la prova che
le merci previste dalla dichiarazione di pagamento di un anticipo siano state
realmente esportate non puo essere fornita in modo soddisfacente. Tutt'al piu
puo essere accertata l'esportazione di merci analoghe per quantita e natura.

45      Il difetto di regolare esecuzione della collocazione nel regime
doganale del deposito e sanzionato, in particolare, facendo applicazione
dell'art. 43 del regolamento n. 3719/88 (v. sentenza 21 marzo 2000, causa
C‑217/98, LFZ Nordfleisch, Racc. pag. I‑1619, punto 42). Secondo il n. 1 di
detto art. 43, qualora taluni prodotti siano stati collocati nel regime
previsto all'art. 4 del regolamento n. 565/80 e l'esportatore, in tutto o in
parte, li ritiri dal controllo doganale, si deve ritenere che l'obbligo di
esportazione non sia stato rispettato per la quantita interessata, il che
implica la perdita, per la stessa quantita, di qualsiasi diritto a
restituzione.

46      Si deve assimilare al ritiro dal controllo doganale l'ipotesi cui il
giudice del rinvio si riferisce, cioe quella in cui non sia stato soddisfatto
l'obbligo di tenere, in conformita alla regolamentazione doganale dell'Unione,
una contabilita di magazzino dei prodotti collocati sotto tale controllo.
Queste due circostanze hanno infatti la conseguenza di privare le autorita
doganali della possibilita di controllare il circuito intrapreso dai prodotti
interessati e, conseguentemente, di assicurarsi del rispetto delle condizioni
collegate al sistema di pagamento anticipato delle restituzioni
all'esportazione.

47      Occorre, pertanto, risolvere la prima parte della seconda questione
dichiarando che, in quanto e nei limiti in cui non sia stato soddisfatto
l'obbligo di tenere, in conformita alla regolamentazione doganale dell'Unione,
una contabilita di magazzino dei prodotti collocati sotto controllo doganale
in applicazione dell'art. 4 del regolamento n. 565/80, la prova che merci
analoghe per quantita e natura a quelle previste nella dichiarazione di
pagamento di un anticipo sono state esportate non e sufficiente perche
l'importo della restituzione all'esportazione relativa a tali merci possa
essere considerato acquisito nei confronti dell'esportatore.

48      In secondo luogo, il giudice del rinvio chiede sostanzialmente se,
nell'ipotesi in cui l'esportatore debba rimborsare, a causa di un
inadempimento dell'obbligo di tenere la contabilita di magazzino per i
prodotti collocati in regime di deposito doganale, in tutto o in parte, somme
percepite a titolo di anticipo su una restituzione all'esportazione, si debba
applicare all'importo da rimborsare la maggiorazione del 20% prevista
dall'art. 33, n. 1, secondo comma, del regolamento n. 3665/87.

49      Occorre ricordare preliminarmente che, in conformita a detto art. 33,
n. 1, secondo comma, del regolamento n. 3665/87, qualora risulti che l'importo
dovuto a titolo di restituzione all'esportazione e inferiore a quello che e
stato pagato anticipatamente, l'autorita nazionale competente deve
intraprendere senza ritardo la procedura finalizzata al pagamento da parte
dell'operatore della differenza tra questi due importi aumentata del 20%.

50      Certo, detta disposizione non individua esplicitamente la persona
debitrice, eventualmente, della maggiorazione del 20%. Tuttavia, come ha
osservato la Commissione europea, soltanto l'esportatore e in rapporto con le
autorita competenti. È lui che, in un primo momento, deve presentare, in
applicazione dell'art. 25 del regolamento n. 3665/87, una dichiarazione di
pagamento e che, prima dell'accettazione della domanda da parte delle autorita
competenti, deve, conformemente all'art. 31 di detto regolamento, costituire
una cauzione pari all'importo della restituzione come calcolato in tale data,
cui viene aggiunta una maggiorazione del 20%. È sempre l'esportatore che, in
un secondo momento, deve presentare in forza dell'art. 29 dello stesso
regolamento una domanda scritta che, essa sola, autorizza le autorita
competenti a versargli anticipatamente la restituzione all'esportazione. Detta
formalita supplementare conferisce segnatamente all'esportatore la
possibilita, in caso di cambio di destinazione delle merci, di rinunciare
totalmente a tale pagamento recuperando in quest'ultimo caso l'integralita
della cauzione che egli ha costituito (v. sentenza LFZ Nordfleisch, cit.,
punti 36 e 40).

51      Dal quarantesimo 'considerando' del regolamento n. 3665/87 risulta
inoltre che la maggiorazione del 20% e stata prevista al fine di evitare un
vantaggio indebito per l'esportatore interessato. Come la Corte ha dichiarato,
nei casi in cui si fa applicazione di un regime di prefinanziamento, gli
operatori economici beneficerebbero indebitamente di un credito a titolo
gratuito qualora successivamente risultasse che la restituzione non doveva
essere accordata (sentenza 5 febbraio 1987, causa 288/85, Plange
Kraftfutterwerke, Racc. pag. 611, punto 14).

52      Ne deriva che e l'esportatore a doversi assumere la responsabilita
delle conseguenze del mancato rispetto degli obblighi che il regime di
prefinanziamento delle restituzioni all'esportazione comporta.

53      Indipendentemente dalla responsabilita della persona designata dalle
autorita competenti a tenere la contabilita di magazzino dei prodotti
collocati in deposito doganale, l'esportatore deve quindi assumersi la
responsabilita delle conseguenze dell'inadempimento a siffatto obbligo. A tale
proposito, occorre osservare che l'esportatore sceglie liberamente le proprie
controparti contrattuali e spetta a lui prendere le precauzioni adeguate,
inserendo nei relativi contratti clausole in tal senso o stipulando una
polizza assicurativa ad hoc (sentenza 11 luglio 2002, causa C‑210/00, Kaserei
Champignon Hofmeister, Racc. pag. I‑6453, punto 80).

54      Per giunta e comunque, nella causa principale, in cui le merci sono
state depositate in un deposito privato di tipo C, l'obbligo di tenere una
contabilita di magazzino incombeva, in conformita all'art. 517, n. 1, del
regolamento d'applicazione del codice doganale comunitario, al depositante, il
quale, in forza dell'art. 504, n. 1, di detto regolamento si identificava con
il depositario e quindi con l'esportatore.

55      Occorre quindi risolvere la seconda parte della seconda questione
proposta dichiarando che, nell'ipotesi in cui l'esportatore debba rimborsare,
a causa di un inadempimento all'obbligo di tenere la contabilita di magazzino
per i prodotti collocati in regime di deposito doganale, in tutto o in parte,
somme percepite a titolo di anticipo su una restituzione all'esportazione, si
deve applicare all'indebito da rimborsare la maggiorazione del 20% prevista
dall'art. 33, n. 1, secondo comma, del regolamento n. 3665/87.

  **Sulle spese**

56      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quinta Sezione) dichiara:

1)       **Le disposizioni del diritto dell 'Unione relative al
prefinanziamento delle restituzioni all'esportazione devono essere
interpretate nel senso che la tenuta, in conformita alla regolamentazione
doganale dell'Unione, di una contabilita di magazzino per i prodotti collocati
sotto controllo doganale costituisce una condizione per il pagamento
anticipato della restituzione all'esportazione relativa a detti prodotti.
Tuttavia, dubbi residui relativi all'esattezza di talune iscrizioni oppure
relativi a discordanze nell'ambito di detta contabilita di magazzino possono
essere chiariti mediante altri documenti complementari, nei limiti in cui tali
documenti siano giudicati soddisfacenti dalle autorita nazionali competenti.**

2)       **Le disposizioni del diritto dell 'Unione relative al
prefinanziamento delle restituzioni all'esportazione devono essere
interpretate nel senso che:**

-         **in quanto e nei limiti in cui non sia stato soddisfatto l 'obbligo di tenere, in conformita alla regolamentazione doganale dell'Unione, una contabilita di magazzino dei prodotti collocati sotto controllo doganale, la prova che merci analoghe per quantita e natura a quelle previste nella dichiarazione di pagamento di un anticipo sono state esportate non e sufficiente perche l'importo della restituzione all'esportazione relativa a tali merci possa essere considerato acquisito nei confronti dell'esportatore;**

-         **nell 'ipotesi in cui l'esportatore debba rimborsare, a causa di un inadempimento all'obbligo di tenere la contabilita di magazzino per i prodotti collocati in regime di deposito doganale, in tutto o in parte, somme percepite a titolo di anticipo su una restituzione all'esportazione, si deve applicare all'indebito da rimborsare la maggiorazione del 20% prevista dall'art. 33, n. 1, secondo comma, del regolamento (CEE) della Commissione 27 novembre 1987, n. 3665, recante modalita comuni di applicazione del regime delle restituzioni all'esportazione per i prodotti agricoli, come modificato, segnatamente, dal regolamento (CEE) della Commissione 30 giugno 1993, n. 1708.**

Firme

* * *

* Lingua processuale: il francese. 




SENTENZA DELLA CORTE (Seconda Sezione)

10 novembre 2011 (*)

«Appalti pubblici - Direttiva 2004/17/CE - Art. 1, n. 3, lett. b) - Direttiva
92/13/CEE - Art. 2 quinquies, n. 1, lett. b) - Nozione di "concessione di
servizi" - Prestazione di servizi di trasporto pubblico mediante autobus -
Diritto di gestire il servizio e versamento al prestatore di un importo a
titolo di compensazione delle perdite - Rischio connesso alla gestione
limitato in base alla normativa nazionale e al contratto - Procedure di
ricorso in materia di aggiudicazione di appalti - Applicabilita diretta
dell'art. 2 quinquies, n. 1, lett. b), della direttiva 92/13/CEE ai contratti
conclusi prima della scadenza del termine di recepimento della direttiva
2007/66/CE»

Nel procedimento C‑348/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Augstākās tiesas Senāts (Lettonia), con
decisione 2 luglio 2010, pervenuta in cancelleria il 9 luglio 2010, nella
causa

**Norma-A SIA,**

**Dekom SIA**

contro

**Latgales pl ānošanas reģions, **succeduto alla Ludzas novada dome,

LA CORTE (Seconda Sezione),

composta dal sig. J.N. Cunha Rodrigues (relatore), presidente di sezione, dai
sigg. U. Lohmus, A. Rosas, A. Ó Caoimh e A. Arabadjiev, giudici,

avvocato generale: sig. P. Cruz Villalon

cancelliere: sig.ra C. Stromholm, amministratore

vista la fase scritta del procedimento e in seguito all'udienza del 18 maggio
2011,

considerate le osservazioni presentate:

-        per la Norma-A SIA, dalla sig.ra L. Krastiņa e dall'avv. I. Azanda, advokāte;

-        per il Latgales plānošanas reģions, succeduto alla Ludzas novada dome, dalla sig.ra J. Pļuta;

-        per il governo lettone, dalle sigg.re M. Borkoveca e K. Krasovska, in qualita di agenti;

-        per il governo austriaco, dal sig. M. Fruhmann, in qualita di agente;

-        per la Commissione europea, dai sigg. C. Zadra e A. Sauka, in qualita di agenti,

sentite le conclusioni dell'avvocato generale, presentate all'udienza del 7
luglio 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 1, n. 3, lett. b), della direttiva del Parlamento europeo e del
Consiglio 31 marzo 2004, 2004/17/CE, che coordina le procedure di appalto
degli enti erogatori di acqua e di energia, degli enti che forniscono servizi
di trasporto e servizi postali (GU L 134, pag. 1), e dell'art. 2 quinquies, n.
1, lett. b), della direttiva del Consiglio 25 febbraio 1992, 92/13/CEE, che
coordina le disposizioni legislative, regolamentari e amministrative relative
all'applicazione delle norme comunitarie in materia di procedure di appalto
degli enti erogatori di acqua e di energia e degli enti che forniscono servizi
di trasporto nonche degli enti che operano nel settore delle telecomunicazioni
(GU L 76, pag. 14), quale modificata dalla direttiva del Parlamento europeo e
del Consiglio 11 dicembre 2007, 2007/66/CE (GU L 335, pag. 31; in prosieguo:
la «direttiva 92/13»).

2        Tale domanda e stata presentata nell'ambito di una controversia tra,
da un lato, la Norma-A SIA e la Dekom SIA, e, dall'altro, il Latgales
plānošanas reģions, succeduto alla Ludzas novada dome [Consiglio regionale di
Ludza (Lettonia)], relativa al rilascio alla Ludzas autotransporta uzņēmums
SIA della «concessione» di servizi di trasporto pubblico mediante autobus da
prestare nell'ambito della citta e del distretto di Ludza.

  **Contesto normativo**

  _La normativa dell 'Unione_

3        L'art. 1, nn. 2, lett. a) e d), e 3, lett. b), della direttiva
2004/17 prevede quanto segue:

«2.      a)     Gli "appalti di forniture, di lavori e di servizi" sono
contratti a titolo oneroso, conclusi per iscritto fra uno o piu enti
aggiudicatori di cui all'articolo 2, paragrafo 2, e uno o piu imprenditori,
fornitori o prestatori di servizi;

(...)

d)      Gli "appalti di servizi" sono appalti diversi dagli appalti di lavori
o di forniture aventi per oggetto la prestazione dei servizi di cui
all'allegato XVII.

(...)

3.      (...)

b)      La "concessione di servizi" e un contratto che presenta le stesse
caratteristiche di un appalto di servizi, ad eccezione del fatto che il
corrispettivo della fornitura di servizi consiste unicamente nel diritto di
gestire i servizi o in tale diritto accompagnato da un prezzo».

4        L'art. 2 della suddetta direttiva enuncia quanto segue:

«1.      Ai fini della presente direttiva, s'intende per:

a)      "amministrazioni aggiudicatrici": lo Stato, gli enti pubblici
territoriali, gli organismi di diritto pubblico, le associazioni costituite da
uno o piu di tali enti pubblici territoriali o da uno o piu di tali organismi
di diritto pubblico.

(...)

2.      La presente direttiva si applica agli enti aggiudicatori:

a)      che sono amministrazioni aggiudicatrici o imprese pubbliche che
svolgono una delle attivita di cui agli articoli da 3 a 7;

(...)».

5        L'art. 5 della direttiva 2004/17 cosi dispone:

«1.      La presente direttiva si applica alle attivita relative alla messa a
disposizione o alla gestione di reti destinate a fornire un servizio al
pubblico nel campo del trasporto ferroviario, tranviario, filoviario, mediante
autobus, sistemi automatici o cavo.

(...)

2.      La presente direttiva non si applica agli enti che forniscono un servizio di autotrasporto mediante autobus al pubblico i quali erano esclusi dal campo di applicazione della direttiva 93/38/CEE in virtu dell'articolo 2, paragrafo 4, della stessa». 

6        L'art. 1, nn. 2, lett. a), e 4 della direttiva del Parlamento europeo
e del Consiglio 31 marzo 2004, 2004/18/CE, relativa al coordinamento delle
procedure di aggiudicazione degli appalti pubblici di lavori, di forniture e
di servizi (GU L 134, pag. 114), enuncia:

«2.      a) Gli "appalti pubblici" sono contratti a titolo oneroso stipulati
per iscritto tra uno o piu operatori economici e una o piu amministrazioni
aggiudicatrici aventi per oggetto l'esecuzione di lavori, la fornitura di
prodotti o la prestazione di servizi ai sensi della presente direttiva.

(…)

4\. La "concessione di servizi" e un contratto che presenta le stesse
caratteristiche di un appalto pubblico di servizi, ad eccezione del fatto che
il corrispettivo della fornitura di servizi consiste unicamente nel diritto di
gestire i servizi o in tale diritto accompagnato da un prezzo».

7        Conformemente all'art. 1, n. 1, della direttiva 92/13:

«La presente direttiva si applica agli appalti di cui alla direttiva
2004/17(...), a meno che tali appalti siano esclusi a norma dell'articolo 5,
paragrafo 2, degli articoli da 18 a 26, degli articoli 29 e 30 o dell'articolo
62 di tale direttiva.

(...)».

8        L'art. 2 quinquies, n. 1, della direttiva 92/13 enuncia quanto segue:

«1.      Gli Stati membri assicurano che un contratto sia considerato privo di
effetti da un organo di ricorso indipendente dall'ente aggiudicatore o che la
sua privazione di effetti sia conseguenza di una decisione di detto organo di
ricorso nei casi seguenti:

(...)

b)      in caso di violazione dell'articolo 1, paragrafo 5, dell'articolo 2,
paragrafo 3, o dell'articolo 2 bis, paragrafo 2, della presente direttiva,
qualora tale violazione abbia privato l'offerente che presenta ricorso della
possibilita di avvalersi di mezzi di ricorso prima della stipula del contratto
quando tale violazione si aggiunge ad una violazione della direttiva
2004/17(...), se quest'ultima violazione ha influito sulle opportunita
dell'offerente che presenta ricorso di ottenere l'appalto;

(...)».

9        Ai sensi dell'art. 2 septies, n. 1, lett. b), della direttiva 92/13:

«1\. Gli Stati membri possono stabilire che la proposizione di un ricorso a
norma dell'articolo 2 quinquies, paragrafo 1, debba avvenire:

(...)

b)      in ogni caso prima dello scadere di un periodo di almeno sei mesi a
decorrere dal giorno successivo alla data di stipula del contratto».

10      L'art. 3, n. 1, della direttiva 2007/66, che ha inserito le
disposizioni menzionate ai punti 7‑9 della presente sentenza nella direttiva
92/13, stabilisce quanto segue:

«Gli Stati membri mettono in vigore le disposizioni legislative, regolamentari
e amministrative necessarie per conformarsi alla presente direttiva entro il
20 dicembre 2009. (…)».

  _La normativa nazionale_

11      Ai sensi dell'art. 1, n. 7, della legge relativa alla collaborazione
tra il settore pubblico e il settore privato (Publiskās un privātās
partnerības likums, _Latvijas V ēstnesis, _2009, n. 107, pag. 4093), entrata
in vigore il 1° ottobre 2009, il contratto di concessione di servizi e un
contratto in forza del quale, su richiesta di un socio pubblico, il socio
privato presta i servizi elencati nell'allegato 2 della legge sugli appalti
pubblici (Publisko iepirkumu likums) e ottiene a titolo di corrispettivo, o
quale elemento essenziale del corrispettivo, il diritto di gestire detti
servizi, ma allo stesso tempo sopporta i rischi inerenti a tale gestione o una
parte sostanziale degli stessi.

12      In forza del n. 8 della medesima disposizione, il diritto di gestire
un'opera o un servizio comporta il diritto di riscuotere un prezzo dagli
utenti dell'opera o del servizio ovvero di percepire un corrispettivo dal
socio pubblico, il cui importo dipende dalla domanda degli utenti, o, anche,
sia il diritto di riscuotere un prezzo dagli utenti sia quello di percepire un
corrispettivo dal socio pubblico.

13      Ai sensi del citato art. 1, n. 9, sussistono rischi inerenti alla
gestione di un'opera o di servizi (rischi economici) quando gli introiti del
socio privato dipendono dalla domanda di utilizzazione dell'opera o dalla
domanda di servizi da parte degli utenti (rischio connesso alla domanda), e/o
dalla circostanza che il servizio offerto agli utenti sia conforme alle
clausole del contratto di concessione (rischio connesso alla disponibilita),
oppure quando gli introiti dipendono sia dal rischio connesso alla domanda sia
dal rischio connesso alla disponibilita.

14      L'art. 6, n. 3, della legge sui servizi di trasporto pubblico
(sabiedriskā transporta pakalpojumu likums, _Latvijas V ēstnesis, _2007, n.
106, pag. 3682) stabilisce in particolare che i servizi di trasporto pubblico
siano organizzati in funzione della domanda di questi ultimi, prendendo in
considerazione l'intensita e la regolarita necessarie dei trasporti
nell'ambito di reti, la portata e la qualita dei servizi, la redditivita
economica dei trasporti e stabilendo le modalita di organizzazione dei
trasporti di viaggiatori.

15      L'art. 10, n. 1, di tale legge enuncia che le perdite subite dal
prestatore e le sue spese connesse alla fornitura di tali servizi sono
compensate secondo le modalita previste dagli artt. 11 e 12 di detta legge.

16      A tenore dell'art. 11, n. 1, della stessa legge:

«(...) il vettore riceve una compensazione per le perdite connesse alla
prestazione di servizi di trasporto pubblico:

1)      per il loro importo totale, a carico dei fondi del bilancio dello
Stato destinati a tale scopo, per le tratte interurbane di una rete di
trasporto regionale;

11)      a carico dei fondi del bilancio dello Stato destinati a tale scopo,
se le tratte rientrano in una rete di trasporto regionale di interesse locale;

12)      a carico dei bilanci locali, se le tratte rientrano in una rete di
trasporto regionale di interesse locale, per la parte relativa alla gestione
dei servizi di trasporto pubblico che superi il limite dei fondi previsti nel
bilancio dello Stato per garantire tali servizi;

(...)».

17      Conformemente all'art. 12 della legge sui servizi di trasporto
pubblico:

«1)      Qualora lo Stato fissi requisiti minimi di qualita per i servizi di
trasporto pubblico, che un vettore con fini di lucro non sarebbe tenuto a
soddisfare e il cui rispetto implica costi aggiuntivi, il vettore ha diritto a
ricevere dallo Stato una compensazione a copertura di tutti i suddetti costi.

2)      Ricevono una compensazione ai sensi del n. 1 i vettori che prestino
servizi di trasporto pubblico nell'ambito dell'organizzazione dei servizi di
trasporto pubblico qualora i requisiti minimi di qualita siano stati fissati
dopo l'inizio della prestazione dei suddetti servizi.

3)      La disciplina riguardante la definizione, il calcolo e la
compensazione dei costi menzionati al n. 1, l'assegnazione agli enti pubblici
locali della dotazione del bilancio nazionale destinata a coprire tali costi,
nonche il controllo della legittimita e della conformita dell'utilizzazione di
tali mezzi e emanata dal Consiglio dei ministri».

18      Il decreto del Consiglio dei ministri 2 ottobre 2007, n. 672, relativo
alla compensazione dei costi e delle perdite derivanti dalla prestazione di
servizi di trasporto pubblico e alla fissazione delle relative tariffe
(Sabiedriskā transporta pakalpojumu sniegšanā radušos zaudējumu un izdevumu
kompensēšanas un sabiedriskā transporta pakalpojuma tarifa noteikšanas
kārtība, _Latvijas V ēstnesis_, 2007, n. 175, pag. 3751), in vigore fino al 20
novembre 2009, e il decreto del Consiglio dei ministri 26 ottobre 2009, n.
1226 ( _Latvijas V ēstnesis_, 2009, n. 183, pag. 4169; in prosieguo: il
«decreto n. 2009/1226»), che l'ha sostituito a partire dal 21 novembre 2009,
sono entrambi fondati sulla legge sui servizi di trasporto pubblico.

19      L'art. 2 del decreto n. 2009/1226 prevede quanto segue:

«(...)sono compensate le seguenti perdite del vettore, connesse all'esecuzione
dell'appalto di servizi di trasporto pubblico:

2.1      la parte dei costi indispensabili connessi all'esecuzione
dell'appalto di servizi di trasporto pubblico che ecceda gli introiti
ottenuti;

2.2      i costi generati dall'applicazione delle tariffe fissate dal
committente;

2.3      i costi venuti in essere nel caso in cui il committente applichi una
riduzione del prezzo di trasporto a determinate categorie di passeggeri».

20      L'art. 3 del citato decreto dispone che il vettore ha diritto alla
compensazione dei costi connessi all'osservanza dei requisiti minimi di
qualita imposti dal committente o dalla normativa dopo l'inizio della
prestazione dei servizi di trasporto pubblico, nel caso in cui il rispetto di
tali requisiti generi costi aggiuntivi.

21      L'art. 38 del decreto n. 2009/1226 prescrive che il committente
stabilisca l'entita delle perdite per le quali il vettore deve ricevere una
compensazione sulla base della relazione di cui al punto 32.2 di tale decreto
e delle informazioni di cui ai punti 32.3 e 32.4 di quest'ultimo, tenendo
altresi conto del fatto che egli abbia fissato o meno le tariffe (titoli di
trasporto).

22      In forza dell'art. 39 di tale decreto, il committente determina le
perdite effettive sulla base degli introiti totali ottenuti attraverso
l'esecuzione dell'appalto di servizi di trasporto pubblico, escludendo le
spese giustificate, generate dalla prestazione di servizi di trasporto
pubblico. Ai sensi dello stesso decreto, si devono intendere per introiti i
ricavi derivanti dalla vendita di biglietti e degli abbonamenti, nonche
analoghi introiti ottenuti attraverso l'esecuzione dell'appalto di servizi di
trasporto pubblico.

23      L'art. 40 del decreto n. 2009/1226 prevede che il committente
stabilisca l'importo della compensazione dovuta sommando un utile all'importo
totale delle perdite fissato ai sensi dell'art. 39 del citato decreto.
L'importo di tale utile e stabilito moltiplicando gli introiti per una
percentuale di utile, calcolata aumentando del 2,5% il tasso medio d'interesse
del mercato interbancario europeo (Euribor) nei dodici mesi dell'anno di
riferimento.

24      Il giudice del rinvio rileva che, ai sensi dell'art. 49 di detto
decreto, l'importo della compensazione delle perdite non potra superare il
totale delle perdite effettive, qualora il vettore abbia rispettato le tariffe
fissate dal committente (prezzo del trasporto).

25      Ai sensi dell'art. 50 dello stesso decreto, se il diritto di prestare
servizi di trasporto pubblico e stato conferito ai sensi della legge sugli
appalti pubblici, l'importo della compensazione viene stabilito in base alla
differenza tra il prezzo del servizio di trasporto pubblico fissato nel
contratto e gli introiti realmente ottenuti.

26      In virtu dell'art. 57 del decreto n. 2009/1226:

«(...) in caso di risoluzione del contratto per la prestazione di servizi di
trasporto pubblico:

1)      il vettore restituira al committente gli importi versati in eccesso
qualora, nel periodo della prestazione del servizio di trasporto, l'importo
della compensazione delle perdite superi l'importo della compensazione
realmente dovuto ed il committente destinera tali importi alla compensazione
delle perdite di altri vettori;

2)      il committente versera una compensazione se, nel periodo della
prestazione del servizio di trasporto, l'importo della compensazione delle
perdite e stato inferiore all'importo della compensazione realmente dovuto».

  **Causa principale e questioni pregiudiziali**

27      Il 17 giugno 2009 la Ludzas rajona padome (Consiglio del distretto di
Ludza) pubblicava il bando di gara d'appalto aperto per la fornitura di
servizi di trasporto pubblico mediante autobus nella citta e nel distretto di
Ludza. Il 6 agosto 2009 le ricorrenti nella causa principale presentavano la
loro offerta.

28      Il 31 agosto 2009 l'appalto di cui trattasi veniva aggiudicato alla
Ludzas autotransporta uzņēmums SIA e pertanto, in data 2 settembre 2009, la
Ludzas novada dome decideva di stipulare con tale impresa un contratto di
concessione di servizi di trasporto pubblico.

29      Il 16 settembre 2009 le ricorrenti nella causa principale proponevano
dinanzi all'Administratīvā rajona tiesa (giudice amministrativo distrettuale)
un ricorso di annullamento della citata decisione della Ludzas novada dome 2
settembre 2009 e presentavano una domanda di sospensione dell'esecuzione di
quest'ultima. Tale domanda veniva accolta con decisione di detto giudice in
data 16 ottobre 2009, decisione confermata, il 14 dicembre 2009,
dall'Administratīvā apgabaltiesa (giudice amministrativo d'appello).

30      Il giudice del rinvio osserva che la normativa nazionale vigente
conferiva alle ricorrenti nella causa principale il diritto di contestare la
decisione della Ludzas novada dome 2 settembre 2009 dinanzi all'Ufficio di
sorveglianza dei pubblici appalti e che tale contestazione avrebbe impedito
all'amministrazione aggiudicatrice di stipulare il contratto prima che tale
ufficio si pronunciasse.

31      Il 9 ottobre 2009 la Ludzas rajona padome e la Ludzas autotransporta
uzņēmums SIA stipulavano un contratto di «concessione» avente ad oggetto la
fornitura dei servizi di trasporto interessati.

32      Le ricorrenti nella causa principale proponevano quindi un ricorso
dinanzi all'Administratīvā rajona tiesa diretto ad ottenere la dichiarazione
di nullita di tale contratto. In data 3 dicembre 2009 tale ricorso veniva
respinto in quanto detto contratto rientrava nell'ambito del diritto privato e
pertanto i giudici amministrativi erano incompetenti a conoscere dello stesso.

33      L'11 maggio 2010, l'Administratīvā apgabaltiesa annullava la sentenza
di primo grado dichiarando irricevibile il ricorso di nullita in quanto,
poiche il contratto era stato concluso prima della scadenza del termine di
recepimento della direttiva 2007/66, le ricorrenti nella causa principale non
avevano alcun diritto soggettivo di investire i giudici di un siffatto
ricorso.

34      Il 21 maggio 2010 dette ricorrenti impugnavano la decisione
delll'Administratīvā apgabaltiesa dinanzi al giudice del rinvio. Esse
rilevavano in particolare che la direttiva 2007/66 attribuiva loro un diritto
soggettivo a chiedere l'annullamento del contratto controverso derivante
dall'obiettivo di tale direttiva, che consiste nel conferire a terzi il
diritto di chiedere che venga dichiarata l'inefficacia di appalti aggiudicati
da organi dello Stato o da enti pubblici locali.

35      Alla luce di tali circostanze, l'Augstākās tiesas Senāts ha deciso di
sospendere il procedimento e di sottoporre alla Corte le seguenti questioni
pregiudiziali:

«1)      Se l'art. 1, n. 3, lett. b), della direttiva 2004/17(...) debba
essere interpretato nel senso che deve considerarsi una concessione di servizi
pubblici il contratto con cui si attribuisce all'aggiudicatario il diritto di
fornire servizi di trasporto pubblico mediante autobus, nel caso in cui una
parte del corrispettivo consista nel diritto di gestire i servizi di trasporto
pubblico, ma al contempo l'amministrazione aggiudicatrice compensi le perdite
subite dal prestatore di servizi a causa della prestazione di tali servizi e,
inoltre, le disposizioni di diritto pubblico che disciplinano la prestazione
del servizio nonche le clausole contrattuali limitino il rischio di gestione
del servizio.

2)      In caso di soluzione in senso negativo della prima questione, se
l'art. 2 quinquies, n. 1, lett. b), della direttiva 92/13(...) sia
direttamente applicabile in Lettonia a partire dal 21 dicembre 2009.

3)      In caso di soluzione in senso affermativo della seconda questione, se
l'art. 2 quinquies, n. 1, lett. b), della direttiva 92/13(...) debba essere
interpretato nel senso che e applicabile ad appalti aggiudicati prima della
scadenza del termine di recepimento della direttiva 2007/66(...)».

  **Sulle questioni pregiudiziali**

  _Sulla prima questione_

36      In via preliminare si deve osservare che, ai sensi dell'art. 2, n. 2,
lett. a), della direttiva 2004/17, quest'ultima si applica agli enti
aggiudicatori che sono «amministrazioni aggiudicatrici» ai sensi dell'art. 2,
n. 1, lett. a), di tale direttiva, tra i quali figurano gli «enti pubblici
territoriali», e che «svolgono una delle attivita di cui agli articoli da 3 a
7» di detta direttiva.

37      A parere del giudice del rinvio la causa principale riguarda
l'applicazione della direttiva 2004/17, in quanto l'amministrazione
aggiudicatrice interessata svolge un'attivita nell'ambito del trasporto
mediante autobus, ai sensi dell'art. 5, n. 1, di tale direttiva.

38      Secondo il governo lettone, invece, nella causa principale e
applicabile la direttiva 2004/18, poiche l'amministrazione non fornisce essa
stessa servizi di trasporto pubblico agli abitanti.

39      Al riguardo e sufficiente rilevare che la direttiva 2004/18, all'art.
1, nn. 2, lett. a), e 4, fornisce definizioni degli «appalti pubblici» e della
«concessione di servizi» sostanzialmente analoghe alle definizioni
corrispondenti che figurano all'art. 1, nn. 2, lett. a), e 3, lett. b), della
direttiva 2004/17. Tale analogia comporta che si formulino le medesime
considerazioni per interpretare le nozioni di appalto di servizi e di
concessione di servizi nei rispettivi ambiti di applicazione delle due
suddette direttive (sentenza 10 settembre 2009, causa C‑206/08, Eurawasser,
Racc. pag. I‑8377, punti 42 e 43). Pertanto, l'interpretazione dell'art. 1,
nn. 2, lett. a), e 3, lett. b), della direttiva 2004/17 e direttamente
trasponibile alle disposizioni corrispondenti della direttiva 2004/18, come
riconosce, peraltro, il governo lettone.

40      La questione se un'operazione debba o meno essere qualificata come
concessione di servizi o come appalto pubblico di servizi dev'essere valutata
esclusivamente alla luce del diritto dell'Unione (v., in particolare, sentenza
10 marzo 2011, causa C‑274/09, Privater Rettungsdienst und Krankentransport
Stadler, non ancora pubblicata nella Raccolta, punto 23 e giurisprudenza ivi
citata).

41      Dalle nozioni di appalto pubblico di servizi e di concessione di
servizi, definite, rispettivamente, al n. 2, lett. a) e d), e al n. 3
dell'art. 1 della direttiva 2004/17, risulta che la differenza tra un appalto
di servizi e una concessione di servizi risiede nel corrispettivo della
fornitura di servizi. L'appalto di servizi comporta un corrispettivo versato
direttamente dall'amministrazione aggiudicatrice al prestatore di servizi,
mentre, nel caso di una concessione di servizi, il corrispettivo della
prestazione di servizi consiste nel diritto di gestire il servizio, o da solo
o accompagnato da un prezzo (v. in tal senso, in particolare, sentenza
Eurawasser, cit., punto 51).

42      Nel caso di un contratto avente ad oggetto servizi, il fatto che la
controparte contrattuale non sia direttamente remunerata dall'amministrazione
aggiudicatrice, ma abbia il diritto di riscuotere un corrispettivo presso
terzi, risponde alla necessita di un corrispettivo prevista all'art. 1, n. 3,
lett. b), della direttiva 2004/17 (v., in particolare, sentenza Eurawasser,
cit., punto 57).

43      Tale ipotesi ricorre qualora, come nella causa principale, il
prestatore dei servizi di trasporto pubblico mediante autobus si vede
attribuire il diritto di gestire servizi il cui corrispettivo gli viene pagato
dagli utenti di detti servizi in base alla tariffa stabilita.

44      Se e vero che la modalita di remunerazione e uno degli elementi
determinanti per la qualificazione come concessione di servizi, dalla
giurisprudenza risulta inoltre che la concessione di servizi implica che il
concessionario si assuma il rischio legato alla gestione dei servizi in
questione. Il non avvenuto trasferimento al prestatore del rischio legato alla
prestazione dei servizi indica che l'operazione in parola rappresenta un
appalto pubblico di servizi e non una concessione di servizi (v., in
particolare, sentenza Privater Rettungsdienst und Krankentransport Stadler,
cit., punto 26).

45      Occorre pertanto verificare se il prestatore si assuma il rischio
legato alla gestione del servizio. Se e pur vero che tale rischio puo essere,
ab origine, considerevolmente ridotto, ai fini della qualificazione come
concessione di servizi e necessario, tuttavia, che l'amministrazione
aggiudicatrice trasferisca integralmente o, almeno, in misura significativa al
concessionario il rischio nel quale essa incorre (v., in tal senso, in
particolare, sentenza Privater Rettungsdienst und Krankentransport Stadler,
cit., punto 29).

46      È infatti noto che taluni settori di attivita, in particolare quelli
riguardanti attivita di pubblica utilita, come quello controverso nella causa
principale, sono disciplinati da normative che possono avere l'effetto di
limitarne i rischi economici. Da un lato, la configurazione giuspubblicistica
alla quale e soggetta la gestione economica e finanziaria del servizio
facilita il controllo di tale gestione e riduce i fattori che possono
pregiudicare la trasparenza e falsare la concorrenza. Dall'altro, le
amministrazioni aggiudicatrici devono conservare la possibilita di assicurare
la fornitura dei servizi attraverso una concessione, agendo in buona fede,
qualora esse reputino che si tratti del modo migliore per assicurare il
servizio pubblico in oggetto, anche a prescindere dal fatto che il rischio
legato alla gestione sia molto ridotto (sentenza Eurawasser, cit., punti
72‑74).

47      Dato che, in questi casi, l'amministrazione aggiudicatrice non ha
alcuna influenza sulla configurazione di diritto pubblico applicabile
all'organizzazione del servizio, non le e possibile introdurre ne, pertanto,
trasferire fattori di rischio che siano esclusi da una simile configurazione.
Inoltre, sarebbe irragionevole pretendere che un'amministrazione concedente
creasse condizioni di concorrenza e di rischio economico piu elevate rispetto
a quelle esistenti nel settore in oggetto per effetto della disciplina ad esso
applicabile (v. sentenza Eurawasser, cit., punti 75 e 76).

48      Il rischio di gestione deve essere inteso come rischio di esposizione
all'alea del mercato (v., in tal senso, sentenza Eurawasser, cit., punto 67),
il quale puo tradursi segnatamente nel rischio di concorrenza da parte di
altri operatori, nel rischio di uno squilibrio tra domanda e offerta di
servizi, nel rischio d'insolvenza dei soggetti che devono pagare il prezzo dei
servizi forniti, nel rischio di mancata copertura delle spese di gestione
mediante le entrate o, ancora, nel rischio di responsabilita di un danno
legato ad una carenza del servizio (v., in tal senso, sentenza Privater
Rettungsdienst und Krankentransport Stadler, cit., punto 37).

49      Al contrario, rischi come quelli legati a una cattiva gestione o ad
errori di valutazione da parte dell'operatore economico non sono determinanti
ai fini della qualificazione di un contratto come appalto pubblico o come
concessione di servizi, dal momento che rischi del genere, in realta, sono
insiti in qualsiasi contratto, indipendentemente dal fatto che quest'ultimo
sia riconducibile alla tipologia dell'appalto pubblico di servizi ovvero a
quella della concessione di servizi (sentenza Privater Rettungsdienst und
Krankentransport Stadler, cit., punto 38).

50      Se e pur vero, come e stato rilevato al punto 45 della presente
sentenza, che il rischio economico legato alla gestione puo essere, ab
origine, considerevolmente ridotto a causa della configurazione di diritto
pubblico applicabile all'organizzazione del servizio, ai fini della
qualificazione come concessione di servizi e necessario, tuttavia, che
l'amministrazione aggiudicatrice trasferisca integralmente o, almeno, in
misura significativa, al concessionario il rischio nel quale essa incorre.

51      Orbene, secondo le indicazioni fornite dal giudice del rinvio, la
normativa applicabile nella causa principale prevede che l'amministrazione
aggiudicatrice compensi le perdite di gestione del prestatore di servizi e che
inoltre, in forza delle disposizioni di diritto pubblico che disciplinano la
prestazione del servizio nonche delle clausole contrattuali, il prestatore non
assuma «in misura significativa, il rischio di gestione».

52      Al riguardo il giudice del rinvio rileva in particolare che, in
applicazione delle clausole contrattuali, il committente compensa, nella
misura dei fondi impegnati nel bilancio dello Stato, le perdite correlate alla
fornitura dei servizi di trasporto, generate da quest'ultima, nonche le spese
connesse, una volta dedotti gli introiti derivanti dalla gestione dei servizi
di trasporto.

53      Peraltro, in applicazione degli artt. 2 e 3 del decreto n. 2009/1226,
sono compensate le perdite del prestatore connesse all'esecuzione dell'appalto
riguardanti la parte dei costi indispensabili connessi all'esecuzione
dell'appalto di servizi di trasporto pubblico che ecceda gli introiti
ottenuti, i costi generati dall'applicazione delle tariffe fissate dal
committente, i costi venuti in essere nel caso in cui il committente applichi
riduzioni tariffarie a determinate categorie di passeggeri e i costi connessi
all'osservanza dei requisiti di qualita imposti dopo l'inizio della
prestazione dei servizi, nel caso in cui il rispetto di tali requisiti generi
costi aggiuntivi rispetto alle condizioni di qualita precedentemente
richieste.

54      A cio occorre aggiungere che l'art. 40 del decreto n. 2009/1226
prevede il versamento all'aggiudicatario di un importo a titolo di utili che e
stabilito moltiplicando gli introiti per una percentuale di utile, calcolata
aumentando del 2,5% il tasso medio d'interesse del mercato interbancario
europeo (Euribor) nei dodici mesi dell'anno di riferimento.

55      Tenuto conto di dette clausole e disposizioni del diritto nazionale
non si puo concludere che il rischio di esposizione all'alea del mercato venga
assunto in misura rilevante dall'aggiudicatario. Pertanto, una siffatta
operazione dovrebbe essere qualificata come «appalto di servizi» ai sensi
dell'art. 1, n. 2, lett. d), della direttiva 2004/17, e non come «concessione
di servizi» ai sensi dell'art. 1, n. 3, lett. b), di tale direttiva.

56      Certamente, nel corso dell'udienza dinanzi alla Corte, le parti hanno
dibattuto sull'entita del rischio concretamente assunto dall'aggiudicatario.
Infatti, il governo lettone e la convenuta nella causa principale sostengono,
contrariamente ai ricorrenti nella causa principale e alla Commissione
europea, che diversi fattori, come la diminuzione delle risorse pubbliche
destinate a coprire le eventuali perdite, la mancata copertura di determinati
tipi di costi e perdite, connessi in particolare alla modifica di itinerari e
percorsi, o ancora l'incertezza rispetto alla domanda degli utenti, aumentano
il rischio in modo tale che questo sarebbe in realta assunto in misura
significativa dall'aggiudicatario, tanto piu in quanto la durata del contratto
e di otto anni. Pertanto, si tratterebbe effettivamente di una concessione di
servizi.

57      Non spetta alla Corte qualificare concretamente l'operazione
controversa nella causa principale, dato che questa competenza spetta solo al
giudice nazionale. Il ruolo della Corte si limita a fornire a quest'ultimo
un'interpretazione del diritto dell'Unione utile per la decisione da adottare
nella controversia che gli e sottoposta (v., in particolare, sentenza 13
ottobre 2005, causa C‑458/03, Parking Brixen, Racc. pag. I‑8585, punto 32).

58      Soltanto il giudice nazionale puo, da un lato, interpretare le
disposizioni del suo diritto nazionale e, dall'altro, valutare l'entita del
rischio concretamente assunto dal contraente in base a tale diritto e alle
disposizioni contrattuali di cui trattasi. Nondimeno, l'esame dell'operazione
controversa alla luce delle disposizioni normative e contrattuali, quali
esposte nella decisione di rinvio, conduce, a prima vista, alla conclusione
che detta operazione presenti le caratteristiche di un appalto di servizi.

59      Tenuto conto delle considerazioni che precedono, la prima questione va
risolta dichiarando che la direttiva 2004/17 dev'essere interpretata nel senso
che costituisce un «appalto di servizi» ai sensi dell'art. 1, n. 2, lett. d),
di tale direttiva un contratto con cui il prestatore, in forza delle norme di
diritto pubblico e delle clausole contrattuali che disciplinano la fornitura
di tali servizi, non assume in misura significativa il rischio in cui
l'amministrazione aggiudicatrice incorre. Spetta al giudice nazionale valutare
se l'operazione controversa nella causa principale debba essere qualificata
come concessione di servizi o come appalto pubblico di servizi tenendo conto
di tutte le caratteristiche di detta operazione.

  _Sulle questioni seconda e terza_

60      Con tali questioni, che occorre esaminare congiuntamente, il giudice
del rinvio intende accertare, nell'ipotesi in cui il contratto controverso
nella causa principale debba essere qualificato come «appalto pubblico di
servizi» ai sensi della direttiva 2004/17, se l'art. 2 quinquies, n. 1, lett.
b), della direttiva 92/13, che, in forza dell'art. 1 della stessa, si applica
agli appalti interessati dalla direttiva 2004/17, sia applicabile a tale
contratto anche se esso sia stato concluso prima della scadenza del termine di
recepimento della direttiva 2007/66, direttiva che ha inserito detto art. 2
quinquies, n. 1, lett. b), nella direttiva 92/13, e, in caso di soluzione
affermativa, se quest'ultima disposizione sia direttamente applicabile.

61      Nel caso in cui, come sostiene il governo lettone, la direttiva
2004/18 sia applicabile, circostanza che spetta al giudice nazionale
verificare, occorre rilevare che l'art. 1 della direttiva 2007/66 ha inserito
nella direttiva del Consiglio 21 dicembre 1989, 89/665/CEE, che coordina le
disposizioni legislative, regolamentari e amministrative relative
all'applicazione delle procedure di ricorso in materia di aggiudicazione degli
appalti pubblici di forniture e di lavori (GU L 395, pag. 33), quale
modificata dalla direttiva del Consiglio 18 giugno 1992, 92/50/CEE (GU L 209,
pag. 1), disposizioni identiche a quelle degli artt. 2 quinquies e 2 septies
della direttiva 92/13, cosicche l'interpretazione di queste ultime
disposizioni e direttamente trasponibile alle disposizioni corrispondenti
della direttiva 89/665, come modificata.

62      In conformita all'art. 2 quinquies, n. 1, lett. b), della direttiva
92/13, gli Stati membri assicurano che un contratto sia considerato privo di
effetti da un organo di ricorso indipendente dall'ente aggiudicatore o che la
sua privazione di effetti sia conseguenza di una decisione di detto organo di
ricorso, in particolare, se e stato concluso qualora, ai sensi dell'art. 2, n.
3, di tale direttiva, un organo di prima istanza, che e indipendente dall'ente
aggiudicatore, riceva un ricorso relativo ad una decisione di aggiudicazione
di un appalto, oppure se e stato concluso senza rispettare il termine di
sospensione previsto all'art. 2 bis, n. 2, di detta direttiva.

63      Senza che sia necessario esaminare la questione se, dopo la scadenza
del termine di recepimento della direttiva 2007/66, un singolo possa far
valere l'art. 2 quinquies, n. 1, lett. b), della direttiva 92/13 dinanzi ai
giudici nazionali avverso un'amministrazione aggiudicatrice quale la convenuta
nella causa principale, e sufficiente rilevare che detta disposizione non e
comunque applicabile a contratti di appalto che, come nella causa principale,
sono stati stipulati prima della scadenza, in data 20 dicembre 2009, del
termine di recepimento della direttiva 2007/66, dal momento che il recepimento
di quest'ultima non e intervenuto prima della scadenza di tale termine.

64      È pacifico che la decisione di aggiudicazione dell'appalto controverso
e stata adottata il 2 settembre 2009 e che il contratto controverso e stato
stipulato il 9 ottobre 2009.

65      La circonstanza che, ai sensi dell'art. 2 septies, n. 1, lett. b),
della direttiva 92/13, gli Stati membri possono stabilire che la proposizione
di un ricorso a norma dell'art. 2 quinquies, n. 1, di tale direttiva debba
avvenire in ogni caso prima dello scadere di un «periodo di almeno sei mesi a
decorrere dal giorno successivo alla data di stipula del contratto», non
consente di concludere che contratti di appalto stipulati, come nella causa
principale, nei sei mesi precedenti la scadenza del termine di recepimento
della direttiva 2007/66 potrebbero rientrare nell'ambito di applicazione di
tale art. 2 quinquies, n. 1, lett. b).

66      In mancanza di qualsiasi indicazione nella direttiva 2007/66 relativa
alla retroattivita della disposizione di cui trattasi, sarebbe contrario al
principio di certezza del diritto considerare detta disposizione applicabile
ad appalti pubblici aggiudicati prima della data di scadenza del termine di
recepimento di detta direttiva.

67      Tenuto conto delle considerazioni che precedono, le questioni seconda
e terza devono essere risolte nel senso che l'art. 2 quinquies, n. 1, lett.
b), della direttiva 92/13 non e applicabile a contratti di appalto conclusi
prima della scadenza del termine di recepimento della direttiva 2007/66.

  **Sulle spese**

68      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Seconda Sezione) dichiara:

1)       **La direttiva del Parlamento europeo e del Consiglio 31 marzo 2004,
2004/17/CE, che coordina le procedure di appalto degli enti erogatori di acqua
e di energia, degli enti che forniscono servizi di trasporto e servizi
postali, dev 'essere interpretata nel senso che costituisce un «appalto di
servizi» ai sensi dell'art. 1, n. 2, lett. d), di tale direttiva un contratto
con cui il prestatore, in forza delle norme di diritto pubblico e delle
clausole contrattuali che disciplinano la fornitura di tali servizi, non
assume in misura significativa il rischio in cui l'amministrazione
aggiudicatrice incorre. Spetta al giudice nazionale valutare se l'operazione
controversa nella causa principale debba essere qualificata come concessione
di servizi o come appalto pubblico di servizi tenendo conto di tutte le
caratteristiche di detta operazione.**

2)       **L 'art. 2 quinquies, n. 1, lett. b), della direttiva del Consiglio
25 febbraio 1992, 92/13/CEE, che coordina le disposizioni legislative,
regolamentari e amministrative relative all'applicazione delle norme
comunitarie in materia di procedure di appalto degli enti erogatori di acqua e
di energia e degli enti che forniscono servizi di trasporto nonche degli enti
che operano nel settore delle telecomunicazioni, quale modificata dalla
direttiva del Parlamento europeo e del Consiglio 11 dicembre 2007, 2007/66/CE,
non e applicabile ad appalti pubblici aggiudicati prima della scadenza del
termine di recepimento della direttiva 2007/66.**

Firme

* * *

* Lingua processuale: il lettone. 


  
  
**Cause riunite C ‑42/10, C‑45/10 e C‑57/10**

**Vlaamse Dierenartsenvereniging VZW**

**e**

**Marc Janssens**

**contro**

**Belgische Staat**

[domande di pronuncia pregiudiziale proposte dal Raad van State (Belgio)]

«Settore veterinario e zootecnico -- Regolamento (CE) n. 998/2003 --
Condizioni di polizia sanitaria applicabili ai movimenti a carattere non
commerciale di animali da compagnia -- Decisione 2003/803/CE -- Modello di
passaporto per i movimenti intracomunitari di cani, gatti e furetti»

Massime della sentenza

1.         _Ravvicinamento delle legislazioni -- Provvedimenti di ravvicinamento -- Condizioni di polizia sanitaria applicabili ai movimenti a carattere non commerciale di animali da compagnia -- Modello di passaporto per i movimenti intracomunitari di cani, gatti e furetti -- Normativa nazionale che prevede una numerazione per i passaporti per animali da compagnia composta da un numero unico contenente il codice ISO a due caratteri dello Stato membro interessato seguito dal numero di riconoscimento a due cifre del distributore autorizzato e da una serie di nove cifre -- Numerazione che garantisce l'unicita di tale numero di identificazione -- Ammissibilita_

_[Regolamento del Parlamento europeo e del Consiglio  n. 998/2003, artt. 3,
lett. b), 4, n. 2, 5 e 17, secondo comma; decisione della Commissione
2003/803]_

2.         _Ravvicinamento delle legislazioni -- Provvedimenti di ravvicinamento -- Condizioni di polizia sanitaria applicabili ai movimenti a carattere non commerciale di animali da compagnia -- Modello di passaporto per i movimenti intracomunitari di cani, gatti e furetti -- Normativa nazionale che prevede l'utilizzo del passaporto per animali da compagnia non solo come documento di viaggio, ma anche come prova di identificazione e registrazione dei cani a livello nazionale -- Ammissibilita_

_[Regolamento del Parlamento europeo e del Consiglio  n. 998/2003, artt. 3,
lett. b), 4, n. 2, 5 e 17, secondo comma; decisione della Commissione
2003/803]_

3.         _Ravvicinamento delle legislazioni -- Provvedimenti di ravvicinamento -- Condizioni di polizia sanitaria applicabili ai movimenti a carattere non commerciale di animali da compagnia -- Modello di passaporto per i movimenti intracomunitari di cani, gatti e furetti -- Normativa nazionale che prevede un solo campo nel passaporto per animali da compagnia destinato a contenere l'indicazione dell'identita e dell'indirizzo del proprietario dell'animale -- Modifiche successive di tale campo effettuate mediante l'apposizione di etichette adesive -- Inammissibilita_

_[Regolamento del Parlamento europeo e del Consiglio  n. 998/2003, artt. 3,
lett. b), 4, n. 2, 5 e 17, secondo comma; decisione della Commissione
2003/803]_

4.         _Ravvicinamento delle legislazioni -- Provvedimenti di ravvicinamento -- Condizioni di polizia sanitaria applicabili ai movimenti a carattere non commerciale di animali da compagnia -- Modello di passaporto per i movimenti intracomunitari di cani, gatti e furetti -- Disposizioni nazionali relative al passaporto per animali da compagnia e afferenti all'uso di quest'ultimo come prova di identificazione e registrazione dei cani, nonche all'utilizzo di etichette adesive per effettuare le modifiche inerenti all'identificazione del proprietario e dell'animale -- Disposizioni nazionali relative alla determinazione di un numero unico per gatti e furetti -- Qualificazione come regole tecniche ai sensi della direttiva 98/34 -- Esclusione_

_(Direttiva del Parlamento europeo e del Consiglio  98/34, come modificata
dalla direttiva 98/48, artt. 1 e 8)_

1.        Gli artt. 3, lett. b), 4, n. 2, 5 e 17, secondo comma, del regolamento n. 998/2003, relativo alle condizioni di polizia sanitaria applicabili ai movimenti a carattere non commerciale di animali da compagnia, e che modifica la direttiva 92/65, nonche gli articoli e gli allegati della decisione 2003/803, che stabilisce un modello di passaporto per i movimenti intracomunitari di cani, gatti e furetti, devono essere interpretati nel senso che non ostano a una normativa nazionale che prevede una numerazione per i passaporti per animali da compagnia composta da un numero unico contenente il codice ISO a due caratteri dello Stato membro interessato seguito dal numero di riconoscimento a due cifre del distributore autorizzato e da una serie di nove cifre, dal momento che detta normativa nazionale garantisce l'unicita di tale numero di identificazione. 

(v. punto 52, dispositivo 1)

2.        Gli artt. 3, lett. b), 4, n. 2, 5 e 17, secondo comma, del regolamento n. 998/2003, relativo alle condizioni di polizia sanitaria applicabili ai movimenti a carattere non commerciale di animali da compagnia, e che modifica la direttiva 92/65, nonche gli articoli e gli allegati della decisione 2003/803, che stabilisce un modello di passaporto per i movimenti intracomunitari di cani, gatti e furetti, devono essere interpretati nel senso che non ostano a una normativa nazionale in applicazione della quale il passaporto per animali da compagnia e utilizzato non soltanto come documento di viaggio, conformemente alla normativa dell'Unione, ma anche come prova di identificazione e registrazione dei cani a livello nazionale. 

Infatti, ne il tenore letterale ne lo spirito del regolamento e della
decisione sopra citati consentono di concludere che la funzione del passaporto
per animali da compagnia sarebbe solo ed esclusivamente quella di soddisfare
gli obiettivi perseguiti dalla normativa dell''Unione e che, pertanto, l'uso
di tale passaporto a livello nazionale per finalita diverse sarebbe vietato.
Al contrario, dal terzo e dal quarto 'considerando' della decisione 2003/803 e
dal modello di passaporto allegato a tale decisione si evince che quest'ultimo
contiene alcune pagine sulle quali e possibile inserire dati che non
presentano alcun nesso con la normativa dell'Unione. Pertanto, l'uso di tale
passaporto per finalita diverse da quelle indicate dalla normativa
dell'Unione, in linea di principio, non puo essere vietato, purche tale uso
non rimetta in discussione ne l'effettiva applicazione del regolamento n.
998/2003 e della decisione 2003/803 ne gli obiettivi dagli stessi perseguiti.

(v. punti 55-57, 65, dispositivo 2)

3.        Gli artt. 3, lett. b), 4, n. 2, 5 e 17, secondo comma, del regolamento n. 998/2003, relativo alle condizioni di polizia sanitaria applicabili ai movimenti a carattere non commerciale di animali da compagnia, e che modifica la direttiva 92/65, nonche gli articoli e gli allegati della decisione 2003/803, che stabilisce un modello di passaporto per i movimenti intracomunitari di cani, gatti e furetti, devono essere interpretati nel senso che ostano a una normativa nazionale che prevede un solo campo nel passaporto per animali da compagnia destinato a contenere l'indicazione dell'identita e dell'indirizzo del proprietario dell'animale, le cui modifiche successive si effettuano mediante l'apposizione di etichette adesive. 

Infatti, una normativa del genere non tiene conto dell'obbligo di una
presentazione uniforme previsto per il modello di passaporto di cui
all'allegato I della direttiva sopra citata, il quale esige, in particolare,
che la prima pagina del passaporto per animali da compagnia contenga
determinati campi e una presentazione che consenta di annotare l'identita e
l'indirizzo di tre successivi proprietari dell'animale.

Inoltre, la sovrapposizione di etichette adesive impedisce l'identificazione
dei proprietari dell'animale succedutisi nel tempo, benche una siffatta
identificazione sia determinante nell'ambito della polizia sanitaria e il
regolamento n. 998/2003 e la decisione 2003/803 siano intervenuti proprio in
tale ambito. Del pari, essa ha anche l'effetto di impedire il trasferimento
degli animali da compagnia al di fuori dello Stato membro di origine, rendendo
necessario in tali casi il rilascio di un nuovo passaporto nello Stato membro
di destinazione.

(v. punti 62-65, dispositivo 2)

4.        Disposizioni nazionali relative al passaporto per animali da compagnia e afferenti all'uso di quest'ultimo come prova di identificazione e registrazione dei cani, nonche all'utilizzo di etichette adesive per effettuare le modifiche inerenti all'identificazione del proprietario e dell'animale, da una parte, e disposizioni relative alla determinazione di un numero unico per gatti e furetti, dall'altra, non costituiscono regole tecniche ai sensi dell'art. 1 della direttiva 98/34, che prevede una procedura d'informazione nel settore delle norme e delle regolamentazioni tecniche e delle regole relative ai servizi della societa dell'informazione, come modificata dalla direttiva 98/48, le quali, conformemente all'art. 8 di tale direttiva, devono essere oggetto di una previa comunicazione alla Commissione. 

Infatti, i passaporti per animali da compagnia, essendo dotati di un numero
unico e identificando un animale specifico, non possono, come tali, costituire
oggetto di operazioni commerciali. È dunque escluso che i passaporti in parola
possano essere qualificati come «merce», ai sensi della giurisprudenza della
Corte, e che la direttiva 98/34 sia applicabile nei loro confronti.

(v. punti 69-71, dispositivo 3)

  
  
  
  
  
  

SENTENZA DELLA CORTE (Terza Sezione)

14 aprile 2011 (*)

«Settore veterinario e zootecnico - Regolamento (CE) n. 998/2003 - Condizioni
di polizia sanitaria applicabili ai movimenti a carattere non commerciale di
animali da compagnia - Decisione 2003/803/CE - Modello di passaporto per i
movimenti intracomunitari di cani, gatti e furetti»

Nei procedimenti riuniti C‑42/10, C‑45/10 e C‑57/10,

aventi ad oggetto le domande di pronuncia pregiudiziale proposte alla Corte,
ai sensi dell'art. 267 TFUE, dal Raad van State (Belgio), con decisioni 14
gennaio 2010, pervenute in cancelleria il 25 e 28 gennaio 2010, nelle cause

**Vlaamse Dierenartsenvereniging VZW** (cause C‑42/10, C‑45/10 e C‑57/10),

**Marc Janssens** (cause C‑42/10 e C‑45/10)

contro

**Belgische Staat,**

con l'intervento di:

**Luk Vangheluwe** (causa C‑42/10),

LA CORTE (Terza Sezione),

composta dal sig. K. Lenaerts, presidente di sezione, dai sigg. D. Švaby
(relatore), G. Arestis, J. Malenovský e T. von Danwitz, giudici,

avvocato generale: sig. Y. Bot

cancelliere: sig.ra M. Ferreira, amministratore principale

vista la fase scritta del procedimento e in seguito all'udienza del 3 febbraio
2011,

considerate le osservazioni presentate:

-        per la Vlaamse Dierenartsenvereniging VZW, dall'avv. R. Gielen, advocaat;

-        per il governo belga, dal sig. J.-C. Halleux, in qualita di agente, assistito dall'avv. J.‑F. De Bock, avocat;

-        per la Commissione europea, dalla sig.ra A. Marcoulli e dal sig. B. Burggraaf, in qualita di agenti;

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Le domande di pronuncia pregiudiziale vertono sull'interpretazione
degli artt. 3, lett. b), 4, n. 2, 5 e 17, secondo comma, del regolamento (CE)
del Parlamento europeo e del Consiglio 26 maggio 2003, n. 998, relativo alle
condizioni di polizia sanitaria applicabili ai movimenti a carattere non
commerciale di animali da compagnia e che modifica la direttiva 92/65/CEE del
Consiglio (GU L 146, pag. 1), della decisione della Commissione 26 novembre
2003, 2003/803/CE, che stabilisce un modello di passaporto per i movimenti
intracomunitari di cani, gatti e furetti (GU L 312, pag. 1), e dell'art. 1
della direttiva del Parlamento europeo e del Consiglio 22 giugno 1998,
98/34/CE, che prevede una procedura d'informazione nel settore delle norme e
delle regolamentazioni tecniche e delle regole relative ai servizi della
societa dell'informazione (GU L 204, pag. 37), come modificata dalla direttiva
del Parlamento europeo e del Consiglio 20 luglio 1998, 98/48/CE (GU L 217,
pag. 18; in prosieguo: la «direttiva 98/34»).

2        Tali domande sono state presentate nell'ambito di tre ricorsi
pendenti, da un lato, tra la Vlaamse Dierenartsenvereniging VZW (in prosieguo:
la «Vlaamse Dierenartsenvereniging») e il sig. Janssens (cause C‑42/10 e
C‑45/10), nonche, dall'altro, tra la Vlaamse Dierenartsenvereniging (causa
C‑57/10) e il Belgische Staat. I ricorsi in parola erano diretti
all'annullamento, rispettivamente, del regio decreto 21 settembre 2004,
recante modifica del regio decreto 10 febbraio 1967 sul regolamento della
polizia sanitaria della rabbia ( _Moniteur belge_ del 24 settembre 2004, pag.
69208; in prosieguo: il «decreto 21 settembre 2004») (causa C‑42/10), del
regio decreto 28 maggio 2004 relativo all'identificazione e alla registrazione
dei cani ( _Moniteur belge_ del 7 giugno 2004, pag. 43185; in prosieguo: il
«decreto 28 maggio 2004») (causa C‑45/10), nonche del regio decreto 5 maggio
2004 relativo al modello e alle modalita di distribuzione del passaporto per i
movimenti intracomunitari di gatti e furetti ( _Moniteur belge_ del 24 maggio
2004, pag. 40130; in prosieguo: il «decreto 5 maggio 2004») (causa C‑57/10).

3        Con ordinanza del presidente della Corte 2 marzo 2010, i procedimenti
C‑42/10, C‑45/10 e C‑57/10 sono stati riuniti ai fini delle fasi scritta e
orale, nonche della sentenza, a motivo della loro connessione, conformemente
all'art. 43 del regolamento di procedura della Corte.

  **Contesto normativo**

  _La normativa dell 'Unione_

 Il regolamento n. 998/2003

4        L'art. 3 del regolamento n. 998/2003 dispone quanto segue:

«Ai fini del presente regolamento si intende per:

(...)

b)      "passaporto": qualsiasi documento che consenta di identificare
chiaramente l'animale da compagnia e che contenga le indicazioni che
permettono di accertarne lo status in relazione al presente regolamento,
documento che deve essere elaborato a norma dell'articolo 17, secondo comma;

(...)».

5        L'art. 4, n. 2, di tale regolamento e cosi formulato:

«Qualsiasi sistema di identificazione dell'animale deve essere accompagnato
dall'indicazione dei dati che consentono di risalire al nome e all'indirizzo
del proprietario dell'animale».

6        L'art. 5 del medesimo regolamento cosi recita:

«1.      In occasione dei loro movimenti gli animali da compagnia delle specie
di cui all'allegato I, parti A e B, devono, fatti salvi i requisiti previsti
all'articolo 6:

a)      essere identificati a norma dell'articolo 4, e

b)      essere muniti di un passaporto rilasciato da un veterinario abilitato
dall'autorita competente, attestante l'esecuzione di una vaccinazione o, se
del caso, di una nuova vaccinazione antirabbica in corso di validita
conformemente alle raccomandazioni del laboratorio di fabbricazione,
realizzata sull'animale in questione con un vaccino inattivato di almeno
un'unita antigenica per dose (norma OMS).

2.      Gli Stati membri possono autorizzare i movimenti degli animali di cui all'allegato I, parti A e B, di meno di tre mesi, non vaccinati, purche siano muniti di un passaporto e abbiano soggiornato dalla nascita nel luogo in cui sono nati, senza entrare in contatto con animali selvatici che possono essere stati esposti ad infezione o purche siano accompagnati dalla madre da cui sono ancora dipendenti». 

7        L'art. 17, secondo comma, del regolamento n. 998/2003 e del seguente
tenore:

«I modelli del passaporto di cui devono essere muniti gli animali delle specie
di cui all'allegato I, parti A e B, in occasione di un movimento sono fissati
secondo la procedura di cui all'articolo 24, paragrafo 2».

8        L'allegato I, parti A e B, del citato regolamento si applica a cani,
gatti e furetti.

 La decisione 2003/803

9        In applicazione del suo art. 1, la decisione 2003/803 stabilisce il
modello di passaporto per i movimenti tra gli Stati membri di cani, gatti e
furetti.

10      La citata decisione, effettuando al suo art. 2 un rinvio all'allegato
I, impone che la copertina e le prime tre pagine di tale modello di passaporto
assumano la seguente forma:

11      L'art. 3 della decisione 2003/803 prescrive l'obbligo di conformita
del modello di passaporto ai requisiti supplementari che figurano all'allegato
II della medesima decisione.

12      A tal riguardo, tale allegato II, A, punto 1, enuncia quanto segue:

«Il formato del modello di passaporto deve essere uniforme».

13      Il citato allegato II, B, punto 2, lett. c), e cosi formulato:

«sulla copertina del modello di passaporto deve essere stampato il numero del
passaporto, ossia il codice ISO dello Stato membro di rilascio seguito da un
numero unico».

14      Il medesimo allegato II, C, punto 4, enuncia che la dimensione e la
forma delle caselle del modello di passaporto di cui all'allegato I sono
indicative e non vincolanti.

 La direttiva 98/34

15      L'art. 1 della direttiva 98/34 dispone quanto segue:

«Ai sensi della presente direttiva si intende per:

1)      "prodotto": i prodotti di fabbricazione industriale e i prodotti
agricoli, compresi i prodotti della pesca;

2)      "servizio": qualsiasi servizio della societa dell'informazione, vale a
dire qualsiasi servizio prestato normalmente dietro retribuzione, a distanza,
per via elettronica e a richiesta individuale di un destinatario di servizi.

(...)

3)      "specificazione tecnica": una specificazione che figura in un
documento che definisce le caratteristiche richieste di un prodotto, quali i
livelli di qualita o di proprieta di utilizzazione, la sicurezza, le
dimensioni, comprese le prescrizioni applicabili al prodotto per quanto
riguarda la denominazione di vendita, la terminologia, i simboli, le prove ed
i metodi di prova, l'imballaggio, la marcatura e l'etichettatura, nonche le
procedure di valutazione della conformita.

(...)

4)      "altro requisito": un requisito diverso da una specificazione tecnica,
prescritto per un prodotto per motivi di tutela, in particolare dei
consumatori o dell'ambiente, e concernente il suo ciclo di vita dopo la
commercializzazione, quali le sue condizioni di utilizzazione, di riciclaggio,
di reimpiego o di eliminazione qualora tali condizioni possano influenzare in
modo significativo la composizione o la natura del prodotto o la sua
commercializzazione;

(...)

11)      "regola tecnica": una specificazione tecnica o altro requisito o una
regola relativa ai servizi, comprese le disposizioni amministrative che ad
esse si applicano, la cui osservanza e obbligatoria, de jure o de facto, per
la commercializzazione, la prestazione di servizi, lo stabilimento di un
fornitore di servizi o l'uso degli stessi in uno Stato membro o in una parte
importante di esso, nonche, fatte salve quelle di cui all'articolo 10, le
disposizioni legislative, regolamentari ed amministrative degli Stati membri
che vietano la fabbricazione, l'importazione, la commercializzazione o l'uso
di un prodotto oppure la prestazione o l'uso di un servizio o lo stabilimento
come fornitore di servizi.

(...)».

16      L'art. 8 della direttiva 98/34 enuncia quanto segue:

«1\. Fatto salvo l'articolo 10, gli Stati membri comunicano immediatamente
alla Commissione ogni progetto di regola tecnica, salvo che si tratti del
semplice recepimento integrale di una norma internazionale e europea, nel qual
caso e sufficiente una semplice informazione sulla norma stessa. Essi le
comunicano brevemente anche i motivi che rendono necessario adottare tale
regola tecnica a meno che non risultino gia dal progetto.

All'occorrenza, e a meno che non sia gia stato trasmesso in relazione con una
comunicazione precedente, gli Stati membri comunicano contemporaneamente il
testo delle disposizioni legislative e regolamentari fondamentali,
essenzialmente e direttamente in questione, qualora la conoscenza di detto
testo sia necessaria per valutare la portata del progetto di regola tecnica.

Gli Stati membri procedono ad una nuova comunicazione secondo le modalita
summenzionate qualora essi apportino al progetto di regola tecnica modifiche
importanti che ne alterino il campo di applicazione, ne abbrevino il
calendario di applicazione inizialmente previsto, aggiungano o rendano piu
rigorosi le specificazioni o i requisiti.

(…)

La Commissione comunica senza indugio agli altri Stati membri il progetto di
regola tecnica e tutti i documenti che le sono stati trasmessi. Essa puo anche
sottoporre il progetto al parere del comitato di cui all'articolo 5 e, se del
caso, del comitato competente del settore in questione.

(…)

3\. Gli Stati membri comunicano senza indugio alla Commissione il testo
definitivo della regola tecnica.

(…)».

  _La normativa nazionale_

17      L'art. 3, n. 2, del decreto 5 maggio 2004 dispone quanto segue:

«Ogni passaporto e provvisto di un numero unico composto di tredici caratteri,
e cioe il codice ISO per il Belgio "BE", seguito dal numero di riconoscimento
del distributore composto di due cifre e da un numero seriale di nove cifre».

18      L'art. 2, n. 2, secondo comma, del decreto 28 maggio 2004 e cosi
formulato:

«La prova di identificazione e registrazione dei cani identificati e
registrati dopo l'entrata in vigore del presente decreto e fornita dal
passaporto, il cui modello e stabilito all'allegato II del presente decreto,
munito del certificato definitivo di identificazione e registrazione di cui
all'art. 19\. Il modello del certificato definitivo di identificazione e
registrazione e stabilito all'allegato III del presente decreto».

19      L'art. 2 del decreto in parola, rinviando al suo allegato II,
definisce la presentazione del modello di passaporto per animale da compagnia
composto di 32 pagine. La seconda e terza pagina di tale passaporto assumono
la seguente forma:

20      L'art. 20 del decreto 28 maggio 2004 e del seguente tenore:

«Il certificato definitivo di identificazione e registrazione e costituito da
due etichette adesive applicate sulle pagine 2 e 3 del passaporto».

21      L'art. 21 di tale decreto dispone quanto segue:

«Il gestore del registro centrale, dopo aver ricevuto la copia gialla del
certificato provvisorio di identificazione, registra i dati del cane e del suo
responsabile nel registro centrale e invia a detto responsabile un certificato
definitivo di identificazione e registrazione unitamente a un modulo
intitolato "Variazione del responsabile/Modifica dei dati/Decesso", il cui
modello e stabilito all'allegato IV del presente decreto. Il responsabile,
immediatamente dopo aver ricevuto il certificato definitivo di identificazione
e registrazione, provvede a incollarlo sul passaporto».

22      L'art. 22 del citato decreto enuncia quanto segue:

«In caso di cessione di un cane, il cedente completa il modulo "Variazione del
responsabile/Modifica dei dati/Decesso" e lo trasmette entro otto giorni al
gestore del registro centrale. Il passaporto e immediatamente consegnato al
nuovo responsabile. Il gestore del registro centrale invia la prova della
variazione al nuovo responsabile, unitamente al modulo "Variazione del
responsabile/Modifica dei dati/Decesso". Immediatamente dopo la ricezione, il
nuovo responsabile incolla sul passaporto il nuovo certificato definitivo di
identificazione e registrazione».

23      Ai sensi dell'art. 23 del medesimo decreto:

«Nel caso dell'art. 6 o 7, il soggetto che procede all'identificazione invia,
appena possibile e comunque entro otto giorni, il modulo "Variazione del
responsabile/Modifica dei dati/Decesso", specificando la nuova marcatura di
identificazione, al gestore del registro centrale. Quest'ultimo trasmette al
responsabile, come prova della registrazione con tale nuova marcatura di
identificazione, un nuovo certificato definitivo di identificazione e
registrazione, nonche il modulo "Variazione del responsabile/Modifica dei
dati/Decesso"».

24      L'art. 1 del decreto 21 settembre 2004 modifica l'art. 14 del regio
decreto 10 febbraio 1967 sul regolamento della polizia sanitaria della rabbia
( _Moniteur belge_ del 25 febbraio 1967, pag. 1966; in prosieguo: il «decreto
10 febbraio 1967»), che e ormai redatto come segue:

«§ 1\.  Il veterinario autorizzato, ogni volta che esegue la vaccinazione,
rilascia un certificato conforme al modello allegato al presente decreto.

§ 2\.  Per un cane, un gatto o un furetto che sia provvisto di un tatuaggio o
di un microchip leggibile o che venga identificato al momento della
vaccinazione, il veterinario autorizzato rilascia un passaporto che, a seconda
del caso, e stato distribuito da una persona giuridica autorizzata ai sensi
delle disposizioni [del decreto 5 maggio 2004] o dal gestore del registro
centrale di identificazione dei cani, designato ai sensi dell'art. 27 [del
decreto 28 maggio 2004]. Dopo l'identificazione o il controllo
dell'identificazione, il veterinario autorizzato indica nel passaporto di cui
sopra la vaccinazione da lui eseguita.

Nel caso in cui il cane, il gatto o il furetto sia gia in possesso di un
passaporto come quello di cui al primo comma, il veterinario autorizzato che
ha effettuato la vaccinazione completa tale passaporto con le informazioni
necessarie relative al vaccino somministrato, dopo aver controllato i dati di
identificazione.

§ 3\.  I proprietari e i detentori di animali che devono essere vaccinati sono
tenuti a presentare, a seconda del caso, il certificato di vaccinazione o il
passaporto di cui sopra ad ogni richiesta da parte delle autorita menzionate
all'art. 27».

  **Cause principali e questioni pregiudiziali**

  _Causa C ‑42/10_

25      Il ricorso nel procedimento principale della causa C‑42/10, presentato
il 5 novembre 2004 dalla Vlaamse Dierenartsenvereniging e dal sig. Janssens, e
diretto all'annullamento del decreto 21 settembre 2004 nella parte in cui
prescrive, all'art. 14 del decreto 10 febbraio 1967 da esso modificato,
l'indicazione della vaccinazione contro la rabbia su un passaporto per animali
da compagnia che soddisfi i requisiti fissati dal decreto 5 maggio 2004 o
quelli fissati dal decreto 28 maggio 2004.

26      A tal riguardo, i ricorrenti nella causa principale affermano che il
decreto 21 settembre 2004 viola i principi della libera circolazione delle
merci, dei servizi e delle persone, il principio di libera concorrenza,
riservando un monopolio soltanto alla Belgische Vereniging voor Identificatie
en Registratie van Honden (in prosieguo: la «BVIRH»), nonche il regolamento n.
998/2003 e la decisione 2003/803.

27      A quest'ultimo riguardo, detti ricorrenti sostengono che il decreto 21
settembre 2004 non consente l'iscrizione delle vaccinazioni nel passaporto
straniero per animali da compagnia o nel passaporto per animali da compagnia
distribuito dalla Vlaamse Dierenartsenvereniging. Essi asseriscono altresi che
il riferimento ai decreti 5 e 28 maggio 2004 non ha ragion d'essere, in quanto
questi ultimi contengono requisiti ulteriori rispetto a quelli previsti dal
passaporto per animali da compagnia, quale definito dal regolamento n.
998/2003. In particolare, i citati decreti assocerebbero a tale passaporto un
obbligo di registrazione e di tracciabilita. Orbene, il passaporto previsto
dal citato regolamento avrebbe una funzione meramente sanitaria. Inoltre, una
siffatta previsione aggiuntiva non sarebbe mai rientrata nelle intenzioni del
legislatore dell'Unione, poiche l'identificazione dell'animale sarebbe
necessaria soltanto al fine di associare a esso un certificato sanitario.
Peraltro, l'apposizione di etichette da parte di terzi su un documento
sanitario, come previsto dal decreto 28 maggio 2004, non sarebbe autorizzata.
Il decreto 5 maggio 2004, dal canto suo, prevedendo che i passaporti
rilasciati in Belgio debbano contenere un numero unico di tredici cifre,
introdurrebbe un requisito non necessario a livello dell'Unione.

28      Il convenuto nella causa principale replica che il passaporto di cui
al regolamento n. 998/2003 e in primo luogo un documento di identificazione, e
che e del tutto logico che siano state adottate alcune misure al fine di
assicurare una politica coerente ed uniforme rendendo obbligatorio un unico
documento, il quale vale come documento di identificazione e registrazione in
Belgio e come documento sanitario e di identificazione, nei movimenti
intracomunitari. Per quanto concerne l'asserita posizione di monopolio della
BVIRH, il Belgische Staat afferma che tale associazione non e l'unica ad aver
ottenuto il suo riconoscimento.

29      È in tale contesto che il Raad van State ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se gli artt. 3, lett. b), 4, n. 2, 5 e 17, secondo comma, del
regolamento [n. 998/2003] e gli articoli ed allegati della decisione
[2003/803] ostino a che un regime nazionale in materia di passaporti per gatti
e furetti rinvii (...) al modello e ai requisiti supplementari fissati dalla
decisione [2003/803], ma prescriva (...) inoltre che ogni passaporto sia
provvisto di un numero unico composto di 13 caratteri, e cioe il codice ISO
per il Belgio "BE", seguito dal numero di riconoscimento del distributore
composto di due cifre e da un numero seriale di nove cifre.

2)       Se gli artt. 3, lett. b), 4, n. 2, 5 e 17, secondo comma, del
regolamento [n. 998/2003] e gli articoli ed allegati della decisione
[2003/803] ostino a che un regime nazionale estenda l'uso del modello del
passaporto europeo per gli animali da compagnia come prova di identificazione
e registrazione dei cani e preveda inoltre che terzi, mediante etichette di
identificazione adesive, apportino modifiche relative all'identificazione del
proprietario e dell'animale nelle parti I‑III di un passaporto europeo per
animali da compagnia, attestato da un veterinario autorizzato, in seguito alle
quali i dati di identificazione precedenti vengono coperti».

  _Causa C ‑45/10_

30      Il ricorso nel procedimento principale della causa C‑45/10, presentato
il 30 luglio 2004 dalla Vlaamse Dierenartsenvereniging e dal sig. Janssens, e
diretto all'annullamento del decreto 28 maggio 2004.

31      A questo scopo, i ricorrenti nella causa principale sostengono
anzitutto che tale decreto crea una situazione di monopolio in favore della
BVIRH per quanto riguarda la distribuzione dei passaporti per cani, il che
avrebbe la conseguenza di non consentire ai veterinari di far stampare i loro
passaporti per animali da compagnia in uno Stato membro diverso dal Regno del
Belgio. Il citato decreto occasionerebbe altresi la frode e creerebbe una
discriminazione mettendo in relazione l'identificazione dei cani contenuta nei
passaporti oggetto della causa principale con l'obbligo di registrazione e di
tracciabilita, mentre tale obbligo non sussiste per i gatti e i furetti, e cio
nonostante la normativa dell'Unione tratti tali specie di animali in modo
identico. Inoltre, l'effetto diretto di quest'ultima normativa imporrebbe alla
Vlaamse Dierenartsenvereiniging di fare il possibile perche i suoi membri
possano rispettare la citata normativa e avrebbe inoltre la conseguenza di
rendere inapplicabile il decreto 28 maggio 2004. I suddetti ricorrenti
sostengono poi che l'utilizzo di etichette adesive contrasta con l'obiettivo
previsto dalla decisione 2003/803, che consisterebbe nel consentire un agevole
controllo da parte delle autorita competenti. Infine, lo Stato membro in
questione non potrebbe invocare il principio di sussidiarieta.

32      Inoltre, i ricorrenti nella causa principale affermano che le
disposizioni del decreto 28 maggio 2004, che utilizzano il modello di
passaporto per gli animali da compagnia previsto dalla decisione 2003/803 come
prova di identificazione e registrazione dei cani, che prevedono l'apposizione
di etichette adesive sul passaporto al fine di identificare il proprietario e
l'animale e che si discostano dal modello di passaporto in parola per quanto
riguarda lo spazio previsto per l'indicazione dei dati relativi al nuovo
proprietario, costituiscono regole tecniche ai sensi della direttiva 98/34 la
cui adozione, in forza dell'art. 8 di quest'ultima, avrebbe richiesto una
previa comunicazione alla Commissione. In tal senso, i ricorrenti sostengono
che i cani muniti di passaporto devono essere considerati come merci.

33      Nella sentenza 9 gennaio 2006 (n. 153 336), che respinge una domanda
di sospensione dell'esecutivita del decreto impugnato, il giudice del rinvio
avrebbe dichiarato che la mera circostanza che una determinata situazione sia
disciplinata da disposizioni direttamente vincolanti a livello dell'Unione non
osta a che l'autorita nazionale competente in materia emani, a titolo
integrativo e a salvaguardia dell'interesse nazionale comune, proprie
disposizioni relative ad aspetti non disciplinati dalla normativa dell'Unione
o quando quest'ultima non osta a una normativa nazionale complementare. Il
giudice che ha pronunciato tale sentenza e dell'avviso che il convenuto nella
causa principale poteva dunque elaborare una normativa di diritto interno,
sempre che quest'ultima non pregiudicasse l'efficacia integrale della
normativa dell'Unione. Dato che ne il regolamento n. 998/2003 ne la decisione
2003/803 conterrebbero disposizioni relative alla produzione e alla
distribuzione ai veterinari dei passaporti per cani, il decreto 28 maggio 2004
rientrerebbe nell'ambito fissato dalla citata decisione. Del pari, per quanto
riguarda l'apposizione di etichette adesive su tali passaporti, detto giudice
ha considerato che ne il regolamento n. 998/2003 ne la decisione 2003/803
vietano che le indicazioni individualizzate vengano apposte su tali passaporti
mediante etichette adesive, purche tale prassi non dia origine a differenze
rispetto al modello di passaporto previsto dalla decisione 2003/803.

34      Poiche i ricorrenti nella causa principale hanno ribadito i loro
argomenti relativi all'incompatibilita del decreto 28 maggio 2004 con la
normativa dell'Unione, il Raad van State ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se gli artt. 3, lett. b), 4, n. 2, 5 e 17, secondo comma, del
regolamento [n. 998/2003] e gli articoli ed allegati della decisione
[2003/803] ostino a che una normativa nazionale estenda l'uso del modello del
passaporto europeo per gli animali da compagnia come prova di identificazione
e registrazione dei cani e preveda inoltre che terzi, mediante etichette di
identificazione adesive, apportino modifiche relative all'identificazione del
proprietario e dell'animale nelle parti I‑III di un passaporto europeo per
animali da compagnia, attestato da un veterinario autorizzato, in seguito alle
quali i dati di identificazione precedenti vengono coperti.

2)       Se le disposizioni nazionali, che estendono l'uso del modello di
passaporto europeo per gli animali da compagnia, di cui alla decisione
[2003/803], come prova di identificazione e di registrazione dei cani e
prevedono inoltre che terzi, mediante etichette di identificazione adesive,
apportino modifiche relative all'identificazione del proprietario e
dell'animale nelle parti I‑III di detto passaporto, costituiscano norme
tecniche ai sensi dell'art. 1 della direttiva [98/34] la cui adozione, in
forza dell'art. 8 della medesima direttiva, richiede una previa comunicazione
alla Commissione».

  _Causa C ‑57/10_

35      Il ricorso nel procedimento principale della causa C‑57/10, presentato
il 7 giugno 2004 dalla Vlaamse Dierenartsenvereniging, e diretto
all'annullamento del decreto 5 maggio 2004.

36      A tal riguardo, la ricorrente nella causa principale sostiene che il
decreto in parola viola gli artt. 3, lett. g), CE, 30 CE, 81 CE e 82 CE, i
principi della libera circolazione delle merci, dei servizi, delle persone e
dei capitali, il regolamento n. 998/2003, la decisione 2003/803 nonche la
direttiva 98/34.

37      Fissando modalita di determinazione del numero unico del passaporto
per animali da compagnia piu dettagliate rispetto alle previsioni della
normativa dell'Unione, il decreto 5 maggio 2004, da un lato, non terrebbe
conto dell'efficacia diretta riconosciuta dall'art. 249 CE ai regolamenti e
alle decisioni dell'Unione e, dall'altro, costituirebbe una norma tecnica che,
in violazione della direttiva 98/34, non e stata comunicata alla Commissione.

38      Il convenuto nella causa principale osserva che, nel determinare tale
numero unico, conformemente al regolamento n. 998/2003, le autorita nazionali
dispongono di un margine di discrezionalita che le autorizza ad adottare
decisioni integrative, finalizzate all'elaborazione di una corretta procedura
di identificazione. Esso ritiene altresi che il decreto 5 maggio 2004 non
rientri nell'ambito di applicazione della direttiva 98/34.

39      Nella sentenza 9 gennaio 2006 (n. 136 163), che respinge una domanda
di sospensione dell'esecutivita del decreto in parola, il giudice del rinvio
avrebbe dichiarato che la mera circostanza che una determinata situazione sia
disciplinata da disposizioni direttamente vincolanti a livello dell'Unione non
osta a che l'autorita nazionale competente in materia emani, a titolo
integrativo e a salvaguardia dell'interesse nazionale comune, proprie
disposizioni relative ad aspetti non disciplinati dalla normativa dell'Unione
o quando quest'ultima non osta a una normativa nazionale complementare. Il
giudice che ha pronunciato tale sentenza e dell'avviso che il convenuto nella
causa principale poteva dunque elaborare una normativa di diritto interno,
sempre che quest'ultima non pregiudicasse l'efficacia integrale della
normativa dell'Unione. Dato che ne il regolamento n. 998/2003 ne la decisione
2003/803 conterrebbero disposizioni relative alla fabbricazione e alla
distribuzione ai veterinari dei passaporti per cani e furetti, il decreto
impugnato rientrerebbe nell'ambito fissato dalla citata decisione.

40      Poiche la ricorrente nella causa principale ha ribadito i suoi
argomenti relativi all'incompatibilita del decreto 5 maggio 2004 con la
normativa dell'Unione, il Raad van State ha deciso di sospendere il
procedimento e di sottoporre alla Corte le seguenti questioni pregiudiziali:

«1)       Se gli artt. 3, lett. b), 4, n. 2, 5 e 17, secondo comma, del
regolamento [n. 998/2003] e gli articoli ed allegati della decisione
[2003/803] ostino a che un regime nazionale in materia di passaporti per gatti
e furetti rinvii al modello e ai requisiti supplementari fissati dalla
decisione [2003/803], ma prescriva inoltre che ogni passaporto sia provvisto
di un numero unico composto di 13 caratteri, e cioe il codice ISO per il
Belgio "BE", seguito dal numero di riconoscimento del distributore composto di
due cifre e da un numero seriale di nove cifre.

2)       Se un regime nazionale che, in materia di passaporti per gatti e
furetti, rinvia al modello e ai requisiti supplementari fissati dalla
decisione [2003/803], ma prescriva inoltre che ogni passaporto sia provvisto
di un numero unico composto di 13 caratteri, e cioe il codice ISO per il
Belgio "BE", seguito dal numero di riconoscimento del distributore composto di
due cifre e da un numero seriale di nove cifre, sia una regola tecnica ai
sensi dell'art. 1 della direttiva [98/34] la cui adozione, in forza dell'art.
8 della medesima direttiva, richiede una previa comunicazione alla Commissione
(...)».

  **Sulle questioni pregiudiziali**

  _Osservazioni preliminari_

41      Nelle sue osservazioni la Vlaamse Dierenartsenvereniging, ricorrente
nelle tre cause principali, formula due questioni complementari e sostiene
che, in considerazione della loro importanza, anche in merito ad esse sarebbe
necessaria la pronuncia della Corte.

42      A tale riguardo occorre ricordare che, nell'ambito della cooperazione
tra la Corte e i giudici nazionali, quale prevista dall'art. 267 TFUE, spetta
unicamente al giudice nazionale, il quale e investito della controversia e
deve assumersi la responsabilita della futura pronuncia giurisdizionale,
valutare, alla luce delle peculiarita della causa dinanzi ad esso pendente,
sia la necessita di una decisione in via pregiudiziale ai fini della pronuncia
della propria sentenza sia la rilevanza delle questioni che esso propone alla
Corte (v., in tal senso, sentenza 15 ottobre 2009, causa C‑138/08, Hochtief e
Linde-Kca-Dresden, Racc. pag. I‑9889, punto 20 e giurisprudenza ivi citata).

43      La facolta di determinare le questioni da sottoporre alla Corte e
quindi riservata al giudice nazionale e le parti non possono modificarne il
tenore (sentenza Hochtief e Linde-Kca-Dresden, cit., punto 21 e giurisprudenza
ivi citata).

44      Peraltro, una modifica delle questioni pregiudiziali sotto il profilo
sostanziale o una risposta alle questioni complementari menzionate nelle
osservazioni della ricorrente nella causa principale sarebbe incompatibile con
il ruolo assegnato alla Corte dall'art. 267 TFUE e con l'obbligo della Corte
di dare ai governi degli Stati membri e alle parti interessate la possibilita
di presentare osservazioni ai sensi dell'art. 23 del suo Statuto, tenuto conto
del fatto che, in base alla suddetta disposizione, alle parti interessate
vengono notificate solo le decisioni di rinvio (v., in tal senso, sentenza
Hochtief e Linde-Kca-Dresden, cit., punto 22 e giurisprudenza ivi citata).

45      Ne consegue che la Corte non puo procedere all'analisi delle questioni
complementari sollevate dalla Vlaamse Dierenartsenvereniging.

  _Sulle prime questioni nelle cause C ‑42/10 e C‑57/10_

46      Con le sue prime questioni nelle cause C‑42/10 e C‑57/10, il giudice
del rinvio chiede, in sostanza, se gli artt. 3, lett. b), 4, n. 2, 5 e 17,
secondo comma, del regolamento n. 998/2003, nonche gli articoli e gli allegati
della decisione 2003/803 debbano essere interpretati nel senso che ostano a
una normativa nazionale, quale quella oggetto della causa principale, che
prescrive una numerazione per i passaporti per animali da compagnia composta
da un numero unico contenente il codice ISO a due caratteri del Regno del
Belgio «BE» seguito dal numero di riconoscimento a due cifre del distributore
autorizzato e da una serie di nove cifre.

47      A tale riguardo si deve ricordare che, a causa della loro stessa
natura e della loro funzione nel sistema delle fonti del diritto dell'Unione,
le disposizioni di un regolamento producono, in genere, effetti immediati
negli ordinamenti giuridici nazionali, senza che le autorita nazionali debbano
adottare misure di attuazione o che sia necessario che il legislatore
dell'Unione adotti normative complementari (sentenza 28 ottobre 2010, causa
C‑367/09, SGS Belgium e a., non ancora pubblicata nella Raccolta, punto 32 e
giurisprudenza ivi citata).

48      Cionondimeno, talune disposizioni di un regolamento, anche completate
da una decisione di esecuzione, possono richiedere, per la loro attuazione,
l'adozione di misure nazionali di applicazione (v., per analogia, sentenza 11
gennaio 2001, causa C‑403/98, Monte Arcosu, Racc. pag. I‑103, punto 26).

49      Cio e esattamente quanto si verifica con riferimento all'art. 5, n. 1,
lett. b), del regolamento n. 998/2003, in combinato disposto con l'allegato
II, B, punto 2, lett. c), della decisione 2003/803.

50      Infatti, eccezion fatta per l'obbligo di indicare il numero ISO dello
Stato membro di rilascio all'inizio della serie di caratteri che compongono il
numero unico da apporsi sul passaporto per animali da compagnia, le citate
disposizioni del regolamento n. 998/2003 e della decisione 2003/803 non
prevedono alcuna modalita specifica per la determinazione di tale numero. Esse
implicano quindi che siano gli Stati membri a dover stabilire la modalita di
determinazione di detto numero.

51      Va constatato che la normativa nazionale oggetto della causa
principale soddisfa i requisiti relativi alla numerazione dei passaporti
previsti dall'art. 5, n. 1, lett. b), del regolamento n. 998/2003, in
combinato disposto con l'allegato II, B, punto 2, lett. c), della decisione
2003/803. Infatti, tale normativa nazionale prevede, da un lato, che ogni
passaporto sia dotato di un numero unico e, dall'altro, che i primi due
caratteri di tale numero facciano riferimento al codice ISO del Regno del
Belgio «BE». La normativa nazionale in parola, attuando le disposizioni del
diritto dell'Unione precedentemente menzionate e precisando, peraltro, la
modalita di numerazione degli altri caratteri che compongono il numero di
passaporto, garantisce la piena efficacia di queste ultime disposizioni.

52      Dalle considerazioni sin qui svolte risulta che le prime questioni
nelle cause C‑42/10 e C‑57/10 vanno risolte dichiarando che gli artt. 3, lett.
b), 4, n. 2, 5 e 17, secondo comma, del regolamento n. 998/2003, nonche gli
articoli e gli allegati della decisione 2003/803 devono essere interpretati
nel senso che non ostano a una normativa nazionale che prevede una numerazione
per i passaporti per animali da compagnia composta da un numero unico
contenente il codice ISO a due caratteri dello Stato membro interessato
seguito dal numero di riconoscimento a due cifre del distributore autorizzato
e da una serie di nove cifre, dal momento che detta normativa nazionale
garantisce l'unicita di tale numero di identificazione.

  _Sulla seconda questione nella causa C ‑42/10 e sulla prima questione nella
causa C‑45/10_

53      Con la seconda questione nella causa C‑42/10 e la prima questione
nella causa C‑45/10, il giudice del rinvio chiede, in sostanza, se gli artt.
3, lett. b), 4, n. 2, 5 e 17, secondo comma, del regolamento n. 998/2003,
nonche gli articoli e gli allegati della decisione 2003/803 ostino a
normative, quali quelle oggetto della causa principale, in seguito alla cui
applicazione, da un lato, il passaporto per animali da compagnia e utilizzato
non soltanto come documento di viaggio ai sensi della normativa dell'Unione,
ma anche come prova di identificazione e registrazione dei cani a livello
nazionale, e, dall'altro, la presentazione dei dati relativi
all'identificazione del proprietario e dell'animale presenti su tale
passaporto differisce da quella prevista dalla decisione 2003/803 e la
modifica dei quali si effettua mediante l'apposizione dei nuovi dati che
coprono i precedenti con etichette adesive.

54      Per quanto riguarda, in primo luogo, l'uso del passaporto per animali
da compagnia come prova di identificazione e registrazione dei cani a livello
nazionale, occorre sottolineare che si tratta dell'uso di detto passaporto per
fini paralleli e diversi da quelli che reggono la normativa dell'Unione, e
cioe l'armonizzazione delle condizioni di polizia sanitaria applicabili ai
movimenti intracomunitari di animali da compagnia a carattere non commerciale.

55      A questo proposito si deve rilevare che ne il tenore letterale ne lo
spirito del regolamento n. 998/2003 e della decisione 2003/803 consentono di
concludere che la funzione del passaporto per animali da compagnia sarebbe
solo ed esclusivamente quella di soddisfare gli obiettivi perseguiti dalla
normativa dell'Unione e che, pertanto, l'uso di tale passaporto a livello
nazionale per finalita diverse sarebbe vietato. Dal terzo e quarto
'considerando' della decisione 2003/803 e dal modello di passaporto allegato a
tale decisione si evince invece che quest'ultimo contiene alcune pagine sulle
quali e possibile inserire dati che non presentano alcun nesso con la
normativa dell'Unione. Tale modello prevede infatti l'indicazione della
certificazione di vaccinazioni non richieste dal regolamento n. 998/2003,
nonche alcune sezioni, intitolate «esami clinici» e «legalizzazione», in modo
che i passaporti per animali da compagnia possano essere utilizzati anche per
i movimenti di animali al di fuori dell'Unione.

56      Pertanto, l'uso di tale passaporto per finalita diverse da quelle
indicate dalla normativa dell'Unione, in linea di principio, non puo essere
vietato.

57      Tuttavia, e necessario che tale uso non rimetta in discussione ne
l'effettiva applicazione del regolamento n. 998/2003 e della decisione
2003/803 ne gli obiettivi dagli stessi perseguiti. Orbene, non e provato e
neppure affermato dalle parti nella causa principale o dagli interessati di
cui all'art. 23 dello Statuto della Corte che hanno presentato osservazioni
che l'uso di tale passaporto finalizzato all'identificazione e alla
registrazione dei cani a livello nazionale produca un simile effetto.

58      Per quanto riguarda, in secondo luogo, la menzione dei dati relativi
all'identificazione del proprietario e dell'animale, la cui modifica e
effettuata attraverso l'apposizione di nuovi dati sui precedenti mediante
etichette adesive, occorre constatare che una normativa quale quella oggetto
della causa principale ha l'effetto di introdurre un passaporto per animali da
compagnia, la cui presentazione differisce da quella del modello di passaporto
previsto dalla decisione 2003/803.

59      Infatti, mentre l'allegato I della decisione 2003/803 prevede che la
prima pagina del modello di passaporto contenga tre campi che consentano di
annotare l'identita e l'indirizzo di tre proprietari in successione
dell'animale, la normativa oggetto della causa principale prevede che la prima
pagina del passaporto per animali da compagnia contenga un solo campo, sul
quale apporre in successione le etichette adesive che tengono conto delle
variazioni di indirizzo o di identita del proprietario dell'animale.

60      A tal riguardo occorre ricordare che, ai sensi dell'art. 288, quarto
comma, TFUE, le decisioni della Commissione destinate agli Stati membri sono
obbligatorie in tutti i loro elementi.

61      Inoltre, dall'oggetto stesso della decisione 2003/803, dal modello di
passaporto di cui all'allegato I della medesima e dall'allegato II, A, punto
1, di tale decisione nella quale e scritto che «[i]l formato del modello di
passaporto e uniforme», risulta che tale decisione ha lo scopo di definire un
documento uniforme, qualunque sia lo Stato membro che lo rilascia, le cui
forme e il cui contenuto sono imposti agli Stati membri, fatti salvi
adeguamenti di minore importanza, tassativamente previsti all'allegato II, C,
punto 4, della citata decisione.

62      Orbene, adottando una presentazione della prima pagina del passaporto
per animali da compagnia sulla quale appare soltanto un campo destinato a
contenere l'indicazione dell'identita e dell'indirizzo del primo proprietario
dell'animale e le cui modifiche successive si effettuano mediante
l'apposizione di etichette adesive, una normativa quale quella oggetto della
causa principale non tiene conto dell'obbligo di una presentazione uniforme
previsto per il modello di passaporto, il quale esige, in particolare, che la
prima pagina del passaporto per animali da compagnia contenga determinati
campi e una presentazione che consenta di annotare l'identita e l'indirizzo di
tre successivi proprietari dell'animale.

63      Del resto, come affermato dalla Commissione in udienza, la
sovrapposizione di etichette adesive impedisce l'identificazione dei
proprietari dell'animale succedutisi nel tempo benche una siffatta
identificazione sia determinante nell'ambito della polizia sanitaria e il
regolamento n. 998/2003 e la decisione 2003/803 siano intervenuti proprio in
tale ambito.

64      Per la stessa ragione, l'utilizzo di etichette adesive come quelle
previste dalla normativa oggetto della causa principale, che porta a
modificare la presentazione imposta per il modello di passaporto ha anche
l'effetto di impedire il trasferimento degli animali da compagnia al di fuori
dello Stato membro di origine, rendendo necessario in tali casi il rilascio di
un nuovo passaporto nello Stato membro di destinazione.

65      Alla luce delle considerazioni sin qui svolte, occorre risolvere la
seconda questione nella causa C‑42/10 e la prima questione nella causa C‑45/10
dichiarando che gli artt. 3, lett. b), 4, n. 2, 5 e 17, secondo comma, del
regolamento n. 998/2003, nonche gli articoli e allegati della decisione
2003/803 devono essere interpretati nel senso che:

-        non ostano a una normativa, come quella oggetto della causa principale, in applicazione della quale il passaporto per animali da compagnia e utilizzato non soltanto come documento di viaggio, conformemente alla normativa dell'Unione, ma anche come prova di identificazione e registrazione dei cani a livello nazionale, e 

-        ostano a una normativa nazionale, come quella oggetto della causa principale, che prevede un solo campo nel passaporto per animali da compagnia destinato a contenere l'indicazione dell'identita e dell'indirizzo del proprietario dell'animale, le cui modifiche successive si effettuano mediante l'apposizione di etichette adesive. 

  _Sulle seconde questioni nelle cause C ‑45/10 e C‑57/10_

66      Con le seconde questioni nelle cause C‑45/10 e C‑57/10, il giudice del
rinvio chiede, in sostanza, se disposizioni nazionali, come quelle enunciate
nella normativa belga sul passaporto per animali da compagnia e relative
all'uso di quest'ultimo come prova di identificazione e registrazione dei
cani, nonche all'utilizzo di etichette adesive per effettuare le modifiche
afferenti all'identificazione del proprietario e dell'animale, da una parte, e
disposizioni relative alla determinazione di un numero unico per gatti e
furetti, dall'altra, debbano essere considerate regole tecniche, ai sensi
della direttiva 98/34.

67      Occorre rilevare al riguardo, come emerge dal fondamento giuridico
della direttiva 98/34, vale a dire dall'art. 100 A del Trattato CE (divenuto,
in seguito a modifica, art. 95 CE), nonche dal secondo e quarto 'considerando'
di tale direttiva, che la normativa dell'Unione, prevedendo una procedura
d'informazione nel settore delle norme e delle regolamentazioni tecniche e
delle regole relative ai servizi della societa dell'informazione, concorre al
buon funzionamento del mercato interno garantendo, in particolare, la libera
circolazione delle merci.

68      Del resto, la Corte ha avuto l'occasione di precisare che nell'ambito
di applicazione della libera circolazione delle merci rientrano soltanto i
prodotti pecuniariamente valutabili e come tali atti a costituire oggetto di
operazioni commerciali (v. in tal senso, in particolare, sentenze 10 dicembre
1968, causa 7/68, Commissione/Italia, Racc. pag. 561, in particolare pag. 570,
e 26 ottobre 2006, causa C‑65/05, Commissione/Grecia, Racc. pag. I‑10341,
punti 23-25).

69      Orbene, e pacifico che i passaporti per animali da compagnia, essendo
dotati di un numero unico e identificando un animale specifico, non possono,
come tali, costituire oggetto di operazioni commerciali.

70      È dunque escluso che i passaporti in parola possano essere qualificati
come «merce», ai sensi della giurisprudenza della Corte, e che la direttiva
98/34 sia applicabile nei loro confronti. Di conseguenza, specificazioni, come
quelle previste dalla normativa belga oggetto della causa principale, non
possono essere qualificate come specificazioni tecniche che devono costituire
oggetto, conformemente all'art. 8 di tale direttiva, di una previa
comunicazione alla Commissione e, in mancanza di quest'ultima, essere
disapplicate dal giudice nazionale (v., in tal senso, sentenza 8 novembre
2007, causa C‑20/05, Schwibbert, Racc. pag. I‑9447, punti 33 e 44 nonche
giurisprudenza ivi citata).

71      Dalle considerazioni sin qui esposte risulta che le seconde questioni
nelle cause C‑45/10 e C‑57/10 devono essere risolte dichiarando che
disposizioni nazionali, come quelle enunciate nella normativa oggetto della
causa principale, relative al passaporto per animali da compagnia e afferenti
all'uso di quest'ultimo come prova di identificazione e registrazione dei
cani, nonche all'utilizzo di etichette adesive per effettuare le modifiche
inerenti all'identificazione del proprietario e dell'animale, da una parte, e
disposizioni relative alla determinazione di un numero unico per gatti e
furetti, dall'altra, non costituiscono regole tecniche ai sensi dell'art. 1
della direttiva 98/34, che, conformemente all'art. 8 della medesima direttiva,
devono essere oggetto di una previa comunicazione alla Commissione.

  **Sulle spese**

72      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

1)       **Gli artt.  3, lett. b), 4, n. 2, 5 e 17, secondo comma, del
regolamento (CE) del Parlamento europeo e del Consiglio 26 maggio 2003, n.
998, relativo alle condizioni di polizia sanitaria applicabili ai movimenti a
carattere non commerciale di animali da compagnia, e che modifica la direttiva
92/65/CEE del Consiglio, nonche gli articoli e gli allegati della decisione
della Commissione 26 novembre 2003, 2003/803/CE, che stabilisce un modello di
passaporto per i movimenti intracomunitari di cani, gatti e furetti, devono
essere interpretati nel senso che non ostano a una normativa nazionale che
prevede una numerazione per i passaporti per animali da compagnia composta da
un numero unico contenente il codice ISO a due caratteri dello Stato membro
interessato seguito dal numero di riconoscimento a due cifre del distributore
autorizzato e da una serie di nove cifre, dal momento che detta normativa
nazionale garantisce l'unicita di tale numero di identificazione.**

2)       **Gli artt.  3, lett. b), 4, n. 2, 5 e 17, secondo comma, del
regolamento n. 998/2003, nonche gli articoli e gli allegati della decisione
2003/803 devono essere interpretati nel senso che:**

-         **non ostano a una normativa, come quella oggetto della causa principale, in applicazione della quale il passaporto per animali da compagnia e utilizzato non soltanto come documento di viaggio, conformemente alla normativa dell'Unione, ma anche come prova di identificazione e registrazione dei cani a livello nazionale, e**

-         **ostano a una normativa nazionale, come quella oggetto della causa principale, che prevede un solo campo nel passaporto per animali da compagnia destinato a contenere l 'indicazione dell'identita e dell'indirizzo del proprietario dell'animale, le cui modifiche successive si effettuano mediante l'apposizione di etichette adesive.**

3)       **Disposizioni nazionali, come quelle enunciate nella normativa
oggetto della causa principale, relative al passaporto per animali da
compagnia e afferenti all 'uso di quest'ultimo come prova di identificazione e
registrazione dei cani, nonche all'utilizzo di etichette adesive per
effettuare le modifiche inerenti all'identificazione del proprietario e
dell'animale, da una parte, e disposizioni relative alla determinazione di un
numero unico per gatti e furetti, dall'altra, non costituiscono regole
tecniche ai sensi dell'art. 1 della direttiva del Parlamento europeo e del
Consiglio 22 giugno 1998, 98/34/CE, che prevede una procedura d'informazione
nel settore delle norme e delle regolamentazioni tecniche e delle regole
relative ai servizi della societa dell'informazione, come modificata dalla
direttiva del Parlamento europeo e del Consiglio 20 luglio 1998, 98/48/CE, le
quali, conformemente all'art. 8 della medesima direttiva, devono essere
oggetto di una previa comunicazione alla Commissione europea.**

Firme

* * *

* Lingua processuale: l'olandese. 




SENTENZA DELLA CORTE (Settima Sezione)

6 ottobre 2015 ( * )

«Rinvio pregiudiziale — Libera circolazione delle merci — Misure di effetto
equivalente — Prodotti in libera circolazione in Germania — Prodotti soggetti
a controlli di omologazione in Romania — Certificato di conformità messo a
disposizione da un distributore di un altro Stato membro — Certificato
ritenuto insufficiente al fine di consentire la libera commercializzazione di
tali prodotti — Principio del reciproco riconoscimento — Irricevibilità
parziale»

Nella causa C‑354/14,

avente ad oggetto la domanda di pronuncia pregiudiziale proposta alla Corte,
ai sensi dell’articolo 267 TFUE, dal Tribunalul Cluj (Tribunale di Cluj,
Romania), con decisione del 18 giugno 2014, pervenuta in cancelleria il 22
luglio 2014, nel procedimento

SC Capoda Import-Export SRL

contro

Registrul Auto Român,

Benone-Nicolae Bejan,

LA CORTE (Settima Sezione),

composta da J.-C. Bonichot (relatore), presidente di sezione, J.L. da Cruz
Vilaça e C. Lycourgos, giudici,

avvocato generale: N. Jääskinen

cancelliere: A. Calot Escobar

vista la fase scritta del procedimento,

considerate le osservazioni presentate:

—

|

per la SC Capoda Import-Export SRL, da C. Costaş, avvocato;  
  
---|---  
  
—

|

per B.‑N. Bejan, da lui stesso;  
  
---|---  
  
—

|

per il governo rumeno, da R.‑H. Radu e A. Buzoianu, in qualità di agenti;  
  
---|---  
  
—

|

per la Commissione europea, da L. Nicolae, K. Talabér-Ritz e G. Wilms, in
qualità di agenti,  
  
---|---  
  
vista la decisione, adottata dopo aver sentito l’avvocato generale, di
giudicare la causa senza conclusioni,

ha pronunciato la seguente

Sentenza

1

|

La domanda di pronuncia pregiudiziale verte sull’interpretazione dell’articolo
34 TFUE e degli articoli 31, paragrafo 1, della direttiva 2007/46/CE del
Parlamento europeo e del Consiglio, del 5 settembre 2007, che istituisce un
quadro per l’omologazione dei veicoli a motore e dei loro rimorchi, nonché dei
sistemi, componenti ed entità tecniche destinati a tali veicoli (direttiva
quadro) (GU L 263, pag. 1), e 1, paragrafo 1, lettere t) e u), del regolamento
(CE) n. 1400/2002 della Commissione, del 31 luglio 2002, relativo
all’applicazione dell’articolo 81, paragrafo 3, del trattato a categorie di
accordi verticali e pratiche concordate nel settore automobilistico (GU L 203,
pag. 30).  
  
---|---  
  
2

|

Tale domanda è stata presentata nell’ambito di una controversia tra la SC
Capoda Import-Export SRL (in prosieguo: la «Capoda») da un lato, e,
dall’altro, il Registrul Auto Român (registro automobilistico rumeno; in
prosieguo: il «RAR») e il sig. Bejan, relativamente alla commercializzazione
da parte della Capoda di pezzi di ricambio nuovi per veicoli a motore.  
  
---|---  
  
Contesto normativo

Il diritto dell’Unione

La direttiva 2007/46

3

|

I considerando 14 e 15 della direttiva 2007/46 enunciano quanto segue:

|

«(14)

|

L’obiettivo principale della legislazione in materia di omologazione dei
veicoli è assicurare che i veicoli nuovi, i componenti e le entità tecniche
immessi in commercio forniscano un elevato livello di sicurezza e di
protezione dell’ambiente. Tale scopo non dovrebbe essere pregiudicato dal
montaggio di talune parti o apparecchiature dopo che i veicoli sono stati
commercializzati o sono entrati in circolazione. Pertanto, dovrebbero essere
adottate misure appropriate al fine di assicurare che le parti o le
apparecchiature che possono essere montate sui veicoli e che sono in grado di
pregiudicare considerevolmente il funzionamento di sistemi essenziali in
termini di sicurezza o di protezione ambientale, siano soggetti a un controllo
preventivo da parte di un’autorità di omologazione prima di essere messi in
vendita. Tali misure dovrebbero consistere in disposizioni tecniche relative
ai requisiti cui tali parti o tali apparecchiature debbono rispondere.  
  
---|---  
  
(15)

|

Tali misure dovrebbero applicarsi solo a un numero limitato di parti o
apparecchiature. (…) Nel redigere tale elenco [di parti o di apparecchiature]
è opportuno che la Commissione (…) si adoperi per trovare un giusto equilibrio
tra i requisiti relativi al miglioramento della sicurezza stradale e alla
protezione dell’ambiente e gli interessi di consumatori, produttori e
distributori, nel mercato post-vendita».  
  
---|---  
  
4

|

L’articolo 1 della direttiva in parola così recita:

«La presente direttiva stabilisce un quadro armonizzato contenente le
disposizioni amministrative e i requisiti tecnici generali necessari per
l’omologazione di tutti i veicoli nuovi che rientrano nel suo campo
d’applicazione e dei sistemi, dei componenti e delle entità tecniche destinati
a tali veicoli, al fine di semplificarne l’immatricolazione, la vendita e la
messa in circolazione all’interno della Comunità.

La presente direttiva stabilisce inoltre disposizioni per la vendita e la
messa in circolazione di parti e apparecchiature destinate ai veicoli
omologati conformemente alla presente direttiva.

(…)».  
  
---|---  
  
5

|

L’articolo 3, punto 26, della summenzionata direttiva definisce le «parti o
apparecchiature originali» come le «parti o apparecchiature costruite
conformemente alle specifiche e alle norme di produzione fornite dal
costruttore del veicolo per la produzione di parti o apparecchiature per
l’assemblaggio del veicolo in questione. Esse includono le parti o le
apparecchiature costruite nella stessa linea di produzione di tali parti o
apparecchiature. Salvo prova contraria, si presume che le parti costituiscono
parti originali se il costruttore delle stesse certifica che esse hanno
qualità equivalenti ai componenti utilizzati per l’assemblaggio del veicolo in
questione e sono state costruite conformemente alle specifiche e alle norme di
produzione del costruttore del veicolo».  
  
---|---  
  
6

|

L’articolo 31 della direttiva 2007/46, intitolato «Vendita ed entrata in
servizio di parti o apparecchiature che sono in grado di comportare un rischio
significativo per il corretto funzionamento dei sistemi essenziali», dispone
quanto segue:

«1. Gli Stati membri autorizzano la vendita, la messa in vendita o la messa in
circolazione di parti o apparecchiature che possono comportare un rischio
significativo per il corretto funzionamento di sistemi essenziali per la
sicurezza del veicolo o per le sue prestazioni ambientali solamente se tali
parti o apparecchiature sono state autorizzate da un’autorità di omologazione
conformemente ai paragrafi da 5 a 10.

2\. Le parti o le apparecchiature soggette ad autorizzazione a norma del
paragrafo 1 sono inserite nell’elenco fissato nell’allegato XIII. (…)

(…)

11\. Il presente articolo non si applica a una parte o pezzo di
apparecchiatura finché non sia stato inserito nell’elenco di cui all’allegato
XIII. (…)

12\. Nell’attesa di una decisione sull’opportunità o meno di includere una
parte o un pezzo di un’apparecchiatura nell’elenco di cui al paragrafo 1, gli
Stati membri possono mantenere disposizioni nazionali relative a parti o
apparecchiature che sono in grado di comportare un rischio significativo per
il corretto funzionamento di sistemi essenziali per la sicurezza del veicolo o
per le sue prestazioni ambientali.

Una volta presa tale decisione, le disposizioni nazionali relative alle parti
o apparecchiature in questione cessano di essere valide.

(…)».  
  
---|---  
  
Il regolamento n. 1400/2002

7

|

L’articolo 1 del regolamento n. 1400/2002 prevede quanto segue:

«1. Ai fini del presente regolamento si applicano le seguenti definizioni:

(…)

|

t)

|

per “pezzi di ricambio originali” si intendono i pezzi di ricambio la cui
qualità è la stessa di quella dei componenti usati per l’assemblaggio
dell’autoveicolo e che sono fabbricati secondo le specifiche tecniche e gli
standard di produzione forniti dal costruttore per la produzione di componenti
o pezzi di ricambio dell’autoveicolo in questione (…). Si presume, salvo prova
contraria, che tali pezzi di ricambio sono pezzi di ricambio originali se il
produttore di pezzi di ricambio certifica che la qualità degli stessi
corrisponde a quella dei componenti usati per l’assemblaggio dell’autoveicolo
in questione e che detti pezzi di ricambio sono stati fabbricati secondo le
specifiche tecniche e gli standard di produzione del costruttore degli
autoveicoli;  
  
---|---  
  
u)

|

per “pezzi di ricambio di qualità corrispondente” si intendono esclusivamente
i pezzi di ricambio fabbricati da qualsiasi impresa che possa certificare in
qualunque momento che la qualità di detti pezzi di ricambio corrisponde a
quella dei componenti che sono stati usati per l’assemblaggio degli
autoveicoli in questione;  
  
---|---  
  
(…)».  
  
8

|

Ai sensi dell’articolo 12, paragrafo 3, del regolamento n. 1400/2002:

«L’efficacia del presente regolamento cessa il 31 maggio 2010».  
  
---|---  
  
Il diritto rumeno

9

|

L’articolo 1 del decreto del governo n. 80/2000 sull’omologazione e la
certificazione di prodotti e materiali di consumo utilizzati per i veicoli
stradali e sulle condizioni per l’immissione in commercio e
commercializzazione dei medesimi, come modificato (in prosieguo: il «decreto
del governo n. 80/2000»), ai paragrafi 1, 2, 4, 5 e 8 così dispone:

«1. I prodotti e i materiali di consumo nuovi, destinati all’utilizzo per
veicoli stradali, possono essere immessi in commercio e/o commercializzati
unicamente quando rispettino le condizioni previste dal presente decreto.

2\. I prodotti e i materiali di consumo nuovi, compresi nella categoria di
quelli che riguardano la sicurezza della circolazione stradale, la protezione
dell’ambiente, l’efficienza energetica (…) possono essere immessi in commercio
e/o commercializzati unicamente quando sono omologati o certificati, a seconda
del caso.

(…)

4\. L’omologazione dei prodotti di cui al paragrafo 2 viene effettuata
dall’azienda autonoma del [RAR], un organismo tecnico specializzato posto
sotto l’autorità del Ministro dei Trasporti e delle Infrastrutture (…), sulla
base dei risultati delle prove svolte dal RAR o dai servizi tecnici valutati
dal RAR.

5\. La certificazione dei prodotti e materiali di consumo di cui al paragrafo
2 è effettuata dal RAR, sulla base dei risultati delle prove svolte dal RAR o
dai servizi tecnici valutati dal RAR.

(…)

8\. Le previsioni di cui ai paragrafi 4 e 5 non si applicano:

|

a)

|

ai prodotti omologati dalle autorità competenti delle parti contraenti in base
agli accordi di Ginevra;  
  
---|---  
  
b)

|

ai prodotti omologati o certificati dalle autorità competenti degli Stati
membri secondo le direttive/i regolamenti dell’Unione europea;  
  
---|---  
  
c)

|

ai prodotti originali o ai pezzi di ricambio originali;  
  
---|---  
  
d)

|

ai prodotti e materiali di consumo nuovi fabbricati esclusivamente per essere
utilizzati da veicoli destinati alle competizioni sportive, che non sono
destinati ad essere utilizzati per la circolazione stradale. Tale eccezione
non si applica nel caso in cui i prodotti e i materiali di consumo in parola
abbiano un duplice utilizzo, tanto per i veicoli destinati alle competizioni
sportive quanto per i veicoli destinati a circolare su strada».  
  
---|---  
  
10

|

Ai sensi dell’articolo 1 di tale decreto del governo:

«Ai fini dell’applicazione del presente decreto, i termini e le espressioni
che seguono devono essere così intesi:

1\. prodotto – un sistema, un dispositivo, un pezzo, un componente o un’entità
tecnica utilizzati per la costruzione di un veicolo, per la sostituzione di
quelli esistenti nel veicolo o per il montaggio/l’utilizzo ulteriore in un
veicolo omologato. Può trattarsi di:

|

1.1.

|

un prodotto originale – un prodotto fabbricato secondo le specifiche e gli
standard di produzione previsti dal costruttore del veicolo per la
fabbricazione di prodotti utilizzati per l’assemblaggio del veicolo in
questione. Tali prodotti comprendono i prodotti fabbricati sulla stessa linea
di produzione dei prodotti in questione. Si considera, salvo prova contraria,
che i prodotti sono originali se il costruttore degli stessi certifica la
circostanza che i prodotti corrispondono al livello qualitativo dei prodotti
utilizzati per l’assemblaggio del veicolo in questione e che sono stati
fabbricati conformemente alle specifiche e agli standard di produzione del
costruttore del veicolo.  
  
---|---  
  
(…)».  
  
11

|

L’articolo 4, paragrafo 1, di detto decreto del governo prevede quanto segue:

«Ai fini dell’immissione in commercio e/o della commercializzazione, i
prodotti e i materiali di consumo devono essere accompagnati dai documenti
previsti dalla normativa in vigore».  
  
---|---  
  
12

|

L’articolo 6 del decreto del governo n. 80/2000 così dispone:

«Costituiscono contravvenzioni e sono sanzionate nel modo seguente:

|

a)

|

l’inosservanza delle disposizioni di cui all’articolo 1, paragrafo 2 (…):
ammenda da 1000 a 5000 lei [rumeni (RON) (da EUR 227 a EUR 1135 circa)];  
  
---|---  
  
(…)».  
  
13

|

L’allegato del decreto n. 2135, dell’8 dicembre 2005, del Ministro dei
Trasporti, delle Costruzioni e del Turismo, recante approvazione delle
normative relative alla certificazione e all’omologazione dei prodotti e
materiali di consumo utilizzati per i veicoli stradali nonché alle condizioni
di immissione in commercio dei medesimi, contiene un capitolo II intitolato
«Metodologia e condizioni relative alla certificazione e all’omologazione dei
prodotti utilizzati per i veicoli stradali». In tale capitolo è contenuto il
punto 2.1, che dispone quanto segue:

«I prodotti fabbricati nel paese o importati, che figurano nell’elenco del
capitolo V, possono essere immessi in commercio unicamente qualora siano
certificati o omologati dal RAR. La certificazione o l’omologazione viene
richiesta da parte dei costruttori, dei loro rappresentanti dei medesimi,
degli importatori o dei distributori. (…)».  
  
---|---  
  
14

|

Il capitolo V dell’allegato in parola contiene un elenco dei prodotti e dei
materiali di consumo che richiedono una siffatta certificazione o omologazione
da parte del RAR ai fini dell’immissione in commercio. Tale elenco contiene
gli elementi utilizzati dai veicoli stradali relativi alla sicurezza della
circolazione, alla protezione dell’ambiente, all’efficienza energetica e alla
protezione contro i furti. Detto capitolo V include un punto 5.1.3 che
riguarda i filtri del combustibile e un punto 5.3.2 relativo alle pompe
dell’acqua.  
  
---|---  
  
Fatti del procedimento principale e questioni pregiudiziali

15

|

La Capoda, società con sede in Romania, commercializza in tale Stato membro
prodotti e pezzi di ricambio per la riparazione, la manutenzione e il
funzionamento degli autoveicoli, che la stessa acquista presso società con
sede in altri Stati membri.  
  
---|---  
  
16

|

Dalla decisione di rinvio risulta che, a seguito di un controllo effettuato il
21 giugno 2011 dal RAR, quest’ultimo ha constatato che la summenzionata
società commercializzava in Romania pompe dell’acqua e filtri del combustibile
per veicoli stradali appartenenti alla categoria dei pezzi relativi alla
sicurezza della circolazione e della protezione dell’ambiente, senza che tali
prodotti fossero stati oggetto di una certificazione o di un’omologazione
conformemente alla normativa nazionale. Di conseguenza, con verbale di
constatazione e di sanzione di tale contravvenzione del 28 giugno 2011, il RAR
ha condannato la Capoda al pagamento di 2000 lei rumeni (RON) (circa EUR 454).  
  
---|---  
  
17

|

Detta società ha sostenuto che i prodotti menzionati erano stati acquistati
presso società con sede in Germania e che erano muniti di certificati
attestanti che si tratterebbe di pezzi di ricambio originali o di pezzi di
ricambio di qualità corrispondente, ai sensi dell’articolo 1 del regolamento
n. 1400/2002, immessi in libera circolazione in altri Stati membri. Tali
documenti, peraltro, attesterebbero del pari che i prodotti in questione sono
stati fabbricati nelle stesse unità di produzione delle apparecchiature
originali, e che sarebbero stati omologati dalle autorità competenti degli
Stati membri in cui sono stati prodotti. In tali circostanze, la Capoda ha
ritenuto che, in applicazione del principio del reciproco riconoscimento,
detti prodotti dovessero essere esenti dall’obbligo di certificazione o di
omologazione previsto dal diritto rumeno.  
  
---|---  
  
18

|

La Capoda ha adito la Judecătoria Cluj-Napoca (giudice di primo grado di Cluj-
Napoca, Romania) per chiedere l’annullamento del verbale del 28 giugno 2011.
Con sentenza pronunciata nel 2012 tale giudice ha accolto la domanda di cui
trattasi, dichiarando che, sebbene i pezzi controversi rientrassero nella
categoria dei pezzi per i quali il diritto rumeno prevede una procedura di
certificazione o di omologazione, gli stessi possono, in virtù della
definizione «pezzi di ricambio originali» e di «pezzi di ricambio di qualità
corrispondente», prevista dall’articolo 1, paragrafo 1, lettere t) e u), del
regolamento n. 1400/2002, essere assimilati ai prodotti originali, ai sensi
dell’articolo 1 ter, punto 1.1, del decreto del governo n. 80/2000. Di
conseguenza, il giudice in parola ha stabilito che i summenzionati pezzi
dovevano essere esenti dalla procedura di omologazione o di certificazione, in
applicazione dell’articolo 1, paragrafo 8, di tale decreto.  
  
---|---  
  
19

|

Adito con impugnazione di detta sentenza dal RAR e dall’agente che aveva
redatto il verbale del 28 giugno 2011, il sig. Bejan, il Tribunalul Cluj
(Tribunale di Cluj) ha riformato la sentenza pronunciata e ha confermato la
validità del verbale in questione, ritenendo che i documenti forniti dalla
Capoda non dimostrassero che i pezzi controversi fossero stati omologati dal
RAR né che ne attestassero la qualità originale, dal momento che si trattava
di documenti redatti da distributori e non dai costruttori.  
  
---|---  
  
20

|

Il 26 ottobre 2013 il Tribunalul Cluj (Tribunale di Cluj) è stato investito
della domanda di revocazione della sentenza presentata dalla Capoda. Detta
società ha sostenuto, in particolare, che l’applicazione di una procedura di
omologazione o di certificazione ai pezzi controversi sarebbe contraria alla
libera circolazione delle merci.  
  
---|---  
  
21

|

In tale contesto, il Tribunalul Cluj (Tribunale di Cluj) ha deciso di
sospendere il giudizio e di sottoporre alla Corte le seguenti questioni
pregiudiziali:

|

«1)

|

Se il diritto dell’Unione europea, e precisamente l’articolo 34 TFUE,
l’articolo 31, paragrafo 1, della [direttiva 2007/46] e l’articolo 1,
[paragrafo 1], lettere t) e u), del [regolamento n. 1400/2002], possa essere
interpretato nel senso che osta ad una normativa nazionale come quella di cui
all’articolo 1, paragrafo 2), del decreto del governo n. 80/2000, in quanto
istituirebbe una misura di effetto equivalente a una restrizione quantitativa
all’importazione, posto che, in conformità di tale normativa, per la libera
circolazione (vendita, distribuzione) dei prodotti e materiali di consumo
nuovi, compresi nella categoria di quelli che riguardano la sicurezza della
circolazione stradale, la protezione dell’ambiente, l’efficienza energetica e
la protezione contro i furti dei veicoli stradali, è necessaria o la
presentazione da parte del venditore/distributore/commerciante di una scheda
di omologazione o di una certificazione ai fini dell’immissione in commercio
e/o commercializzazione rilasciata dal costruttore, oppure, qualora il
venditore/distributore/commerciante non l’avesse ottenuta o non ne fosse in
possesso, è necessario espletare la procedura di omologazione dei prodotti in
questione presso il [RAR] e ottenere una scheda di omologazione ai fini
dell’immissione in commercio e/o commercializzazione rilasciata dal [RAR], e
considerato che, sebbene il venditore/distributore/commerciante sia in
possesso di un certificato di conformità ai fini dell’immissione in commercio
e/o commercializzazione dei pezzi messo a disposizione dal distributore di un
altro Stato membro dell’Unione, il quale distribuisce liberamente detti pezzi
nel territorio di tale Stato membro, il menzionato certificato non è
sufficiente per consentire la libera circolazione/vendita/distribuzione delle
merci di cui trattasi.  
  
---|---  
  
2)

|

Se il diritto dell’Unione europea, e precisamente l’articolo 34 TFUE,
relativamente alla nozione di “misure di effetto equivalente a una restrizione
quantitativa”, l’articolo 31, paragrafo 1, della direttiva 2007/46 e
l’articolo 1, [paragrafo 1] lettere t) e u), del regolamento n. 1400/2002,
possa essere interpretato nel senso che osta ad una normativa nazionale la
quale dispone che è insufficiente per consentire la libera commercializzazione
dei prodotti e materiali di consumo nuovi, compresi nella categoria di quelli
che riguardano la sicurezza della circolazione stradale, la protezione
dell’ambiente, l’efficienza energetica e la protezione contro i furti dei
veicoli stradali, il certificato di conformità ai fini dell’immissione in
commercio e/o commercializzazione messo a disposizione dal distributore di un
altro Stato membro relativamente a prodotti e materiali di consumo nuovi,
compresi nella categoria di quelli che riguardano la sicurezza della
circolazione stradale, la protezione dell’ambiente, l’efficienza energetica e
la protezione contro i furti di veicoli stradali, considerato che detto
distributore di un altro Stato membro distribuisce liberamente detti pezzi nel
territorio di tale [Stato membro], fermo restando che, in conformità di detto
certificato, i pezzi di cui trattasi possono essere commercializzati nel
territorio dell’Unione europea».  
  
---|---  
  
Sulla ricevibilità delle questioni pregiudiziali

22

|

Il governo rumeno ha eccepito l’irricevibilità delle questioni pregiudiziali
relative all’interpretazione degli articoli 34 TFUE e 1, paragrafo 1, lettere
t) e u), del regolamento n. 1400/2002. Da un lato, esso sostiene che la
direttiva 2007/46 procede ad un’armonizzazione completa del campo che essa
disciplina, non consentendo più il ricorso al diritto primario. Dall’altro, fa
valere che il regolamento n. 1400/2002 non era più in vigore alla data del
controllo effettuato dal RAR e che le nuove disposizioni dell’Unione non
contengono più le definizioni di cui il giudice del rinvio chiede
l’interpretazione.  
  
---|---  
  
23

|

A tale proposito, occorre ricordare che, secondo costante giurisprudenza, il
procedimento ex articolo 267 TFUE costituisce uno strumento di cooperazione
tra la Corte e i giudici nazionali, per mezzo del quale la prima fornisce ai
secondi gli elementi di interpretazione del diritto dell’Unione necessari per
risolvere le controversie dinanzi ad essi pendenti (v., in particolare,
sentenza Klarenberg, C‑466/07, EU:C:2009:85, punto 25).  
  
---|---  
  
24

|

Nell’ambito di tale cooperazione, spetta esclusivamente al giudice nazionale
cui è stata sottoposta la controversia e che deve assumersi la responsabilità
dell’emananda decisione giurisdizionale valutare, alla luce delle particolari
circostanze di ciascuna causa, sia la necessità di una pronuncia pregiudiziale
per essere in grado di emettere la propria sentenza, sia la rilevanza delle
questioni che sottopone alla Corte. Di conseguenza, se le questioni sollevate
dal giudice nazionale riguardano l’interpretazione del diritto dell’Unione, la
Corte, in via di principio, è tenuta a statuire (v., in particolare, sentenza
Klarenberg, C‑466/07, EU:C:2009:85, punto 26).  
  
---|---  
  
25

|

Da ciò consegue che le questioni relative all’interpretazione del diritto
dell’Unione proposte dal giudice nazionale nell’ambito del contesto di diritto
e di fatto che egli individua sotto la propria responsabilità, del quale non
spetta alla Corte verificare l’esattezza, godono di una presunzione di
rilevanza. Il rigetto, da parte della Corte, di una domanda proposta da un
giudice nazionale è possibile soltanto qualora appaia in modo manifesto che
l’interpretazione del diritto dell’Unione richiesta non ha alcun rapporto con
l’effettività o l’oggetto del procedimento principale, qualora la questione
sia di tipo ipotetico o, ancora, qualora la Corte non disponga degli elementi
di fatto e di diritto necessari per rispondere in modo utile alle questioni
che le sono sottoposte (v., in particolare, sentenza Klarenberg, C‑466/07,
EU:C:2009:85, punto 27).  
  
---|---  
  
26

|

Nella fattispecie, non si può sostenere validamente che l’articolo 34 TFUE non
ha manifestamente alcun rapporto con l’effettività o l’oggetto del
procedimento principale. Peraltro, la questione se tale articolo non debba
essere interpretato sulla base del rilievo che la direttiva 2007/46 avrebbe
proceduto a un’armonizzazione completa non costituisce un motivo di
irricevibilità e deve essere valutata nell’ambito della risposta da dare alle
questioni pregiudiziali. Pertanto, l’eccezione di irricevibilità sollevata dal
governo rumeno rispetto all’articolo 34 TFUE non può essere accolta.  
  
---|---  
  
27

|

Per contro, il regolamento n. 1400/2002 ha fissato, all’articolo 12, la
propria data di scadenza al 31 maggio 2010. Dal momento che il verbale di cui
al procedimento principale è stato adottato il 28 giugno 2011, tale
regolamento non è dunque applicabile al procedimento principale. Può del pari
rilevarsi che le definizioni previste al suo articolo 1, paragrafo 1, lettere
t) e u), dei pezzi originali o dei pezzi di ricambio di qualità corrispondente
si applicavano in ogni caso soltanto ai fini di detto regolamento, che
riguarda unicamente l’applicazione del precedente articolo 81, paragrafo 3,
del trattato, a categorie di accordi verticali e di pratiche concordate nel
settore automobilistico.  
  
---|---  
  
28

|

Pertanto, le questioni sollevate, nei limiti in cui vertono su tale
regolamento, non sono ricevibili.  
  
---|---  
  
29

|

Il governo rumeno ritiene altresì che il disposto dell’articolo 31, paragrafo
1, della direttiva 2007/46 sia chiaro e non dia adito ad alcun dubbio
ragionevole tale da giustificare una richiesta di interpretazione. Poiché un
siffatto argomento non costituisce un motivo di irricevibilità di una
questione pregiudiziale, deve essere respinto.  
  
---|---  
  
30

|

Alla luce delle considerazioni suesposte occorre constatare che le questioni
pregiudiziali sono irricevibili nei limiti in cui vertono sull’interpretazione
dell’articolo 1, paragrafo 1, lettere t) e u), del regolamento n. 1400/2002.  
  
---|---  
  
Sulle questioni pregiudiziali

31

|

Con le sue due questioni, che è d’uopo trattare congiuntamente, il giudice del
rinvio chiede, in sostanza, se gli articoli 34 TFUE e 31, paragrafo 1, della
direttiva 2007/46, debbano essere interpretati nel senso che ostano a una
normativa nazionale, come quella di cui al procedimento principale, che
subordina la commercializzazione in uno Stato membro di pezzi di ricambio
nuovi per veicoli stradali – nella fattispecie, pompe dell’acqua e filtri del
combustibile – all’applicazione di una procedura di certificazione o di
omologazione in detto Stato membro, salvo sia dimostrato, con una scheda di
omologazione o di certificazione, che detti prodotti sono già stati sottoposti
a siffatta procedura in un altro Stato membro o che si tratta di pezzi
originali o di pezzi di ricambio di qualità corrispondente, ai sensi della
normativa in parola, poiché un documento redatto a tal fine dal distributore
non è tuttavia considerato sufficiente.  
  
---|---  
  
32

|

In via preliminare occorre ricordare che, come risulta dall’articolo 1 della
direttiva 2007/46, quest’ultima istituisce non solo un quadro armonizzato
contenente le disposizioni amministrative e i requisiti tecnici generali
necessari per l’omologazione di tutti i veicoli nuovi che rientrano nel suo
campo di applicazione e dei sistemi, dei componenti e delle entità tecniche
destinati a tali veicoli, al fine di semplificarne l’immatricolazione, la
vendita e la messa in circolazione all’interno dell’Unione, ma anche le
disposizioni per la vendita e la messa in circolazione di parti e
apparecchiature destinate ai veicoli omologati conformemente a detta
direttiva.  
  
---|---  
  
33

|

Dal fascicolo trasmesso alla Corte sembra emergere che il procedimento
principale concerne detta seconda categoria di disposizioni, circostanza che
spetta tuttavia al giudice del rinvio verificare.  
  
---|---  
  
34

|

Al riguardo, l’articolo 31, paragrafo 1, della direttiva 2007/46, prevede che
gli Stati membri autorizzano la vendita, la messa in vendita o la messa in
circolazione di parti o apparecchiature che possono comportare un rischio
significativo per il corretto funzionamento di sistemi essenziali per la
sicurezza del veicolo o per le sue prestazioni ambientali solamente se tali
parti o apparecchiature sono state autorizzate da un’autorità di omologazione
conformemente ai paragrafi da 5 a 10 di detto articolo.  
  
---|---  
  
35

|

Tuttavia, come risulta dai paragrafi 2 e 11 dell’articolo 31 della direttiva
2007/46, le parti o le apparecchiature soggette ad autorizzazione a norma del
paragrafo 1 di tale articolo sono inserite nell’elenco di cui all’allegato
XIII di detta direttiva. Orbene, come fatto presente dalla Commissione,
quest’ultima non ha inserito alcun elenco nel contesto di siffatto allegato.  
  
---|---  
  
36

|

In tal caso, e come sostenuto dal governo rumeno e dalla Commissione, occorre
fare riferimento al paragrafo 12 di detto articolo 31, il quale dispone che,
nell’attesa di una decisione della Commissione sull’opportunità o meno di
includere una parte o un pezzo di un’apparecchiatura nell’elenco di cui
all’allegato XIII della direttiva in parola, gli Stati membri possono
mantenere disposizioni nazionali relative a parti o apparecchiature che sono
in grado comportare un rischio significativo per il corretto funzionamento di
sistemi essenziali per la sicurezza del veicolo o per le sue prestazioni
ambientali, tuttavia, una volta presa tale decisione, le disposizioni
nazionali cessano di essere valide.  
  
---|---  
  
37

|

Tale disposizione riguarda pertanto la vendita e la messa in circolazione di
parti o apparecchiature che, oltre alla circostanza di non figurare
nell’elenco di cui all’allegato XIII della direttiva 2007/46, sono in grado di
comportare un rischio significativo per il corretto funzionamento di sistemi
essenziali per la sicurezza del veicolo sui quali sono installati o per le
prestazioni ambientali dello stesso, circostanza che spetta al giudice del
rinvio verificare per quanto concerne i pezzi in discussione nel procedimento
principale.  
  
---|---  
  
38

|

Occorre poi verificare se il diritto dello Stato membro relativo alla vendita
e alla messa in circolazione di tali pezzi, cui fa riferimento l’articolo 31,
paragrafo 12, di detta direttiva, sia conforme al diritto dell’Unione e in
particolare all’articolo 34 TFUE.  
  
---|---  
  
39

|

A tale riguardo, da una giurisprudenza costante risulta che qualsiasi misura
di uno Stato membro idonea ad ostacolare direttamente o indirettamente, in
atto o in potenza, il commercio nell’ambito dell’Unione deve essere
considerata come misura d’effetto equivalente a restrizioni quantitative ai
sensi dell’articolo 34 TFUE (v., in particolare, sentenze Dassonville, 8/74,
EU:C:1974:82, punto 5, e Juvelta, C‑481/12, EU:C:2014:11, punto 16).  
  
---|---  
  
40

|

Ne consegue in particolare che, anche in assenza di misure di armonizzazione
di diritto dell’Unione, i prodotti legittimamente fabbricati e
commercializzati in uno Stato membro devono poter essere commercializzati in
un altro Stato membro senza essere sottoposti a controlli supplementari. Per
essere giustificata, una normativa nazionale che imponga siffatti controlli
deve rientrare in una delle eccezioni previste dall’articolo 36 TFUE o essere
riconducibile ad una delle esigenze imperative riconosciute dalla
giurisprudenza della Corte e, in entrambi i casi, essere idonea a garantire la
realizzazione dell’obiettivo perseguito e non andare oltre quanto necessario
per il suo raggiungimento (v. sentenze ATRAL, C‑14/02, EU:C:2003:265, punto
65, e Commissione/Portogallo, C‑432/03, EU:C:2005:669, punto 42).  
  
---|---  
  
41

|

Dal fascicolo trasmesso alla Corte risulta che la normativa di cui al
procedimento principale impone l’applicazione di una procedura di omologazione
o di certificazione ai prodotti in discussione nel procedimento principale,
procedura che può costituire una misura di effetto equivalente ai sensi
dell’articolo 34 TFUE, a meno che siffatta normativa preveda del pari
eccezioni a tali procedure idonee a garantire che i prodotti legittimamente
fabbricati e commercializzati negli altri Stati membri ne siano esenti.  
  
---|---  
  
42

|

Tuttavia, da tale fascicolo sembra evincersi inoltre che l’articolo 1,
paragrafo 8, del decreto del governo n. 80/2000 prevedrebbe siffatte
eccezioni, circostanza che spetta al giudice del rinvio verificare.  
  
---|---  
  
43

|

Se dovesse risultare che tale situazione non ricorre, spetterebbe allora alle
autorità nazionali competenti dimostrare che tale ostacolo può essere
giustificato, tenuto conto dei prodotti potenzialmente interessati, dagli
obiettivi della tutela della sicurezza stradale e dell’ambiente, che, secondo
la giurisprudenza, costituiscono ragioni imperative di interesse generale atte
a giustificare una misura di effetto equivalente a una restrizione
quantitativa e che essa è non solo necessaria, ma anche proporzionata rispetto
a siffatti obiettivi (v., in particolare, sentenza Commissione/Belgio,
C‑150/11, EU:C:2012:539, punti 54 e 55).  
  
---|---  
  
44

|

Relativamente alla questione se il diritto dell’Unione osti a che documenti,
come quelli forniti dalla Capoda, non siano considerati sufficienti a
dimostrare che pezzi, come quelli in discussione nel procedimento principale,
sono già omologati o certificati oppure che si tratta di pezzi originali o di
ricambio di qualità corrispondente, ai sensi del diritto nazionale, esenti,
per tale ragione, dalla procedura di omologazione o di certificazione da parte
del RAR, occorre precisare che spetta agli Stati membri, in assenza di
normativa di diritto dell’Unione, determinare quali mezzi di prova possano
essere addotti al riguardo, fatti salvi i principi di equivalenza e di
effettività.  
  
---|---  
  
45

|

Posta tale riserva, il diritto dell’Unione non osta, pertanto, a che solo
certificati provenienti dal fabbricante e non dal distributore consentano in
linea di principio di attestare che si tratta di pezzi già omologati o
certificati o di pezzi originali o di ricambio di qualità corrispondente, ai
sensi del diritto nazionale. È d’uopo, peraltro, rilevare che l’articolo 3,
punto 26, della direttiva 2007/46, che definisce la nozione di «parti o
apparecchiature originali» ai fini di tale direttiva, prevede che, salvo prova
contraria, si presume che le parti costituiscono parti originali se il
costruttore lo certifica.  
  
---|---  
  
46

|

Ne consegue che occorre rispondere alle questioni poste dichiarando che gli
articoli 34 TFUE e 31, paragrafi 1 e 12, della direttiva 2007/46, devono
essere interpretati nel senso che non ostano a una normativa nazionale, come
quella di cui al procedimento principale, che subordina la commercializzazione
in uno Stato membro di pezzi di ricambio nuovi per veicoli stradali – nella
fattispecie, pompe dell’acqua e filtri del combustibile – all’applicazione di
una procedura di certificazione o di omologazione in tale Stato membro, a
condizione che detta normativa preveda altresì eccezioni idonee a garantire
che i pezzi legalmente prodotti e commercializzati negli altri Stati membri ne
siano esenti o, in mancanza, che i pezzi in questione siano tali da comportare
un rischio significativo per il corretto funzionamento di sistemi essenziali
per la sicurezza del veicolo o per le sue prestazioni ambientali e che
siffatto procedimento di omologazione o di certificazione sia strettamente
necessario e proporzionato al rispetto degli obiettivi di tutela della
sicurezza stradale o di protezione dell’ambiente. Le condizioni alle quali
deve essere fornita la prova del fatto che i pezzi di ricambio in parola sono
già stati omologati o certificati oppure costituiscono pezzi originali o di
qualità corrispondente, in assenza di normativa di diritto dell’Unione, sono
disciplinate dal diritto degli Stati membri, fatti salvi i principi di
equivalenza e di effettività.  
  
---|---  
  
Sulle spese

47

|

Nei confronti delle parti del procedimento principale la presente causa
costituisce un incidente sollevato dinanzi al giudice nazionale, cui spetta
quindi statuire sulle spese. Le spese sostenute da altri soggetti per
presentare osservazioni alla Corte non possono dar luogo a rifusione.  
  
---|---  
|

Per questi motivi, la Corte (Settima Sezione) dichiara:  
  
---|---  
|

Gli articoli 34 TFUE e 31, paragrafi 1 e 12, della direttiva 2007/46/CE del
Parlamento europeo e del Consiglio, del 5 settembre 2007, che istituisce un
quadro per l’omologazione dei veicoli a motore e dei loro rimorchi, nonché dei
sistemi, componenti ed entità tecniche destinati a tali veicoli (direttiva
quadro), devono essere interpretati nel senso che non ostano a una normativa
nazionale, come quella di cui al procedimento principale, che subordina la
commercializzazione in uno Stato membro di pezzi di ricambio nuovi per veicoli
stradali – nella fattispecie, pompe dell’acqua e filtri del combustibile –
all’applicazione di una procedura di certificazione o di omologazione in tale
Stato membro, a condizione che detta normativa preveda altresì eccezioni che
garantiscano che i pezzi legalmente prodotti e commercializzati negli altri
Stati membri ne siano esenti o, in mancanza, a condizione che i pezzi in
questione siano tali da comportare un rischio significativo per il corretto
funzionamento di sistemi essenziali per la sicurezza del veicolo o per le sue
prestazioni ambientali e che siffatto procedimento di omologazione o di
certificazione sia strettamente necessario e proporzionato al rispetto degli
obiettivi di tutela della sicurezza stradale o di protezione dell’ambiente.  
  
---|---  
|

Le condizioni alle quali deve essere fornita la prova del fatto che i pezzi di
ricambio in parola sono già stati omologati o certificati oppure costituiscono
pezzi originali o di qualità corrispondente, in assenza di normativa di
diritto dell’Unione, sono disciplinate dal diritto degli Stati membri, fatti
salvi i principi di equivalenza e di effettività.  
  
---|---  
|

Firme  
  
---|---  
  
* * *

( * ) Lingua processuale: il rumeno.

  *[""]: Double quotes
  *[*]: Asterisk
  *[?]: Question mark


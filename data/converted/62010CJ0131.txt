

**Causa C ‑131/10**

**Corman SA**

**contro**

**Bureau d 'intervention et de restitution belge (BIRB)**

(domanda di pronuncia pregiudiziale proposta dal tribunal de premiere instance
de Bruxelles)

«Tutela degli interessi finanziari dell'Unione europea -- Regolamento (CE,
Euratom) n. 2988/95 -- Art. 3 -- Prescrizione delle azioni giudiziarie --
Termine -- Normativa settoriale -- Regolamento (CE) n. 2571/97 -- Applicazione
differenziata delle norme di prescrizione in caso di irregolarita commessa dal
beneficiario della sovvenzione o dalle controparti contrattuali del medesimo»

Massime della sentenza

1.         _Risorse proprie dell 'Unione europea -- Regolamento relativo alla tutela degli interessi finanziari dell'Unione -- Perseguimento delle irregolarita -- Termine di prescrizione -- Irregolarita commesse nell'ambito di operazioni di gara nel settore del burro_

_(Regolamento del Consiglio n.  2988/95, art. 3, nn. 1, primo comma, e 3;
regolamento della Commissione n. 2571/97)_

2.         _Risorse proprie dell 'Unione europea -- Regolamento relativo alla tutela degli interessi finanziari dell'Unione -- Perseguimento delle irregolarita -- Termine di prescrizione -- Irregolarita commesse nell'ambito di operazioni di gara nel settore del burro_

_(Regolamento del Consiglio n.  2988/95, artt. 1 e 3, n. 3; regolamento della
Commissione n. 2571/97)_

1.        Non prevedendo una norma sulla prescrizione delle azioni giudiziarie applicabile all'incasso di cauzioni costituite nell'ambito di operazioni di gara nel settore del burro, del burro concentrato e della crema, il regolamento n. 2571/97, relativo alla vendita a prezzo ridotto di burro e alla concessione di un aiuto per la crema, il burro e il burro concentrato destinati alla fabbricazione di prodotti della pasticceria, di gelati e di altri prodotti alimentari, non configura una normativa settoriale che prevede un «termine inferiore» ai sensi dell'art. 3, n. 1, primo comma, seconda frase, del regolamento n. 2988/95, relativo alla tutela degli interessi finanziari delle Comunita europee. Di conseguenza, il termine di prescrizione quadriennale definito dall'art. 3, n. 1, primo comma, prima frase, di quest'ultimo regolamento si applica a un siffatto incasso, ferma restando tuttavia la possibilita che gli Stati membri mantengono in forza del predetto art. 3, n. 3, di prevedere termini di prescrizione piu lunghi. 

(v. punto 50, dispositivo 1)

2.        Quando perseguono un'irregolarita ai sensi dell'art. 1 del regolamento n. 2988/95, relativo alla tutela degli interessi finanziari delle Comunita europee, gli Stati membri mantengono la possibilita di applicare termini di prescrizione piu lunghi, ai sensi dell'art. 3, n. 3, di detto regolamento, e cio anche, nel contesto del regolamento n. 2571/97, relativo alla vendita a prezzo ridotto di burro e alla concessione di un aiuto per la crema, il burro e il burro concentrato destinati alla fabbricazione di prodotti della pasticceria, di gelati e di altri prodotti alimentari, in situazioni in cui le irregolarita di cui deve rispondere l'aggiudicatario siano state commesse dalle controparti contrattuali di quest'ultimo. 

Difatti, nell'ambito della deroga prevista dall'art. 3, n. 3, del regolamento
n. 2988/95, gli Stati membri conservano un ampio potere discrezionale in
ordine alla fissazione di termini di prescrizione piu lunghi che intendono
applicare in un caso di irregolarita che leda gli interessi finanziari
dell'Unione.

(v. punti 54, 62, dispositivo 2)

  
  
  
  
  
  

SENTENZA DELLA CORTE (Quarta Sezione)

22 dicembre 2010 (*)

«Tutela degli interessi finanziari dell'Unione europea - Regolamento (CE,
Euratom) n. 2988/95 - Art. 3 - Prescrizione delle azioni giudiziarie - Termine
- Normativa settoriale - Regolamento (CE) n. 2571/97 - Applicazione
differenziata delle norme di prescrizione in caso di irregolarita commessa dal
beneficiario della sovvenzione o dalle controparti contrattuali del medesimo»

Nel procedimento C‑131/10,

avente ad oggetto una domanda di pronuncia pregiudiziale proposta alla Corte,
ai sensi dell'art. 267 TFUE, dal tribunal de premiere instance di Bruxelles
(Belgio), con decisione 26 febbraio 2010, pervenuta in cancelleria il 12 marzo
2010, nella causa

**Corman SA**

contro

**Bureau d 'intervention et de restitution belge (BIRB),**

LA CORTE (Quarta Sezione),

composta dal sig. J.‑C. Bonichot, presidente di sezione, dai sigg. K.
Schiemann, L. Bay Larsen, dalla sig.ra C. Toader (relatore) e dal sig. E.
Jarašiūnas, giudici,

avvocato generale: sig.ra E. Sharpston

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per la Corman SA, dall'avv. L. Defalque, avocat;

-        per il governo belga, dal sig. J.‑C. Halleux, in qualita di agente;

-        per il governo austriaco, dal sig. E. Riedl, in qualita di agente;

-        per la Commissione europea, dalla sig.ra F. Clotuche‑Duvieusart, in qualita di agente,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 3, nn. 1 e 3, del regolamento (CE, Euratom) del Consiglio 18
dicembre 1995, n. 2988, relativo alla tutela degli interessi finanziari delle
Comunita europee (GU L 312, pag. 1), in combinato disposto con il regolamento
(CE) della Commissione 15 dicembre 1997, n. 2571, relativo alla vendita a
prezzo ridotto di burro e alla concessione di un aiuto per la crema, il burro
e il burro concentrato destinati alla fabbricazione di prodotti della
pasticceria, di gelati e di altri prodotti alimentari (GU L 350, pag. 3), come
modificato dal regolamento (CE) della Commissione 17 luglio 1998, n. 1550 (GU
L 202, pag. 27; in prosieguo: il «regolamento n. 2571/97»).

2        Tale domanda e stata presentata nell'ambito di una controversia tra
la Corman SA (in prosieguo: la «Corman») e il Bureau d'intervention et de
restitution belge (Ufficio belga per l'intervento e le restituzioni; in
prosieguo: il «BIRB»), in merito al mancato rimborso, da parte di
quest'ultimo, di varie cauzioni costituite dalla Corman nell'ambito di
operazioni di gara rientranti nella sfera di applicazione del regolamento n.
2571/97.

  **Contesto normativo**

  _La normativa dell 'Unione_

 Il regolamento n. 2988/95

3        Ai sensi del terzo 'considerando' del regolamento n. 2988/95 «occorre
(…) combattere in tutti i settori contro le lesioni agli interessi finanziari
delle Comunita».

4        Il quinto 'considerando' di predetto regolamento enuncia che «le
condotte che danno luogo a irregolarita nonche le misure e sanzioni
amministrative relative sono previste in normative settoriali conformi al
presente regolamento».

5        L'art. 1 del regolamento in parola cosi dispone:

«1.      Ai fini della tutela degli interessi finanziari delle Comunita
europee e adottata una normativa generale relativa a dei controlli omogenei e
a delle misure e sanzioni amministrative riguardanti irregolarita relative al
diritto comunitario.

2.      Costituisce irregolarita qualsiasi violazione di una disposizione del diritto comunitario derivante da un'azione o un'omissione di un operatore economico che abbia o possa avere come conseguenza un pregiudizio al bilancio generale delle Comunita o ai bilanci da queste gestite, attraverso la diminuzione o la soppressione di entrate provenienti da risorse proprie percepite direttamente per conto delle Comunita, ovvero una spesa indebita». 

6        L'art. 3, nn. 1 e 3, del regolamento n. 2988/95 prevede quanto segue:

«1.      Il termine di prescrizione delle azioni giudiziarie e di quattro anni
a decorrere dall'esecuzione dell'irregolarita di cui all'articolo 1, paragrafo
1. Tuttavia, le normative settoriali possono prevedere un termine inferiore e
comunque non inferiore a tre anni.

Per le irregolarita permanenti o ripetute, il termine di prescrizione decorre
dal giorno in cui cessa l'irregolarita. (…)

La prescrizione delle azioni giudiziarie e interrotta per effetto di qualsiasi
atto dell'autorita competente, portato a conoscenza della persona interessata,
che abbia natura istruttoria o che sia volto a perseguire l'irregolarita. Il
termine di prescrizione decorre nuovamente dal momento di ciascuna
interruzione.

(…)

3.      Gli Stati membri mantengono la possibilita di applicare un termine piu lungo di quello previsto (…) al paragrafo 1 (...)».

7        L'art. 4 del regolamento n. 2988/95 sancisce:

«1.      Ogni irregolarita comporta, in linea generale, la revoca del
vantaggio indebitamente ottenuto:

(…)

-        mediante la perdita totale o parziale della garanzia costituita a sostegno della domanda di un vantaggio concesso o al momento della percezione di un anticipo. 

(…)

4.      Le misure previste dal presente articolo non sono considerate sanzioni».

 La normativa relativa all'organizzazione comune nel settore del latte e dei
prodotti lattiero-caseari

-       Il regolamento (CEE) n. 804/68

8        L'art. 6 del regolamento (CEE) del Consiglio 27 giugno 1968, n. 804,
relativo all'organizzazione comune dei mercati nel settore del latte e dei
prodotti lattiero-caseari (GU L 148, pag. 13), come modificato dal regolamento
(CE) del Consiglio 14 novembre 1994, n. 2807 (GU L 298, pag. 1), dispone
quanto segue:

«1.      Durante la campagna lattiera, a condizioni da definirsi, l'organismo
d'intervento designato da ciascuno Stato membro acquista, al prezzo
d'intervento, il burro prodotto direttamente ed esclusivamente con crema di
latte pastorizzata, in un'impresa riconosciuta dalla Comunita (…)

(…)

3.      Lo smaltimento del burro acquistato dagli organismi d'intervento si effettua ad un prezzo minimo e a condizioni da stabilirsi, tali da non compromettere l'equilibrio del mercato e da assicurare agli acquirenti la parita di trattamento e di accesso al burro posto in vendita. (…) 

(…)

6.      Le modalita di applicazione del presente articolo, in particolare l'aliquota degli aiuti per l'ammasso privato, sono adottate secondo la procedura di cui all'articolo 30». 

-       Il regolamento n. 2571/97

9        L'art. 1, n. 1, del regolamento n. 2571/97 dispone quanto segue:

«Si procede, alle condizioni previste dal presente regolamento:

a)      alla vendita di burro d'intervento acquistato in conformita
dell'articolo 6, paragrafo 1, del regolamento (...) n. 804/68 ed entrato
all'ammasso anteriormente a una data da stabilirsi, nonche

b)      alla concessione di un aiuto all'utilizzazione di burro, di burro
concentrato e di crema di cui al paragrafo 2».

10      A norma dell'art. 2 del regolamento n. 2571/97 «[l]a vendita del burro
d'intervento e la concessione dell'aiuto per i prodotti di cui all'articolo 1,
paragrafo 2, sono effettuate secondo la procedura della gara permanente
indetta da ciascun organismo d'intervento».

11      L'art. 3 del regolamento n. 2571/97 prevede quanto segue:

«Il concorrente puo partecipare alla gara soltanto se si impegna per iscritto
a incorporare o a far incorporare il burro o il burro concentrato,
esclusivamente, salvi gli eventuali prodotti intermedi di cui all'articolo 8,
nei prodotti finali di cui all'articolo 4 o, per quanto riguarda la crema,
direttamente e unicamente nei prodotti finali di cui all'articolo 4, paragrafo
1, formula B (…)

(…)».

12      A norma dell'art. 10, n. 1, del regolamento n. 2571/97, «[l]a
fabbricazione del burro concentrato di cui all'articolo 1, paragrafo 2,
lettera b), la trasformazione del burro in burro concentrato di cui
all'articolo 5, l'aggiunta dei rivelatori di cui all'articolo 6, il
ricondizionamento del burro concentrato di cui all'articolo 7, paragrafo 1,
secondo comma, l'incorporazione in prodotti intermedi di cui all'articolo 8 e,
laddove si applichi l'articolo 3, lettera b), l'incorporazione del burro, del
burro concentrato, dei prodotti intermedi e della crema nei prodotti finali
vengono eseguiti in uno stabilimento riconosciuto».

13      L'art. 11 del predetto regolamento prevedeva, nella sua versione
iniziale, che i prodotti di cui all'art. 1 fossero lavorati nella Comunita e
quivi incorporati nei prodotti finali entro un termine di sei mesi a decorrere
dal mese che segue la scadenza del termine per la presentazione delle offerte
relative alla gara particolare di cui all'art. 14, n. 2\. In seguito a varie
modifiche di questo articolo, segnatamente con il regolamento (CE) della
Commissione 5 marzo 1999, n. 494 (GU L 59, pag. 17) il suddetto termine e
stato ridotto a quattro mesi.

14      L'art. 12 del regolamento n. 2571/97 recita:

«1.      L'aggiudicatario deve:

a)      eseguire o far eseguire in nome e per conto proprio le operazioni
relative alla fabbricazione del burro concentrato e all'aggiunta dei
rivelatori;

b)      tenere una contabilita dalla quale risultino, per ciascuna consegna,
il nome e l'indirizzo degli acquirenti nonche i corrispondenti quantitativi,
specificandone la destinazione (formula A o formula B) e precisandone il
termine per l'incorporazione di cui all'articolo 11 oppure il numero di gara,
eventualmente in codice. Se l'aggiudicatario lavora prodotti che sono oggetto
di un aiuto o di una riduzione di prezzo nell'ambito di diversi regimi
comunitari, viene tenuta una contabilita separata nell'ambito di ciascun
regime;

c)      provvedere a che in ogni contratto di vendita figurino:

i)      l'obbligo di rispettare, in caso di fabbricazione di prodotti
intermedi, le condizioni previste agli articoli 8 e 9;

ii)      l'obbligo di rispettare, se del caso, l'impegno di cui all'articolo
3, lettera b);

iii)      l'obbligo di incorporare il prodotto nei prodotti finali,
precisandone la destinazione (formula A o formula B), entro il termine di cui
all'articolo 11;

iv)      se del caso, l'obbligo relativo alla tenuta della contabilita di cui
alla lettera b);

v)      l'obbligo di rispettare le disposizioni dell'articolo 10;

vi)      l'obbligo di tenere gli stessi registri di cui all'articolo 10,
paragrafo 2, lettera c) in caso di incorporazione nei prodotti finali di
prodotti con rivelatori;

vii)      l'obbligo, per il contraente, di fornire all'organismo competente i
pertinenti dati di cui agli allegati da IX a XIII, secondo modalita da
determinare dallo Stato membro;

viii)      se del caso, l'obbligo di fornire il programma di fabbricazione.

2.      Se l'aggiudicatario e il fabbricante dei prodotti finali, tiene i registri di cui all'articolo 10, paragrafo 2, lettera c) e trasmette il proprio programma di fabbricazione, in conformita dell'articolo 10, paragrafo 2, lettera d)». 

15      L'art. 13 del regolamento n. 2571/97 sancisce:

«1.      Un bando di gara permanente e pubblicato nella _Gazzetta ufficiale
delle Comunit a europee_ almeno otto giorni prima della scadenza del primo
termine previsto per la presentazione delle offerte.

2.      L'organismo d'intervento redige un bando di gara nel quale sono in particolare indicati il termine e il luogo per la presentazione delle offerte. 

(...)».

16      L'art. 14 del regolamento n. 2571/97 dispone quanto segue:

«1.      Durante il periodo di validita della gara permanente, l'organismo
d'intervento procede a gare particolari.

2.      Il termine per la presentazione delle offerte di ciascuna delle gare particolari scade alle ore dodici (…) di ogni secondo e quarto martedi del mese (…)». 

17      L'art. 17 del regolamento n. 2571/97 si legge nel seguente modo:

«1.      Sono obbligazioni principali, il cui rispetto e garantito dalla
costituzione di una cauzione di gara pari a 350 ECU/t, il mantenimento
dell'offerta dopo la scadenza del termine per la presentazione delle offerte e
secondo il caso:

a)      per il burro proveniente dall'intervento, la costituzione della
cauzione di trasformazione di cui all'articolo 18, paragrafo 2 e il pagamento
del prezzo entro il termine fissato all'articolo 20, paragrafo 2;

b)      per i prodotti di cui all'articolo 1, paragrafo 2, e qualora si
applichi l'articolo 3, lettera a), la costituzione della cauzione di
trasformazione di cui all'articolo 18, paragrafo 2 o, qualora si applichi
l'articolo 22, paragrafo 3, secondo comma, la loro incorporazione nei prodotti
finali;

c)      per i prodotti di cui all'articolo 1, paragrafo 2, e qualora si
applichi l'articolo 3, lettera b), la loro incorporazione in prodotti finali.

2.      La cauzione di gara e costituita nello Stato membro in cui e presentata l'offerta.

(…)».

18      L'art. 18 del regolamento n. 2571/97 prevede quanto segue:

«1.      Tenuto conto delle offerte ricevute per ogni gara particolare e
secondo la procedura di cui all'articolo 30 del regolamento (…) n. 804/68,
vengono fissati un prezzo minimo di vendita del burro d'intervento e un
importo massimo dell'aiuto per la crema, il burro e il burro concentrato (…)

(…)

2.      Contestualmente al prezzo o ai prezzi minimi di vendita e all'importo o agli importi massimi dell'aiuto e secondo la procedura di cui all'articolo 30 del regolamento (…) n. 804/68, l'importo o gli importi delle cauzioni di trasformazione sono fissati per 100 kg, in funzione della differenza tra il prezzo d'intervento del burro e i prezzi minimi fissati oppure degli importi dell'aiuto. 

La cauzione di trasformazione e finalizzata a garantire il rispetto delle
obbligazioni principali concernenti:

a)      nel caso del burro proveniente dall'intervento:

i)      la trasformazione del burro in burro concentrato in conformita
dell'articolo 5 e l'aggiunta eventuale dei rivelatori o l'aggiunta al burro
dei rivelatori,

e

ii)      l'incorporazione del burro o del burro concentrato, con o senza
aggiunta dei rivelatori, nei prodotti finali;

b)      oppure, nel caso dei prodotti di cui all'articolo 1, paragrafo 2 e
qualora si applichi l'articolo 3, lettera a), l'incorporazione nei prodotti
finali.

3.      Le prove necessarie per ottenere lo svincolo delle cauzioni di trasformazione di cui al paragrafo 2 vengono presentate all'autorita competente designata dallo Stato membro nel quale e costituita la cauzione, entro dodici mesi dalla scadenza del termine di cui all'articolo 11. 

Se il termine fissato all'articolo 11 viene superato complessivamente di meno
di sessanta giorni, la cauzione di trasformazione viene incamerata nella
misura di 6 ECU/t per ogni giorno. Al termine di tale periodo si applica
l'articolo 23 del regolamento (CEE) n. 2220/85 della Commissione [22 luglio
1985 recante fissazione delle modalita comuni di applicazione del regime delle
cauzioni per i prodotti agricoli (GU L 205, pag. 5)] sull'ammontare residuo.

4.      Se l'inosservanza delle obbligazioni principali di cui al paragrafo 2, lettera a) entro il termine di cui all'articolo 11 e dovuta al fatto che il burro proveniente dall'intervento si rivela inadatto al consumo, le cauzioni di trasformazione vengono tuttavia svincolate, previo accordo della Commissione, non appena siano state adottate le misure opportune sotto il controllo delle autorita dello Stato membro interessato». 

19      Dall'art. 19, nn. 1 e 2 del regolamento n. 2571/97 emerge che e
dichiarato aggiudicatario del burro d'intervento colui che offre il prezzo piu
elevato, purche quest'ultimo non sia inferiore al prezzo minimo e l'importo
proposto per l'aiuto non sia superiore all'importo massimo di quest'ultimo.

20      Ai termini del suddetto art. 19, n. 4 «[i] diritti e gli obblighi
derivanti dalla gara non sono trasmissibili».

21      L'art. 27 del regolamento n. 2571/97 dispone:

«Si applica il regolamento (…) n. 2220/85, salvo espressa disposizione
contraria del presente regolamento. La sanzione per l'inosservanza di
un'obbligazione subordinata prevista dal presente regolamento esclude le
sanzioni previste dal regolamento (…) n. 2220/85».

 Il regolamento n. 2220/85

22      L'art. 29 del regolamento n. 2220/85, nella versione modificata
risultante dal regolamento (CE) della Commissione 10 dicembre 1993, n. 3403
(GU L 310, pag. 4; in prosieguo: il «regolamento n. 2220/85») cosi dispone:

«Quando ha avuto conoscenza degli elementi che fondano un'acquisizione totale
o parziale della cauzione, l'autorita competente chiede senza indugio al
soggetto titolare dell'obbligo il pagamento della cauzione incamerata,
concedendo un termine massimo di trenta giorni dalla ricezione della domanda.

Se il pagamento non viene eseguito nei termini, l'autorita competente:

a)       incassa senza indugio definitivamente la cauzione di cui all'articolo
8 paragrafo 1, lettera a);

b)       chiede senza indugio il pagamento al garante di cui all'articolo 8,
paragrafo 1, lettera b), concedendo un termine massimo di trenta giorni dalla
ricezione della domanda;

c)       adotta senza indugio i provvedimenti necessari affinche:

i)       le cauzioni di cui all'articolo 8, paragrafo 2, lettere a), c), d) ed
e), siano convertite in denaro contante in modo da poter ottenere la somma
dovuta;

ii)       i depositi bancari (...) siano trasferiti sul proprio conto.

L'organismo competente puo incassare definitivamente la cauzione di cui
all'articolo 8, paragrafo 1, lettera a), senza chiedere preventivamente il
pagamento all'interessato.

(...)».

 Il regolamento (CEE) n. 4045/89

23      Il regolamento (CEE) del Consiglio 21 dicembre 1989, n. 4045 relativo
ai controlli, da parte degli Stati membri, delle operazioni che rientrano nel
sistema di finanziamento del Fondo europeo agricolo di orientamento e di
garanzia, sezione «garanzia», e che abroga la direttiva 77/435/CEE (GU L 388,
pag. 18), al suo art. 4 prevede, da un lato, che le imprese debbano conservare
taluni documenti commerciali quali i libri, registri, note e documenti
giustificativi, per un periodo di almeno tre anni, a decorrere dalla fine
dell'anno in cui sono stati redatti e, dall'altro, che gli Stati membri
possono prevedere un periodo piu lungo per la conservazione di detti
documenti.

  _Il diritto nazionale_

24      L'art. 2262 bis del codice civile belga, introdotto dall'art. 5 della
legge 10 giugno 1998 recante modifica di talune disposizioni in materia di
prescrizione ( _Moniteur belge_ del 17 luglio 1998, pag. 23544), dispone
quanto segue:

«§ 1. Tutte le azioni personali si prescrivono nel termine di dieci anni.

In deroga al primo comma, ogni azione di risarcimento del danno fondata sulla
responsabilita extracontrattuale si prescrive nel termine di cinque anni
decorrenti dal giorno successivo a quello in cui la persona lesa ha avuto
conoscenza del danno o del suo aggravamento, nonche dell'identita della
persona responsabile.

Le azioni di cui al secondo comma si prescrivono nel termine di venti anni
decorrenti dal giorno successivo a quello in cui si e prodotto l'evento
lesivo.

(…)».

  **Causa principale e questioni pregiudiziali**

25      Durante gli anni 1998‑2000, la Corman, uno stabilimento riconosciuto
ai sensi dell'art. 10 del regolamento n. 2571/97, ha partecipato a diverse
gare particolari indette dal BIRB, organismo d'intervento ai sensi dell'art.
6, n. 1, del regolamento n. 804/68, e le sue offerte sono state accettate.

26      In qualita di impresa aggiudicataria, la Corman ha dovuto costituire
varie cauzioni tese a garantire il rispetto delle prescrizioni del regolamento
n. 2571/97. Tali cauzioni coprivano tanto l'esecuzione delle operazioni
relative alla fabbricazione del burro concentrato e all'aggiunta di rivelatori
da parte della Corman, quanto il corretto utilizzo del burro, del burro
concentrato o della crema, nonche la loro integrazione, da parte degli
utilizzatori finali ai quali tale impresa avrebbe rivenduto i suoi prodotti,
nei prodotti finiti quali i pasticcini, gelati, biscotti o cioccolatini.

27      Avendo accertato che detti utilizzatori finali mescolavano burro
concentrato, rientrante nel regime di intervento, con burro o crema di
mercato, il BIRB ha espresso dubbi in ordine alla regolarita di tali pratiche
alla luce del regolamento n. 2571/97 e ne ha informato ufficialmente la Corman
in data 26 aprile 2000.

28      La Commissione e stata adita dal BIRB due volte per questa questione
nel marzo e nell'agosto 2002, e ha fornito spiegazioni in risposte del giugno
2002 e del 2006, in seguito alle quali il BIRB ha svincolato talune cauzioni
di trasformazione costituite dalla Corman.

29      Tuttavia, per quanto riguarda alcune altre operazione di
incorporazione, il BIRB ha considerato che occorreva incamerare le cauzioni
costituite dalla Corman a causa tanto del superamento del termine di quattro
mesi per l'incorporazione del burro nei prodotti finali, quanto di
utilizzazioni finali non conformi al regolamento n. 2571/97, nonche, infine,
per difetti di fabbricazione di taluni quantitativi aggiudicati. Pertanto,
durante gli anni 2006 e 2007, il BIRB ha trasmesso a tale societa note di
addebito incamerando suddette cauzioni per un importo pari a EUR 202 999,58.
Tali note sono state formalizzate in una decisione datata 17 gennaio 2007.

30      Con atto di citazione notificato il 22 maggio 2007, la Corman ha
contestato tale decisione dinanzi al tribunal de premiere instance di
Bruxelles e ha chiesto il rimborso delle cauzioni di trasformazione, di cui
trattasi, per un importo pari a EUR 173 361,88. A sostegno di tale domanda, la
Corman ha fatto valere che, in considerazione del termine di prescrizione di
quattro anni, di cui all'art. 3, n. 1, primo comma, del regolamento n.
2988/95, gli incameramenti delle cauzioni di cui trattasi erano irregolari,
ostandovi la prescrizione. Inoltre, ipotizzando che tale termine non fosse
applicabile, la Corman ha sostenuto che il regolamento n. 2571/97, costituendo
una normativa settoriale ai sensi dell'art. 3, n. 1, primo comma, seconda
frase, del regolamento n. 2988/95, ostava all'applicazione di un termine di
prescrizione nazionale piu lungo in base al n. 3 di suddetto articolo.

31      Dal canto suo, il BIRB considererebbe che la prescrizione non possa
essere opposta agli incameramenti di cui trattasi in quanto, conformemente
all'art. 3, n. 3, del regolamento n. 2988/95, gli Stati membri mantengono la
facolta di applicare termini di prescrizione piu lunghi derivanti da
disposizioni di diritto comune, come, in Belgio, quello trentennale
applicabile prima del 1998 e quello decennale ora applicabile.

32      È in tale contesto che il tribunal de premiere instance di Bruxelles
ha deciso di sospendere il procedimento e di sottoporre alla Corte le seguenti
questioni pregiudiziali:

«1)      Se le disposizioni del regolamento [n.] 2571/97 (...) possano essere
interpretate nel senso che costituiscano una normativa settoriale comunitaria
in deroga all'art. 3, n. 1, del regolamento [n.] 2988/95 (...) ed ostino
all'applicazione di disposizioni nazionali in materia di prescrizione.

2)      Se l'art. 3, n. 3, del regolamento [n.] 2988/95 (...) debba essere
interpretato nel senso che si applica limitatamente alle fattispecie in cui
l'irregolarita sia stata commessa dal beneficiario dell'aiuto, mentre la
regola generale della prescrizione quadriennale si applica in tutti i casi di
irregolarita commesse da controparti contrattuali del beneficiario e tenuto
conto del termine massimo di quattro anni applicabile [alla responsabilita]
per via di regolamento dei contraenti nell'ambito dell'organizzazione comune
del mercato del latte e dei prodotti lattiero‑caseari».

  **Sulle questioni pregiudiziali**

  _Sulla prima questione_

33      Con la prima questione, il giudice del rinvio chiede sostanzialmente
se il regolamento n. 2571/97 possa essere considerato come costituente una
normativa settoriale che prevede un termine di prescrizione ai sensi dell'art.
3, n. 1, primo comma, seconda frase, del regolamento n. 2988/95. In caso
affermativo, tale giudice si chiede se l'esistenza di una siffatta normativa
settoriale privi gli Stati membri della possibilita, loro conferita dall'art.
3, n. 3, di quest'ultimo regolamento, di applicare un termine di prescrizione
piu lungo di quello previsto al n. 1, primo comma, di predetto art. 3\.

34      La Corman afferma sostanzialmente che, adottando il regolamento n.
2571/97, e sebbene quest'ultimo non preveda un termine di prescrizione preciso
applicabile all'incasso di cauzioni di gara e/o di trasformazione, il
legislatore dell'Unione ha inteso rendere applicabile alle procedure di gara
disciplinate da tale regolamento la norma della prescrizione quadriennale
prevista in via generale all'art. 3, n. 1, primo comma, prima frase, del
regolamento n. 2988/95. Per tale motivo, il regolamento n. 2571/97
costituirebbe una normativa settoriale che preclude agli Stati membri la
possibilita di applicare in questo settore, in base all'art. 3, n. 3, del
regolamento n. 2988/95, termini di prescrizione superiori a quattro anni.

35      I governi belga ed austriaco, nonche la Commissione ritengono invece
che il regolamento n. 2571/97 non costituisca una normativa settoriale che
prevede un termine di prescrizione inferiore ai sensi dell'art. 3, n. 1, primo
comma, seconda frase, del regolamento n. 2988/95. Peraltro, anche ammettendo
che il regolamento n. 2571/97 istituisca un termine di prescrizione inferiore
a quattro anni ai sensi di tale disposizione, essi sostengono che l'esistenza
di un siffatto termine non puo incidere sulla facolta, che gli Stati membri
mantengono in forza del n. 3 di suddetto art. 3, di introdurre termini di
prescrizione piu lunghi.

36      In via preliminare, occorre rammentare che l'art. 1, n. 1, del
regolamento n. 2988/95 introduce una «normativa generale relativa a dei
controlli omogenei e a delle misure e sanzioni amministrative riguardanti
irregolarita relative al diritto comunitario», e questo, come risulta dal
terzo 'considerando' del detto regolamento, al fine di «combattere in tutti i
settori contro le lesioni agli interessi finanziari delle Comunita» (sentenza
24 giugno 2004, causa C‑278/02, Handlbauer, Racc. pag. I‑6171, punto 31).

37      Come emerge dall'art. 4, n. 1, del regolamento in parola, tali
provvedimenti amministrativi possono consistere, come avviene nella causa
principale, nella revoca del vantaggio indebitamente ottenuto mediante la
perdita totale o parziale della cauzione costituita a sostegno della domanda
di suddetto vantaggio.

38      L'art. 3, n. 1, primo comma, del regolamento n. 2988/95, in materia di
azioni giudiziarie fissa un termine di prescrizione che si applica
segnatamente in relazione a tali provvedimenti amministrativi e che decorre
dal compimento dell'irregolarita, ove quest'ultima, a norma dell'art. 1, n. 2,
dello stesso regolamento, comprende «qualsiasi violazione di una disposizione
del diritto comunitario derivante da un'azione o un'omissione di un operatore
economico che abbia o possa avere come conseguenza un pregiudizio al bilancio
generale delle Comunita (…)» (v. sentenze Handlbauer, cit., punti 32 e 33,
nonche 29 gennaio 2009, cause riunite da C‑278/07 a C‑280/07, Josef Vosding
Schlacht-, Kuhl- und Zerlegebetrieb e a., Racc. pag. I‑457, punti 21 e 22).

39      Adottando il regolamento n. 2988/95 e, in particolare, l'art. 3, n. 1,
primo comma, di quest'ultimo, il legislatore dell'Unione ha deciso di
stabilire una norma generale sulla prescrizione applicabile in materia e con
la quale intendeva, da una parte, definire un termine minimo applicato in
tutti gli Stati membri e, dall'altra, rinunciare alla possibilita di
perseguire un'irregolarita che leda agli interessi finanziari dell'Unione
europea dopo lo spirare di un periodo di quattro anni successivo al compimento
di questa irregolarita (v. sentenza Josef Vosding Schlacht-, Kuhl- und
Zerlegebetrieb e a., cit., punto 27).

40      Ne deriva che, a decorrere dalla data di entrata in vigore del
regolamento n. 2988/95, qualsivoglia irregolarita che leda gli interessi
finanziari dell'Unione, in linea di principio e fatta eccezione per i settori
per i quali il legislatore dell'Unione ha previsto un termine inferiore, puo
essere sanzionata dalle autorita competenti degli Stati membri entro un
termine di quattro anni (v. sentenza Josef Vosding Schlacht-, Kuhl- und
Zerlegebetrieb e a., cit., punto 28).

41      L'art. 3, n. 1, seconda frase, del regolamento n. 2988/95 si riferisce
a normative settoriali adottate a livello dell'Unione, come conferma il quinto
'considerando' del regolamento, e non a normative settoriali nazionali (v.
sentenza Josef Vosding Schlacht-, Kuhl- und Zerlegebetrieb e a., cit., punto
44).

42      Peraltro, la norma che prevede una prescrizione di quattro anni,
sancita all'art. 3, n. 1, primo comma, prima frase, del regolamento n.
2988/95, la quale e direttamente applicabile negli Stati membri, puo essere
disattesa a causa dell'esistenza di una normativa settoriale ai sensi della
seconda frase di detto art. 3, n. 1, primo comma, soltanto qualora tale
normativa settoriale preveda un termine piu corto, ma non inferiore a tre anni
(v., in tal senso, sentenza Handlbauer, cit., punto 35).

43      A tal riguardo, il regolamento n. 2571/97 prevede certamente termini
specifici imposti, a seconda dei casi, all'offerente e all'aggiudicatario
nell'ambito del regime di intervento in favore del burro. Pertanto,
conformemente all'art. 11 del regolamento in parola, i prodotti menzionati
all'art. 1 del medesimo regolamento devono essere usati e incorporati entro un
termine di quattro mesi a decorrere dal mese che segue la scadenza del termine
per la presentazione delle offerte e, in forza dell'art. 18, n. 3, di detto
regolamento, spetta all'aggiudicatario presentare, entro un termine di dodici
mesi dalla scadenza del termine di cui all'art. 11, le prove necessarie per
ottenere lo svincolo delle cauzioni di trasformazione.

44      Tuttavia, e giocoforza rilevare, al pari dei governi belga ed
austriaco, nonche della Commissione, che tale regolamento non prevede alcuna
norma sulla prescrizione delle azioni giudiziarie riguardanti l'organismo
nazionale di intervento qualora, in seguito alla scoperta di un'irregolarita,
esso proceda all'incasso delle cauzioni costituite dall'aggiudicatario.

45      Tale constatazione non puo essere rimessa in discussione dalla
circostanza che l'art. 29 del regolamento n. 2220/85, reso applicabile al
regime di intervento nel settore del burro dall'art. 27 del regolamento n.
2571/97, prevede che, quando l'autorita competente ha avuto conoscenza degli
elementi che determinano l'incameramento totale o parziale della cauzione,
essa chieda senza indugio all'interessato il pagamento dell'importo della
cauzione incamerata e suddetto pagamento deve quindi essere effettuato entro
un termine massimo di trenta giorni decorrenti dalla ricezione della
richiesta.

46      Invero, ammettendo che il summenzionato art. 29 sia applicabile alla
causa principale, il fatto che, ai sensi di tale articolo, l'autorita
competente debba agire «senza indugio» non consente di considerare che le sia
imposto un determinato termine, contrariamente a quanto sostenuto dalla
Corman.

47      Di conseguenza, occorre constatare che, nell'ambito di procedure di
gara, come quelle di cui trattasi nella causa principale, la normativa
applicabile al regime di intervento nel settore del burro, benche potesse
costituire una normativa settoriale ai sensi del regolamento n. 2988/95, non
prevedeva un termine di prescrizione inferiore a quattro anni ai sensi
dell'art. 3, n. 1, primo comma, seconda frase, di detto regolamento. Pertanto,
nell'ambito del presente procedimento, non occorre interrogarsi se l'esistenza
di un siffatto termine osterebbe all'applicazione di termini di prescrizione
piu lunghi, da parte degli Stati membri, in virtu dell'art. 3, n. 3, del
regolamento in parola.

48      Nella causa principale, gli incassi delle cauzioni potevano quindi
essere caduti in prescrizione, in assenza di un atto sospensivo, alla fine di
un periodo di quattro anni dalla commissione dell'irregolarita, a condizione
che lo Stato membro in cui sono state commesse le irregolarita non abbia
esercitato la facolta, attribuitagli dall'art. 3, n. 3, del regolamento n.
2988/95, di prevedere un termine di prescrizione piu lungo (v. sentenza Josef
Vosding Schlacht-, Kuhl- und Zerlegebetrieb e a., cit., punto 36).

49      Infatti, in forza di tale disposizione, gli Stati membri possono, da
una parte, continuare ad applicare termini di prescrizione piu lunghi
esistenti alla data di adozione del detto regolamento e, dall'altra,
introdurre, dopo tale data, nuove norme sulla prescrizione che prevedono
siffatti termini. Inoltre, la disposizione in parola non puo essere
interpretata nel senso che gli Stati membri devono, nel contesto della
medesima, prevedere termini di prescrizione piu lunghi in normative specifiche
e/o settoriali, sicche tali termini possono derivare da disposizioni di
diritto comune (v., in tal senso, sentenza Josef Vosding Schlacht-, Kuhl- und
Zerlegebetrieb e a., cit., punti 42, 46 e 47).

50      Tenuto conto di quanto precede, occorre risolvere la prima questione
sollevata dichiarando che, non prevedendo una norma sulla prescrizione delle
azioni giudiziarie applicabile all'incasso di cauzioni costituite nell'ambito
di operazioni di gara nel settore del burro, del burro concentrato e della
crema, il regolamento n. 2571/97 non configura una normativa settoriale che
prevede un «termine inferiore» ai sensi dell'art. 3, n. 1, primo comma,
seconda frase, del regolamento n. 2988/95. Di conseguenza, il termine di
prescrizione quadriennale definito dall'art. 3, n. 1, primo comma, prima
frase, di quest'ultimo regolamento si applica a un siffatto incasso, ferma
restando tuttavia la possibilita che gli Stati membri mantengono in forza del
predetto art. 3, n. 3, di prevedere termini di prescrizione piu lunghi.

  _Sulla seconda questione_

51      Con la seconda questione, il giudice del rinvio chiede se i termini di
prescrizione piu lunghi, che gli Stati membri continuano a poter applicare in
forza dell'art. 3, n. 3, del regolamento n. 2988/95, possano riguardare
unicamente le situazioni in cui l'irregolarita sia stata commessa dal
beneficiario del vantaggio ottenuto irregolarmente a scapito del bilancio
dell'Unione.

52      In altri termini, tale giudice si interroga sulla questione se,
nell'ipotesi in cui la normativa prevedesse un determinato termine di
prescrizione applicabile alle azioni esperite dal beneficiario di un regime di
intervento nei confronti delle sue controparti contrattuali, gli Stati membri
mantengano ancora la possibilita di fissare termini di prescrizione piu
lunghi, ai sensi di suddetto art. 3, n. 3, in situazioni in cui le
irregolarita siano state commesse da dette controparti contrattuali.

53      A detta della Corman, poiche la normativa applicabile prevede termini
per quanto riguarda la trasmissione delle prove necessarie per lo svincolo di
talune cauzioni, il BIRB avrebbe dovuto essere incitato a trattare in tempo
utile le irregolarita commesse a valle dalle controparti contrattuali di tale
societa. Orbene, agendo dopo oltre quattro anni dalla commissione di suddette
irregolarita, il BIRB avrebbe posto la Corman nell'impossibilita di
ripercuotere gli importi delle cauzioni incamerate sulle sue controparti
contrattuali, in quanto una siffatta azione sarebbe soggetta al termine di
prescrizione quinquennale previsto dall'ordinamento belga in materia di
responsabilita extracontrattuale. Inoltre, poiche l'art. 4 del regolamento n.
4045/89 impone alle imprese che partecipano ad azioni finanziate dal Fondo
europeo agricolo di orientamento e di garanzia (FEAOG) di conservare i propri
documenti commerciali soltanto per un periodo di tre anni, occorrerebbe non
consentire alle autorita nazionali di perseguire irregolarita oltre un tale
termine.

54      Anzitutto, e giocoforza rilevare che, nell'ambito della deroga
prevista dall'art. 3, n. 3, del regolamento n. 2988/95, gli Stati membri
conservano un ampio potere discrezionale in ordine alla fissazione di termini
di prescrizione piu lunghi che intendono applicare in un caso di irregolarita
che leda gli interessi finanziari dell'Unione.

55      Infatti, il regolamento n. 2988/95 non prevede alcun meccanismo di
informazione o di notifica relativo all'uso fatto dagli Stati membri della
loro facolta di prevedere termini di prescrizione piu lunghi, ai sensi del suo
art. 3, n. 3\. Ne discende che non e stata prevista alcuna forma di controllo
a livello dell'Unione ne in merito ai termini di prescrizione derogatori
applicati dagli Stati membri in virtu di tale disposizione ne in merito ai
settori in cui essi hanno deciso di applicare siffatti termini (sentenza Josef
Vosding Schlacht-, Kuhl- und Zerlegebetrieb e a., cit., punto 45).

56      Contrariamente a quanto sostenuto dalla Corman, poi, l'art. 4 del
regolamento n. 4045/89 non puo rimettere in questione una siffatta
constatazione. Infatti, va rilevato, da un lato, che, prevedendo comunque che
le imprese conservino taluni documenti commerciali per un periodo di almeno
tre anni, tale disposizione precisa che gli Stati membri possono prevedere un
periodo piu lungo per la conservazione di tali documenti. D'altro lato, nulla
impedisce ad un'impresa diligente di conservare i propri documenti commerciali
piu a lungo di quanto imposto dalla normativa in vigore.

57      Infine, poiche, ai sensi dell'art. 19, n. 4, del regolamento n.
2571/97, «i diritti e gli obblighi derivanti dalla gara non sono
trasmissibili», l'aggiudicatario rimane responsabile della destinazione finale
del burro e deve rispondere della condotta delle sue controparti contrattuali
nonche dei successivi acquirenti (v., per analogia, sentenza 5 dicembre 1985,
causa 124/83, Corman, Racc. pag. 3777, punto 19).

58      Pertanto, ai termini dell'art. 12, n. 1, lett. c), del regolamento n.
2571/97, l'aggiudicatario deve provvedere affinche in ogni contratto di
vendita figurino l'obbligo di incorporazione nei prodotti finali, nonche
l'obbligo di rispettare, in particolare, le disposizioni dell'art. 10 di detto
regolamento e l'impegno di cui all'art. 3, lett. b), del medesimo.

59      A tal riguardo, la Corte ha gia sottolineato che un aggiudicatario
diligente dispone di diversi mezzi, come esigere una cauzione o apporre una
clausola di danni nel contratto di impresa o nel contratto di vendita, onde
tutelarsi contro l'inosservanza degli obblighi assunti dalle successive
controparti contrattuali. Inoltre, la Corte ha gia statuito che una clausola
inserita dall'aggiudicatario, per precauzione, nel contratto di vendita non
esaurisce tutti i provvedimenti possibili per premunirsi contro l'eventualita
dell'inosservanza degli obblighi da parte degli acquirenti successivi (v., per
analogia, sentenza 1° ottobre 1985, causa 125/83, Corman, Racc. pag. 3039,
punti 29 e 30).

60      Ad ogni modo, il controllo che l'aggiudicatario puo successivamente
esercitare sull'osservanza di tali obblighi avviene nel suo solo interesse e
non influisce sulla sua responsabilita nei confronti dell'ente venditore (v.,
per analogia, sentenza 5 dicembre 1985, Corman, cit., punto 20).

61      Di conseguenza, la circostanza che, esercitando la facolta
conferitagli dall'art. 3, n. 3, del regolamento n. 2988/95, uno Stato membro
fissi un termine di prescrizione piu lungo rispetto a quello previsto
dall'art. 3, n. 1, e possa quindi rendere piu difficile la possibilita per un
aggiudicatario, quale la Corman, di ripercuotere sulle sue controparti
contrattuali le conseguenze finanziarie delle irregolarita commesse da queste
ultime, in ogni caso, non e tale da limitare detta facolta.

62      Tenuto conto di quanto precede, occorre risolvere la seconda questione
posta dichiarando che, quando perseguono un'irregolarita ai sensi dell'art. 1
del regolamento n. 2988/95, gli Stati membri mantengono la possibilita di
applicare termini di prescrizione piu lunghi, ai sensi dell'art. 3, n. 3, di
predetto regolamento, e cio anche, nel contesto del regolamento n. 2571/97, in
situazioni in cui le irregolarita di cui deve rispondere l'aggiudicatario
siano state commesse dalle controparti contrattuali di quest'ultimo.

  **Sulle spese**

63      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **Non prevedendo una norma sulla prescrizione delle azioni
giudiziarie applicabile all 'incasso di cauzioni costituite nell'ambito di
operazioni di gara nel settore del burro, del burro concentrato e della crema,
il regolamento (CE) della Commissione 15 dicembre 1997, n. 2571, relativo alla
vendita a prezzo ridotto di burro e alla concessione di un aiuto per la crema,
il burro e il burro concentrato destinati alla fabbricazione di prodotti della
pasticceria, di gelati e di altri prodotti alimentari, non configura una
normativa settoriale che prevede un «termine inferiore» ai sensi dell'art. 3,
n. 1, primo comma, seconda frase, del regolamento (CE, Euratom) del Consiglio
18 dicembre 1995, n. 2988, relativo alla tutela degli interessi finanziari
delle Comunita europee. Di conseguenza, il termine di prescrizione
quadriennale definito dall'art. 3, n. 1, primo comma, prima frase, di
quest'ultimo regolamento si applica a un siffatto incasso, ferma restando
tuttavia la possibilita che gli Stati membri mantengono in forza del predetto
art. 3, n. 3, di prevedere termini di prescrizione piu lunghi.**

2)       **Quando perseguono un 'irregolarita ai sensi dell'art. 1 del
regolamento n. 2988/95, gli Stati membri mantengono la possibilita di
applicare termini di prescrizione piu lunghi, ai sensi dell'art. 3, n. 3, di
detto regolamento, e cio anche, nel contesto del regolamento n. 2571/97, in
situazioni in cui le irregolarita di cui deve rispondere l'aggiudicatario
siano state commesse dalle controparti contrattuali di quest'ultimo. **

Firme

* * *

* Lingua processuale: il francese. 


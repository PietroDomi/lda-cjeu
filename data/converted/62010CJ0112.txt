

**Causa C ‑112/10**

**Procureur-generaal bij het hof van beroep te Antwerpen**

**contro**

**Zaza Retail BV**

(domanda di pronuncia pregiudiziale proposta dallo Hof van Cassatie)

«Regolamento (CE) n. 1346/2000 -- Procedure di insolvenza -- Apertura di una
procedura territoriale di insolvenza -- Condizioni previste dalla normativa
nazionale vigente che ostano all'apertura di una procedura principale di
insolvenza -- Creditore legittimato a chiedere l'apertura di una procedura
territoriale di insolvenza»

Massime della sentenza

1.         _Cooperazione giudiziaria in materia civile -- Procedure di insolvenza -- Regolamento n. 1346/2000 -- Competenza internazionale ad aprire una procedura di insolvenza -- Apertura di una procedura territoriale prima dell'apertura di una procedura principale -- Presupposti_

_[Regolamento del Consiglio n.  1346/2000, art. 3, n. 4, lett. a)]_

2.         _Cooperazione giudiziaria in materia civile -- Procedure di insolvenza -- Regolamento n. 1346/2000 -- Competenza internazionale ad aprire una procedura di insolvenza -- Apertura di una procedura territoriale prima dell'apertura di una procedura principale -- Presupposti_

_[Regolamento del Consiglio n.  1346/2000, art. 3, n. 4, lett. b)]_

1.        L'impossibilita di aprire una procedura principale di insolvenza prevista dall'art. 3, n. 4, lett. a), del regolamento n. 1346/2000, relativo alle procedure di insolvenza, deve essere oggettiva e non puo variare in funzione delle specifiche circostanze in presenza delle quali e domandata l'apertura di una siffatta procedura. Se e vero che tale impossibilita puo derivare dalle caratteristiche vertenti sulla qualita del debitore, per contro, essa non puo derivare dal semplice fatto che, secondo la normativa dello Stato membro in cui il debitore ha il centro dei suoi interessi principali, una determinata persona - come il rappresentante del pubblico ministero di uno Stato membro nel cui territorio il debitore possiede una dipendenza - sia sprovvista della qualita per chiedere l'apertura di una procedura principale in tale Stato membro. 

Di conseguenza, l'espressione «condizioni previste», di cui all'art. 3, n. 4,
lett. a), la quale rinvia ai requisiti che ostano, secondo la normativa dello
Stato membro nel cui territorio il debitore ha il centro dei suoi interessi
principali, all'apertura di una procedura principale di insolvenza in tale
Stato, deve essere interpretata nel senso che essa non si riferisce ai
requisiti che escludono determinate persone dalla cerchia di quelle
legittimate a chiedere l'apertura di una siffatta procedura.

(v. punti 21, 23-24, 26, dispositivo 1)

2.        Lo scopo perseguito dal regolamento n. 1346/2000, relativo alle procedure di insolvenza, consiste, come risulta dal diciassettesimo 'considerando', nel limitare al minimo indispensabile i casi in cui l'apertura di procedure secondarie puo essere chiesta prima dell'apertura della procedura principale di insolvenza. Le condizioni di apertura di una procedura territoriale indipendente ai sensi dell'art. 3, n. 4, lett. b), del suddetto regolamento devono essere dunque intese in senso restrittivo. 

Pertanto, il termine «creditore», presente in tale disposizione e utilizzato
per indicare la cerchia delle persone legittimate a chiedere l'apertura di una
procedura territoriale indipendente, deve essere interpretato nel senso che
non comprende un'autorita di uno Stato membro che, in forza del diritto
nazionale ad essa applicabile, ha il compito di agire nell'interesse generale,
ma che non interviene in veste di creditore, ne in nome e per conto dei
creditori.

(v. punti 22, 29, 34, dispositivo 2)

  
  
  
  
  
  

SENTENZA DELLA CORTE (Prima Sezione)

17 novembre 2011 (*)

«Regolamento (CE) n. 1346/2000 - Procedure di insolvenza - Apertura di una
procedura territoriale di insolvenza - Condizioni previste dalla normativa
nazionale vigente che ostano all'apertura di una procedura principale di
insolvenza - Creditore legittimato a chiedere l'apertura di una procedura
territoriale di insolvenza»

Nel procedimento C‑112/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dallo Hof van Cassatie (Belgio), con decisione 4
febbraio 2010, pervenuta in cancelleria il 1° marzo 2010, nella causa

**Procureur-generaal bij het hof van beroep te Antwerpen**

contro

**Zaza Retail BV**

LA CORTE (Prima Sezione),

composta dal sig. A. Tizzano, presidente di sezione, dai sigg. A. Borg
Barthet, E. Levits, J.-J. Kasel e dalla sig.ra M. Berger (relatore), giudici,

avvocato generale: sig. P. Mengozzi

cancelliere: sig.ra M. Ferreira, amministratore principale

vista la fase scritta del procedimento e in seguito all'udienza del 31 marzo
2011,

considerate le osservazioni presentate:

-        per la Zaza Retail BV, dall'avv. M. Cordewener, advocaat,

-        per il governo ellenico, dalle sig.re M. Michelogiannaki e Z. Chatzipavlou nonche dal sig. K. Georgiadis, in qualita di agenti,

-        per la Commissione europea, dal sig. R. Troosters e dalla sig.ra S. Petrova, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 3, n. 4, lett. a) e b), del regolamento (CE) del Consiglio 29 maggio
2000, n. 1346, relativo alle procedure di insolvenza (GU L 160, pag. 1; in
prosieguo: il «regolamento»).

2        Tale domanda e stata presentata nell'ambito di una controversia
pendente tra il Procureur-generaal bij het hof van beroep te Antwerpen
(Procuratore generale presso la Corte di appello di Anversa, Belgio) e la Zaza
Retail BV (in prosieguo: la «Zaza Retail»), societa di diritto olandese con
sede in Amsterdam (Paesi Bassi), in merito ad un'azione di dichiarazione di
fallimento promossa dal citato Procuratore generale nei confronti della Zaza
Retail, posseditrice di una dipendenza in Belgio.

  **Contesto normativo**

  _Il diritto dell 'Unione_

3        Il dodicesimo 'considerando' del regolamento enuncia quanto segue:

«Il presente regolamento consente di aprire la procedura principale di
insolvenza nello Stato membro nel quale e situato il centro degli interessi
principali del debitore. Tale procedura ha portata universale e tende a
comprendere tutti i beni del debitore. Per tutelare tutti i diversi interessi,
il regolamento permette di aprire una procedura secondaria in parallelo con la
procedura principale. La procedura secondaria puo essere aperta nello Stato
membro in cui il debitore ha una dipendenza. Gli effetti della procedura
secondaria sono limitati ai beni situati in tale Stato. Disposizioni
vincolanti di coordinamento con la procedura principale consentono di
rispettare le esigenze di uniformita all'interno della Comunita».

4        Il diciassettesimo 'considerando' del regolamento prevede quanto
segue:

«Prima dell'apertura della procedura principale di insolvenza, il diritto di
chiedere l'apertura di una procedura di insolvenza nello Stato membro in cui
il debitore ha una dipendenza dovrebbe spettare esclusivamente ai creditori
locali e ai creditori della dipendenza locale o essere limitato ai casi in cui
non si puo aprire una procedura principale a norma del diritto dello Stato
membro nel quale e situato il centro degli interessi principali del debitore.
Scopo di detta restrizione e limitare al minimo indispensabile i casi in cui e
chiesta l'apertura di una procedura territoriale di insolvenza prima
dell'apertura della procedura principale. (...)».

5        L'art. 3 del regolamento, riguardante la competenza internazionale,
dispone quanto segue:

«1.      Sono competenti ad aprire la procedura di insolvenza i giudici dello
Stato membro nel cui territorio e situato il centro degli interessi principali
del debitore. (...)

2.      Se il centro degli interessi principali del debitore e situato nel territorio di uno Stato membro, i giudici di un altro Stato membro sono competenti ad aprire una procedura di insolvenza nei confronti del debitore solo se questi possiede una dipendenza nel territorio di tale altro Stato membro. Gli effetti di tale procedura sono limitati ai beni del debitore che si trovano in tale territorio. 

(...)

4.      Una procedura di insolvenza territoriale di cui al paragrafo 2 puo aver luogo prima dell'apertura di una procedura principale di insolvenza di cui al paragrafo 1 soltanto nei seguenti casi: 

a)      allorche, in forza delle condizioni previste dalla legislazione dello
Stato membro in cui si trova il centro degli interessi principali del
debitore, non si puo aprire una procedura di insolvenza di cui al paragrafo 1,

      ovvero

b)      allorche l'apertura della procedura territoriale di insolvenza e
richiesta da un creditore il cui domicilio, residenza abituale o sede e
situata nello Stato membro nel quale si trova la dipendenza in questione,
ovvero il cui credito deriva dall'esercizio di tale dipendenza».

6        L'art. 29 del regolamento, relativo al diritto di chiedere l'apertura
di una procedura secondaria, cosi prevede:

«L'apertura di una procedura secondaria puo essere chiesta:

a)      dal curatore della procedura principale;

b)      da qualsiasi altra persona o autorita legittimata a chiedere
l'apertura di una procedura di insolvenza secondo la legge dello Stato membro
nel cui territorio e chiesta l'apertura della procedura secondaria».

  _Il diritto nazionale_

7        L'art. 3, n. 1, della legge fallimentare 8 agosto 1997 ( _Belgisch
Staatsblad_ del 28 ottobre 1997, pag. 28562), come modificata dalla legge 4
settembre 2002 ( _Belgisch Staatsblad_ del 21 settembre 2002, pag. 42928),
cosi recita:

«Il commerciante il cui centro degli interessi principali si trova in un altro
Stato membro dell'Unione europea, se ha una dipendenza in Belgio, puo essere
dichiarato fallito in conformita alle disposizioni del regolamento (...)».

8        L'art. 6 della citata legge prevede quanto segue:

«Salve restando le disposizioni della legge sul concordato giudiziale, la
dichiarazione di fallimento avviene con sentenza del tribunale di commercio
adito, sia su denuncia del commerciante, sia su domanda di uno o piu
creditori, del pubblico ministero, dell'amministratore provvisorio di cui
all'art. 8, o del curatore della procedura principale nel caso di cui all'art.
3, n. 1».

  **Causa principale e questioni pregiudiziali**

9        Il 14 novembre 2006 il procuratore del Re presso il rechtbank van
eerste aanleg te Tongeren (Tribunale di primo grado di Tongeren, Belgio) ha
chiesto la dichiarazione di fallimento della dipendenza posseduta in Belgio
dalla Zaza Retail, il cui centro degli interessi principali e situato ad
Amsterdam (Paesi Bassi).

10      A tale data nei Paesi Bassi non era stata ancora avviata una procedura
di insolvenza nei confronti della Zaza Retail.

11      Con sentenza 4 febbraio 2008 il rechtbank van koophandel te Tongeren
(Tribunale di commercio di Tongeren) dichiarava il fallimento della Zaza
Retail.

12      Con sentenza 9 ottobre 2008 il hof van beroep te Antwerpen (Corte di
appello di Anversa) ha riformato la sentenza del rechtbank van koophandel te
Tongeren dichiarando che ne detto rechtbank ne la stessa Corte di appello
avevano la competenza internazionale che consentiva loro di pronunciarsi in
merito alla domanda di apertura di una procedura territoriale di insolvenza
nei confronti della Zaza Retail relativamente alla dipendenza che quest'ultima
possedeva in Belgio.

13      Il pubblico ministero ha impugnato tale sentenza dinanzi allo Hof van
Cassatie (Corte di cassazione belga). Esso afferma, in primo luogo, che il
termine «creditore» utilizzato all'art. 3, n. 4, lett. b), del regolamento non
puo essere interpretato restrittivamente e che anche il pubblico ministero puo
chiedere l'apertura di una procedura fallimentare. In tal modo, il pubblico
ministero svolgerebbe il ruolo di custode dell'interesse generale e,
nell'ipotesi di inerzia dei creditori istituzionali o individuali,
interverrebbe in loro vece. In secondo luogo, il pubblico ministero sostiene
che la deroga di cui all'art. 3, n. 4, lett. a), del regolamento si applica
altresi alla domanda di apertura di una procedura fallimentare presentata dal
pubblico ministero perche, se non fosse competente a presentare tale domanda,
non potrebbe ottenere l'apertura di una procedura principale nei Paesi Bassi,
Stato membro nel quale e situato il centro degli interessi principali del
debitore.

14      Alla luce di tali fatti, lo Hof van Cassatie ha deciso di sospendere
il procedimento e di sottoporre alla Corte le seguenti questioni
pregiudiziali:

«1)      Se l'espressione "condizioni previste", di cui all'art. 3, n. 4,
lett. a), del regolamento si riferisca anche ai requisiti vertenti sulla
qualita o sull'interesse di una persona - come il pubblico ministero di un
altro Stato membro - che le consentano di avviare una procedura di insolvenza,
ovvero se dette "condizioni previste" riguardino solo i requisiti sostanziali
per poter essere assoggettati a detta procedura.

2)      Se il termine "creditore", di cui all'art. 3, n. 4, lett. b), del
regolamento possa essere interpretato estensivamente, nel senso che
un'autorita che, in forza del diritto dello Stato membro a cui appartiene, sia
legittimata ad avviare una procedura di insolvenza e intervenga nell'interesse
generale e come rappresentante dell'insieme dei creditori potrebbe, se del
caso, avviare validamente la procedura territoriale di insolvenza, ai sensi
dell'art. 3, n. 4, lett. b), del regolamento.

3)      Ove il termine "creditore" si possa riferire anche ad un'autorita
nazionale competente ad avviare una procedura di insolvenza, se, ai fini
dell'applicazione dell'art. 3, n. 4, lett. b), del regolamento, sia necessario
che detta autorita nazionale dimostri di agire nell'interesse dei creditori il
cui domicilio, residenza abituale o sede sono situati nello Stato di tale
autorita nazionale».

15      Parallelamente alla procedura di insolvenza avviata in Belgio, con
sentenza del tribunale di Amsterdam 8 luglio 2008 e stato dichiarato il
fallimento della Zaza Retail nei Paesi Bassi.

  **Sulle questioni pregiudiziali**

  _Osservazioni preliminari_

16      Prima di esaminare le questioni pregiudiziali, occorre ricordare il
sistema predisposto dal regolamento.

17      A tal riguardo, l'art. 3 del regolamento prevede due tipi di procedure
di insolvenza. La procedura di insolvenza aperta, ai sensi del n. 1 di tale
articolo, dal giudice competente dello Stato membro sul territorio del quale
si trova il centro degli interessi principali del debitore, denominata
«procedura principale», produce effetti universali, poiche si applica ai beni
del debitore situati in tutti gli Stati membri nei quali il regolamento e
applicabile. Vero e che una procedura puo, ai sensi del n. 2 di tale articolo,
essere aperta dal giudice competente dello Stato membro in cui il debitore
possiede una dipendenza, ma tale procedura, denominata «procedura secondaria»
o «procedura territoriale», produce effetti limitati ai beni del debitore che
si trovano sul territorio di tale ultimo Stato (v., in tal senso, sentenze 2
maggio 2006, causa C‑341/04, Eurofood IFSC, Racc. pag. I‑3813, punto 28, e 21
gennaio 2010, causa C‑444/07, MG Probud Gdynia, Racc. pag. I‑417, punto 22).

18      L'apertura di una procedura secondaria o territoriale e soggetta a
condizioni diverse a seconda che una procedura principale sia stata gia aperta
o meno. Nella prima ipotesi, la procedura e definita «procedura secondaria» ed
e disciplinata dalle disposizioni del capitolo III del regolamento. Nella
seconda, la procedura e definita «procedura territoriale indipendente» e i
casi di apertura sono stabiliti dall'art. 3, n. 4, del citato regolamento.
Tale disposizione contempla due situazioni, vale a dire, in primo luogo,
quella in cui e impossibile aprire una procedura principale in forza delle
condizioni previste dalla normativa dello Stato membro in cui il debitore ha
il centro dei suoi interessi principali e, in secondo luogo, quella in cui
l'apertura di una procedura territoriale nello Stato membro nel cui territorio
si trova una dipendenza del debitore e richiesta da alcuni creditori che hanno
un legame particolare con tale territorio.

19      Con le sue questioni, il giudice del rinvio chiede alla Corte di
precisare quale sia il regime applicabile in queste due ultime situazioni.

  _Sulla prima questione_

20      Con la sua prima questione, il giudice chiede, in sostanza, se
l'espressione «condizioni previste», di cui all'art. 3, n. 4, lett. a), del
regolamento, che rinvia ai requisiti che ostano, secondo la normativa dello
Stato membro nel cui territorio il debitore ha il centro dei suoi interessi
principali, all'apertura di una procedura principale di insolvenza in tale
Stato, debba essere interpretata nel senso che si riferisce soltanto ai
requisiti sostanziali vertenti sulla qualita del debitore ovvero nel senso che
essa comprende anche i requisiti vertenti sulla qualita delle persone
legittimate a chiedere l'apertura di una siffatta procedura.

21      A tal riguardo, occorre osservare che l'art. 3, n. 4, lett. a), del
regolamento riguarda l'ipotesi in cui «non si puo aprire» una procedura
principale di insolvenza. Il diciassettesimo 'considerando' di tale
regolamento evoca, dal canto suo, la situazione in cui la normativa dello
Stato membro in cui il debitore ha il centro dei suoi interessi principali
osta all'apertura di una siffatta procedura. Dal tenore letterale di tali
disposizioni risulta che l'impossibilita di aprire una procedura principale
deve essere oggettiva e non puo variare in funzione delle specifiche
circostanze in presenza delle quali e domandata l'apertura di una siffatta
procedura.

22      Un'interpretazione del genere e conforme allo scopo perseguito
dall'art. 3, n. 4, lett. a), del regolamento che, come risulta dal
diciassettesimo 'considerando', consiste nel limitare al minimo indispensabile
i casi in cui l'apertura della procedura territoriale indipendente puo essere
chiesta prima dell'apertura della procedura principale di insolvenza. È vero
che il sistema predisposto dal regolamento consente la coesistenza di una
procedura principale e di procedure secondarie, tuttavia, come precisato nel
dodicesimo 'considerando' del medesimo regolamento, cio avviene nel rispetto
delle disposizioni vincolanti di coordinamento dirette a garantire le esigenze
di uniformita all'interno dell'Unione. Orbene, un siffatto coordinamento non
puo essere garantito fintantoche non sia stata aperta una procedura
principale.

23      Come affermano la Zaza Retail, il governo ellenico e la Commissione
europea, l'impossibilita di aprire una procedura principale di insolvenza puo
derivare dalle caratteristiche vertenti sulla qualita del debitore, che
escludono che quest'ultimo possa essere assoggettato a una procedura di
insolvenza. A titolo esemplificativo, essi fanno correttamente riferimento
alla situazione in cui tra le condizioni previste dalla normativa dello Stato
membro nel cui territorio quest'ultimo ha il centro dei suoi interessi
principali rientri la qualita di commerciante, della quale il debitore sarebbe
sprovvisto, oppure quella in cui debitore sia un'impresa statale che, ai sensi
di tale normativa, non potrebbe essere dichiarata fallita.

24      Per contro, l'impossibilita di aprire una procedura principale di
insolvenza non puo derivare dal semplice fatto che, secondo la normativa dello
Stato membro in cui il debitore ha il centro dei suoi interessi principali,
una determinata persona - come il rappresentante del pubblico ministero di uno
Stato membro nel cui territorio il debitore possiede una dipendenza - sia
sprovvista della qualita per chiedere l'apertura di una procedura principale
in quest'ultimo Stato membro. Infatti, poiche non e contestato che altri
soggetti, segnatamente i creditori, siano legittimati a presentare una
siffatta domanda, ne deriva che l'apertura di una procedura principale e
assolutamente possibile.

25      Cio si verifica del resto nella causa principale, poiche
dall'ordinanza di rinvio risulta che la Zaza Retail e stata dichiarata fallita
nei Paesi Bassi con sentenza del tribunale di Amsterdam 8 luglio 2008.

26      Occorre dunque risolvere la prima questione dichiarando che
l'espressione «condizioni previste», di cui all'art. 3, n. 4, lett. a), del
regolamento, la quale rinvia ai requisiti che ostano, secondo la normativa
dello Stato membro nel cui territorio il debitore ha il centro dei suoi
interessi principali, all'apertura di una procedura principale di insolvenza
in tale Stato, deve essere interpretata nel senso che essa non si riferisce ai
requisiti che escludono determinate persone dalla cerchia di quelle
legittimate a chiedere l'apertura di una siffatta procedura.

  _Sulla seconda questione_

27      Con la sua seconda questione, il giudice del rinvio chiede, in
sostanza, se il termine «creditore», di cui all'art. 3, n. 4, lett. b), del
regolamento, utilizzato per indicare la cerchia di persone legittimate a
chiedere l'apertura di una procedura territoriale indipendente, possa essere
interpretato nel senso che comprende un'autorita di uno Stato membro che, in
forza del diritto nazionale ad essa applicabile, ha il compito di agire
nell'interesse generale e al fine di garantire l'interesse dell'insieme dei
creditori.

28      In via preliminare, occorre rilevare che il regolamento non fornisce
una definizione del termine «creditore».

29      Occorre altresi ricordare che, per i motivi illustrati ai punti 21 e
22 della presente sentenza, anche le condizioni di apertura di una procedura
territoriale indipendente ai sensi dell'art. 3, n. 4, lett. b), del
regolamento devono essere intese in senso restrittivo.

30      Tale approccio restrittivo si evince da un confronto delle
disposizioni del citato articolo con quelle dell'art. 29 sul diritto di
chiedere l'apertura di una procedura secondaria. Mentre quest'ultimo
conferisce tale diritto al curatore della procedura principale di insolvenza
nonche a qualsiasi persona o autorita legittimata dalla normativa dello Stato
membro nel quale e presentata la domanda di apertura, l'art. 3, n. 4, lett.
b), del regolamento restringe la cerchia delle persone legittimate ad agire a
determinati creditori che presentano un legame particolare con lo Stato membro
nel cui territorio e situata la dipendenza interessata del debitore. Si tratta
dei creditori stabiliti in tale Stato membro nonche dei creditori di detta
dipendenza.

31      Per quanto riguarda il pubblico ministero belga, occorre osservare, al
pari della Commissione, che, in assenza di qualsivoglia credito che sia
insinuabile al passivo del debitore, egli non e un creditore nel senso
abituale del termine nelle procedure di insolvenza.

32      Risulta infatti dall'ordinanza di rinvio che il pubblico ministero ha
il compito, nell'ambito di tali procedure, di agire nell'interesse generale.
L'intervento di detta autorita pubblica risponderebbe all'esigenza di trattare
in tempo utile le difficolta di un'impresa, supplendo, se del caso,
all'inerzia del debitore e dei suoi creditori. Se e vero che non si puo
escludere che l'intervento del pubblico ministero possa, in taluni casi,
rispondere all'interesse dell'insieme dei creditori o, per lo meno, di alcuni
di essi, nondimeno sembra dimostrato che la citata autorita non interviene ne
in qualita di creditore ne in qualita di rappresentante dell'insieme dei
creditori. Infatti, nell'ordinanza di rinvio e dichiarato espressamente che,
nel diritto belga, il pubblico ministero non agisce in nome e per conto dei
creditori.

33      Tenuto conto dell'interpretazione restrittiva che deve ricevere l'art.
3, n. 4, lett. b), del regolamento, un'autorita pubblica che agisce in un
contesto del genere non puo essere assimilata a un creditore ai sensi di tale
disposizione e, pertanto, non puo essere inclusa nella cerchia delle persone
legittimate a chiedere l'apertura di una procedura territoriale di insolvenza.

34      Alla luce delle considerazioni sin qui svolte, occorre risolvere la
seconda questione dichiarando che il termine «creditore», di cui all'art. 3,
n. 4, lett. b), del regolamento, utilizzato per indicare la cerchia delle
persone legittimate a chiedere l'apertura di una procedura territoriale
indipendente, deve essere interpretato nel senso che non comprende un'autorita
di uno Stato membro che, in forza del diritto nazionale ad essa applicabile,
ha il compito di agire nell'interesse generale, ma che non interviene in veste
di creditore, ne in nome e per conto dei creditori.

  _Sulla terza questione_

35      In considerazione della soluzione fornita alla seconda questione, non
e necessario procedere alla soluzione della terza questione.

  **Sulle spese**

36      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

1)       **L 'espressione «condizioni previste», di cui all'art. 3, n. 4,
lett. a), del regolamento (CE) del Consiglio 29 maggio 2000, n. 1346, relativo
alle procedure di insolvenza, la quale rinvia ai requisiti che ostano, secondo
la normativa dello Stato membro nel cui territorio il debitore ha il centro
dei suoi interessi principali, all'apertura di una procedura principale di
insolvenza in tale Stato, deve essere interpretata nel senso che essa non si
riferisce ai requisiti che escludono determinate persone dalla cerchia di
quelle legittimate a chiedere l'apertura di una siffatta procedura.**

2)       **Il termine «creditore», di cui all'art. 3, n. 4, lett. b), del
citato regolamento, utilizzato per indicare la cerchia delle persone
legittimate a chiedere l'apertura di una procedura territoriale indipendente,
deve essere interpretato nel senso che non comprende un'autorita di uno Stato
membro che, in forza del diritto nazionale ad essa applicabile, ha il compito
di agire nell'interesse generale, ma che non interviene in veste di creditore,
ne in nome e per conto dei creditori.**

Firme

* * *

* Lingua processuale: l'olandese. 


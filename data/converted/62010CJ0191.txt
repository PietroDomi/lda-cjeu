

**Causa C ‑191/10**

**Rastelli Davide e C. Snc**

**contro**

**Jean-Charles Hidoux**

[domanda di pronuncia pregiudiziale proposta dalla Cour de cassation
(Francia)]

«Regolamento (CE) n. 1346/2000 -- Procedure di insolvenza -- Competenza
internazionale -- Estensione di una procedura di insolvenza, avviata nei
confronti di una societa avente sede in uno Stato membro, ad una societa la
cui sede statutaria si trova in un altro Stato membro, a causa della
confusione dei patrimoni»

Massime della sentenza

1.         _Cooperazione giudiziaria in materia civile -- Procedure di insolvenza -- Regolamento n. 1346/2000 -- Competenza internazionale ad aprire una procedura di insolvenza -- Giudici dello Stato membro in cui si trova il centro degli interessi principali del debitore_

_(Regolamento del Consiglio n.  1346/2000)_

2.         _Cooperazione giudiziaria in materia civile -- Procedure di insolvenza -- Regolamento n. 1346/2000 -- Competenza internazionale ad aprire una procedura di insolvenza -- Giudici dello Stato membro in cui si trova il centro degli interessi principali del debitore -- Criteri di determinazione_

_(Regolamento del Consiglio n.  1346/2000)_

1.        Il regolamento n. 1346/2000, relativo alle procedure di insolvenza, deve essere interpretato nel senso che il giudice di uno Stato membro che ha avviato una procedura principale di insolvenza nei confronti di una societa, considerando che il centro degli interessi principali della stessa sia situato sul territorio di tale Stato, puo estendere, in applicazione di una norma del suo diritto nazionale, tale procedura ad una seconda societa, la cui sede statutaria sia situata in un altro Stato membro, soltanto a condizione che sia dimostrato che il centro degli interessi principali di quest'ultima si trova nel primo Stato membro. 

Infatti, nel sistema di determinazione della competenza dei giudici degli
Stati membri posto in essere dal regolamento, basato sul centro degli
interessi principali del debitore, esiste una specifica competenza
giurisdizionale per ciascun debitore costituente un'entita giuridicamente
distinta.

La possibilita che un giudice, designato in conformita dell'art. 3, n. 1, del
regolamento n. 1346/2000 come competente nei confronti di un debitore,
sottoponga, in applicazione della sua legge nazionale, un'altra entita
giuridica ad una procedura di insolvenza per il solo motivo di una confusione
tra i patrimoni, senza accertare dove si trovi il centro degli interessi
principali di tale entita, costituirebbe un aggiramento del sistema istituito
dal regolamento. Ne deriverebbe, in particolare, il rischio di conflitti
positivi di competenza tra giudici di Stati membri diversi, conflitti che il
regolamento ha appunto voluto evitare per garantire l'unita del trattamento
delle procedure di insolvenza nell'ambito dell'Unione.

(v. punti 25, 28-29, dispositivo 1)

2.        Il regolamento n. 1346/2000, relativo alle procedure di insolvenza, deve essere interpretato nel senso che, nell'ipotesi in cui contro una societa, la cui sede statutaria si trovi sul territorio di uno Stato membro, sia diretta un'azione intesa ad estenderle gli effetti di una procedura di insolvenza avviata in un altro Stato membro nei confronti di un'altra societa avente sede sul territorio di quest'ultimo Stato, la mera constatazione della confusione dei patrimoni di tali societa non e sufficiente a dimostrare che il centro degli interessi principali della societa contro cui la detta azione e diretta si trovi del pari in quest'ultimo Stato. Per confutare la presunzione secondo cui detto centro coincide con il luogo della sede statutaria, e necessario che una valutazione globale dell'insieme degli elementi pertinenti permetta di accertare che, in un modo riconoscibile dai terzi, il centro effettivo di direzione e di controllo della societa contro cui e diretta l'azione finalizzata all'estensione si trova nello Stato membro nel quale e stata avviata la procedura di insolvenza iniziale. 

(v. punto 39, dispositivo 2)

  
  
  
  
  
  

SENTENZA DELLA CORTE (Prima Sezione)

15 dicembre 2011 (*)

«Regolamento (CE) n. 1346/2000 - Procedure di insolvenza - Competenza
internazionale - Estensione di una procedura di insolvenza, avviata nei
confronti di una societa avente sede in uno Stato membro, ad una societa la
cui sede statutaria si trova in un altro Stato membro, a causa della
confusione dei patrimoni»

Nel procedimento C‑191/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dalla Cour de cassation (Francia), con decisione
13 aprile 2010, pervenuta in cancelleria il 19 aprile 2010, nella causa

**Rastelli Davide e C. Snc**

contro

**Jean-Charles Hidoux,** che agisce in qualita di liquidatore giudiziario
della societa Mediasucre international,

LA CORTE (Prima Sezione),

composta dal sig. A. Tizzano, presidente di sezione, dai sigg. M. Safjan, A.
Borg Barthet, M. Ilešič e dalla sig.ra M. Berger (relatore), giudici,

avvocato generale: sig. P. Mengozzi

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il sig. Hidoux, che agisce in qualita di liquidatore giudiziario della societa Mediasucre international, dall'avv. B. Kuchukian, avocat; 

-        per il governo francese, dai sigg. G. de Bergues e B. Cabouat, in qualita di agenti;

-        per il governo dei Paesi Bassi, dalle sig.re C.M. Wissels e B. Koopman, in qualita di agenti;

-        per il governo austriaco, dal sig. E. Riedl, in qualita di agente;

-        per la Commissione europea, dalla sig.ra A.‑M. Rouchaud-Joet e dal sig. M. Wilderspin, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
regolamento (CE) del Consiglio 29 maggio 2000, n. 1346, relativo alle
procedure di insolvenza (GU L 160, pag. 1; in prosieguo: il «regolamento»).

2        Tale domanda e stata presentata nell'ambito di una controversia che
vede la Rastelli Davide e C. Snc (in prosieguo: la «Rastelli») contrapposta al
sig. Hidoux, che agisce in qualita di liquidatore giudiziario della societa
Mediasucre international (in prosieguo: la «Mediasucre»), con riferimento
all'estensione alla prima societa della procedura di insolvenza avviata nei
confronti della seconda.

  **Contesto normativo**

  _Diritto dell 'Unione_

3        In conformita al suo sesto 'considerando', il regolamento si limita a
«disposizioni che disciplinano le competenze per l'apertura delle procedure di
insolvenza e per le decisioni che scaturiscono direttamente da tali procedure
e sono ad esse strettamente connesse».

4        L'art. 3 del regolamento, che tratta della competenza internazionale,
cosi dispone:

«1.      Sono competenti ad aprire la procedura di insolvenza i giudici dello
Stato membro nel cui territorio e situato il centro degli interessi principali
del debitore. Per le societa e le persone giuridiche si presume che il centro
degli interessi principali sia, fino a prova contraria, il luogo in cui si
trova la sede statutaria.

2.      Se il centro degli interessi principali del debitore e situato nel territorio di uno Stato membro, i giudici di un altro Stato membro sono competenti ad aprire una procedura di insolvenza nei confronti del debitore solo se questi possiede una dipendenza nel territorio di tale altro Stato membro. Gli effetti di tale procedura sono limitati ai beni del debitore che si trovano in tale territorio. 

(...)».

5        Il tredicesimo 'considerando' del regolamento indica che «per "centro
degli interessi principali" si dovrebbe intendere il luogo in cui il debitore
esercita in modo abituale, e pertanto riconoscibile dai terzi, la gestione dei
suoi interessi».

6        L'art. 4 del regolamento, relativo alla legge applicabile, prevede
quanto segue:

«Salvo disposizione contraria del presente regolamento, si applica alla
procedura di insolvenza e ai suoi effetti la legge dello Stato membro nel cui
territorio e aperta la procedura (…).

(...)».

  _Diritto nazionale_

7        La procedura di liquidazione giudiziaria e disciplinata dagli artt.
L. 640‑1 e segg. del code de commerce (codice di commercio) francese. Per
quanto riguarda il giudice competente ad avviare tale procedura, l'art. L.
641‑1 di tale codice rinvia all'art. L. 621‑2 dello stesso codice che, nella
sua versione risultante dalla legge 26 luglio 2005, n. 2005‑845, a
salvaguardia delle imprese, cosi disponeva:

«Il tribunale competente e il tribunal de commerce [tribunale civile
competente in materia commerciale] se il debitore e commerciante o e iscritto
nel registro dei mestieri. Il tribunal de grande instance [tribunale civile di
primo grado] e competente negli altri casi.

La procedura avviata puo essere estesa a una o a diverse altre persone in caso
di confusione del loro patrimonio con quello del debitore ovvero di fittizieta
della persona giuridica e, a tal fine, rimane competente il tribunale che ha
aperto la procedura iniziale».

  **Causa principale e questioni pregiudiziali**

8        Con sentenza 7 maggio 2007, il tribunal de commerce di Marsiglia
(Francia) ha messo in stato di liquidazione giudiziaria la societa Mediasucre,
la cui sede statutaria si trovava a Marsiglia, ed ha designato il sig. Hidoux
come liquidatore giudiziario.

9        In seguito a tale sentenza, il sig. Hidoux ha convenuto dinanzi al
medesimo tribunale la societa Rastelli, la cui sede statutaria si trovava a
Robbio (Italia). Invocando la confusione dei patrimoni delle due societa, egli
ha chiesto l'estensione alla Rastelli della procedura di liquidazione avviata
nei confronti della Mediasucre.

10      Con sentenza 19 maggio 2008, il tribunal de commerce di Marsiglia si e
dichiarato incompetente alla luce dell'art. 3 del regolamento, in quanto la
Rastelli aveva la sua sede in Italia e non possedeva alcuna dipendenza in
Francia.

11      Statuendo sull'opposizione proposta dal sig. Hidoux, la cour d'appel
d'Aix-en-Provence [corte d'appello di Aix-en-Provence], con sentenza 12
febbraio 2009, ha riformato tale sentenza e dichiarato competente il tribunal
de commerce di Marsiglia. Al riguardo, la cour d'appel ha accolto la tesi che
la domanda del liquidatore giudiziario non riguardava l'avvio di una procedura
di insolvenza nei confronti della Rastelli, bensi l'estensione a detta societa
della liquidazione giudiziaria gia avviata nei confronti della Mediasucre e
che, in forza dell'art. L. 621-2 del code de commerce, il tribunale competente
a statuire su detta domanda di estensione e quello dell'avvio della procedura
iniziale.

12      In tale contesto, la Cour de cassation [Corte di cassazione francese],
adita in sede d'impugnazione avverso tale sentenza, ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Se, quando un giudice di uno Stato membro apre la procedura
principale di insolvenza nei confronti di un debitore, ritenendo che il centro
degli interessi principali dello stesso sia situato nel territorio di tale
Stato, il regolamento (…) osti all'applicazione da parte di detto giudice di
una norma del suo diritto nazionale che gli attribuisce la competenza per
estendere la procedura ad una societa la cui sede statutaria e situata in un
altro Stato membro sulla sola base dell'accertamento della confusione dei
patrimoni del debitore e di detta societa.

2)      Se, nel caso in cui l'azione volta ad ottenere l'estensione della
procedura dovesse essere considerata come apertura di una nuova procedura di
insolvenza subordinata alla dimostrazione - affinche il giudice dello Stato
membro inizialmente adito possa pronunciarsi in merito - che la societa
interessata dall'estensione abbia in tale Stato il centro dei suoi interessi
principali, sia possibile ritenere che tale dimostrazione consegua al semplice
accertamento della confusione dei patrimoni».

  **Sulle questioni pregiudiziali**

  _Sulla prima questione_

13      Con la sua prima questione, il giudice del rinvio chiede
sostanzialmente se il regolamento debba essere interpretato nel senso che il
giudice di uno Stato membro che abbia avviato una procedura principale di
insolvenza contro una societa, ritenendo che il centro principale degli
interessi di quest'ultima si trovi nel territorio di detto Stato, possa
estendere detta procedura, facendo applicazione di una norma del suo diritto
interno, ad una seconda societa, la cui sede statutaria si trovi in un altro
Stato membro, sulla sola base della confusione dei patrimoni tra le due
societa.

14      Va osservato preliminarmente che il regolamento non contiene regole a
disciplina della competenza, sia giurisdizionale che legislativa, mentre si
riferisce espressamente all'estensione, motivata da una confusione dei
patrimoni, di una procedura di insolvenza avviata in uno Stato membro ad una
societa la cui sede statutaria si trovi in un altro Stato membro.

15      Infatti, per quanto riguarda la competenza giurisdizionale, il
regolamento prevede, al suo art. 3, soltanto due criteri corrispondenti a due
tipi di procedure diverse. Conformemente al n. 1 di detto articolo, il centro
degli interessi principali del debitore, che si presume essere il luogo della
sede statutaria nel caso di una societa, conferisce ai giudici dello Stato
membro nel territorio del quale esso e situato la competenza ad avviare una
procedura detta «principale», che produce effetti universali in quanto si
applica ai beni del debitore che si trovano in tutti gli Stati membri in cui
il regolamento e applicabile. In forza del n. 2 di detto articolo, la presenza
di una dipendenza del debitore consente ai giudici dello Stato membro sul
territorio del quale detta dipendenza si trova di avviare una procedura
denominata «secondaria» o «territoriale», i cui effetti sono limitati ai beni
del debitore che si trovano sul territorio di quest'ultimo Stato (v., in tal
senso, sentenze 2 maggio 2006, causa C‑341/04, Eurofood IFSC, Racc. pag.
I‑3813, punto 28, e 17 novembre 2011, causa C‑112/10, Zaza Retail, non ancora
pubblicata nella Raccolta, punto 17).

16      Per di piu, a norma dell'art. 4, n. 1, del regolamento, la
determinazione del giudice competente implica quella della legge applicabile.
Infatti, per quanto riguarda tanto la procedura principale di insolvenza
quanto la procedura secondaria o territoriale, tali procedure di insolvenza e
i loro effetti sono disciplinati dalla legge dello Stato membro nel cui
territorio e aperta la procedura (v., in tal senso, sentenze Eurofood IFSC,
cit., punto 33, e 21 gennaio 2010, causa C‑444/07, MG Probud Gdynia, Racc.
pag. I‑417, punto 25).

17      Tenuto conto del ruolo rivestito dal criterio della competenza
giurisdizionale, occorre dunque accertare quale sia quello che puo essere
applicato nella causa principale.

18      Al riguardo, non risulta che sia stato sostenuto che la Rastelli
possieda in Francia una dipendenza ai sensi della giurisprudenza della Corte,
cioe una struttura implicante un minimo di organizzazione e una certa
stabilita ai fini dell'esercizio di un'attivita economica (v. sentenza 20
ottobre 2011, causa C‑396/09, Interedil, non ancora pubblicata nella Raccolta,
punto 64). In tali circostanze, l'art. 3, n. 2, del regolamento non trova
applicazione.

19      Occorre pertanto limitarsi ad esaminare se la competenza
giurisdizionale a conoscere di azioni in merito all'estensione di una
procedura di insolvenza possa basarsi sull'art. 3, n. 1, del regolamento.

20      In tale contesto, occorre ricordare che la Corte ha dichiarato che
l'art. 3, n. 1, del regolamento deve essere interpretato nel senso che
attribuisce anche competenza internazionale ai giudici dello Stato membro sul
territorio del quale la procedura di insolvenza e stata avviata per conoscere
delle azioni che derivano direttamente dalla procedura di insolvenza iniziale
o che vi si inseriscono strettamente ai sensi del sesto 'considerando' del
regolamento (v. sentenza 12 febbraio 2009, causa C‑339/07, Seagon, Racc. pag.
I‑767, punti 19‑21). Si deve quindi accertare se la domanda di estensione di
una procedura di insolvenza motivata da confusione dei patrimoni, come quella
di cui trattasi nella causa principale, rivesta le caratteristiche di
un'azione siffatta.

21      Il sig. Hidoux e il governo francese sostengono che l'azione ai fini
dell'estensione di una procedura di insolvenza motivata da confusione dei
patrimoni va considerata come azione derivante direttamente dalla procedura di
insolvenza iniziale e che vi si inserisce strettamente. A sostegno della loro
tesi, essi affermano che tale estensione, com'e prevista dal diritto francese
che costituisce la legge applicabile alla procedura iniziale in forza
dell'art. 4, n. 1, del regolamento, non implica l'apertura di una nuova
procedura che sarebbe autonoma rispetto alla procedura inizialmente avviata,
ma ha soltanto la conseguenza di estendere gli effetti della procedura
iniziale ad un'altra entita. Essi ne deducono che il giudice francese che
abbia avviato una procedura principale di insolvenza nei confronti di una
societa avente sede in Francia e competente anche ad estendere la procedura ad
un'altra societa che ha la sua sede in un altro Stato membro.

22      Detta tesi riposa, cosi, sostanzialmente, sull'argomento secondo cui,
nel diritto francese, l'estensione di una procedura principale di insolvenza
non instaura una nuova procedura, ma si limita a inserire nella procedura gia
avviata un debitore supplementare il cui patrimonio e inscindibile da quello
del primo debitore.

23      Tuttavia, tale unicita della procedura non puo dissimulare il dato di
fatto, rilevato dai governi olandese e austriaco nonche dalla Commissione
europea, che l'estensione della procedura iniziale a un debitore
supplementare, giuridicamente distinto da quello contemplato dalla procedura,
produce nei confronti di quest'ultimo gli stessi effetti della decisione di
avvio di una procedura di insolvenza.

24      Tale analisi e, del resto, corroborata dalla circostanza, indicata dal
giudice del rinvio, che, sebbene l'unicita della procedura sia giustificata
dalla constatazione che i due debitori costituiscono, in ragione della
confusione dei loro patrimoni, un'unita di fatto, tale constatazione e priva
di rilievo sulla personalita giuridica dei due debitori.

25      Orbene, la Corte ha dichiarato che, nel sistema di determinazione
della competenza dei giudici degli Stati membri posto in essere dal
regolamento, basato sul centro degli interessi principali del debitore, esiste
una specifica competenza giurisdizionale per ciascun debitore costituente
un'entita giuridicamente distinta (sentenza Eurofood IFSC, cit., punto 30).

26      Occorre dedurne che una decisione che produce nei confronti di
un'entita giuridica gli stessi effetti della decisione di avvio di una
procedura principale d'insolvenza puo essere adottata soltanto dai giudici
dello Stato membro che sarebbero competenti ad avviare detta procedura.

27      Al riguardo, va ricordato che l'art. 3, n. 1, del regolamento
conferisce, per l'avvio di tale procedura, competenza esclusiva ai giudici
dello Stato membro sul territorio del quale il debitore ha il centro dei suoi
interessi principali.

28      Pertanto, la possibilita che un giudice, designato in conformita a
tale disposizione come competente nei confronti di un debitore, sottoponga, in
applicazione della sua legge nazionale, un'altra entita giuridica ad una
procedura di insolvenza per il solo motivo di una confusione tra i patrimoni,
senza accertare dove si trovi il centro degli interessi principali di tale
entita, costituirebbe un aggiramento del sistema istituito dal regolamento. Ne
deriverebbe, in particolare, il rischio di conflitti positivi di competenza
tra giudici di Stati membri diversi, conflitti che il regolamento ha appunto
voluto evitare per garantire l'unita del trattamento delle procedure di
insolvenza nell'ambito dell'Unione.

29      Si deve quindi risolvere la prima questione presentata interpretando
il regolamento nel senso che il giudice di uno Stato membro che ha avviato una
procedura principale di insolvenza nei confronti di una societa, considerando
che il centro degli interessi principali della stessa sia situato sul
territorio di tale Stato, puo estendere, in applicazione di una norma del suo
diritto nazionale, tale procedura ad una seconda societa, la cui sede
statutaria sia situata in un altro Stato membro, soltanto a condizione che sia
dimostrato che il centro degli interessi principali di quest'ultima si trova
nel primo Stato membro.

  _Sulla seconda questione_

30      Con la sua seconda questione, il giudice del rinvio chiede
sostanzialmente se il regolamento debba essere interpretato nel senso che,
nell'ipotesi in cui una societa, la cui sede statutaria sia situata sul
territorio di uno Stato membro, sia convenuta nell'ambito di un'azione diretta
a estenderle gli effetti di una procedura di insolvenza avviata in un altro
Stato membro nei confronti di un'altra societa avente sede sul territorio di
quest'ultimo Stato, la sola constatazione della confusione dei patrimoni di
dette societa sia sufficiente per dimostrare che il centro degli interessi
principali della societa contro la quale e diretta l'azione si trovi anche in
quest'ultimo Stato.

31      Si deve preliminarmente ricordare che la nozione di «centro degli
interessi principali» del debitore di cui all'art. 3, n. 1, del regolamento, e
una nozione propria al regolamento la quale, pertanto, presenta un significato
autonomo e deve quindi essere interpretata in maniera uniforme e indipendente
dalle legislazioni nazionali (citate sentenze Eurofood IFSC, punto 31, ed
Interedil, punto 43). Benche il regolamento non fornisca alcuna definizione di
tale nozione, la sua portata e tuttavia chiarita dal tredicesimo
'considerando' del regolamento stesso, ai sensi del quale «per "centro degli
interessi principali" si dovrebbe intendere il luogo in cui il debitore
esercita in modo abituale, e pertanto riconoscibile dai terzi, la gestione dei
suoi interessi» (citate sentenze Eurofood IFSC, punto 32, e Interedil, punto
47).

32      Per le societa, si presume che costituisca centro degli interessi
principali, in conformita all'art. 3, n. 1, seconda frase, del regolamento, il
luogo della sede statutaria. Tale presunzione e il riferimento nella
formulazione del tredicesimo 'considerando' del regolamento al luogo della
gestione degli interessi mostrano la volonta del legislatore dell'Unione di
privilegiare il luogo dell'amministrazione principale della societa quale
criterio di competenza (sentenza Interedil, cit., punto 48).

33      Con riferimento al medesimo 'considerando', la Corte ha dichiarato che
il centro degli interessi principali del debitore deve essere individuato in
base a criteri al tempo stesso obiettivi e riconoscibili dai terzi, per
garantire la certezza del diritto e la prevedibilita dell'individuazione del
giudice competente ad aprire la procedura di insolvenza principale (citate
sentenze Eurofood IFSC, punto 33, e Interedil, punto 49).

34      La Corte ha precisato che, laddove gli organi direttivi e di controllo
di una societa si trovino presso la sua sede statutaria e le decisioni di
gestione di tale societa siano assunte, in maniera riconoscibile dai terzi, in
detto luogo, trova piena applicazione la presunzione introdotta dall'art. 3,
n. 1, seconda frase, del regolamento (citata sentenza Interedil, punto 50).

35      Tale presunzione puo essere confutata quando, dal punto di vista dei
terzi, il luogo dell'amministrazione principale di una societa non si trova
presso la sede statutaria. In tal caso, la presunzione semplice prevista dal
legislatore dell'Unione a favore della sede statutaria di tale societa puo
essere confutata ove elementi obiettivi e riconoscibili da parte dei terzi
consentano di determinare l'esistenza di una situazione reale diversa da
quella che si presume corrispondere alla collocazione presso detta sede
statutaria (citate sentenze Eurofood IFSC, punto 34, e Interedil, punto 51).

36      La valutazione richiesta in merito a tali elementi deve essere svolta
globalmente, tenendo conto delle circostanze peculiari di ciascuna situazione
(sentenza Interedil, cit., punto 52).

37      Con riferimento all'ipotesi, contemplata nella seconda questione, di
una confusione dei patrimoni delle due societa, dalle spiegazioni fornite dal
governo francese risulta che il giudice nazionale, per qualificare detta
situazione, si basa su due criteri alternativi, vertenti, rispettivamente,
sull'esistenza di una confusione dei conti e sull'esistenza di relazioni
finanziarie anormali tra le societa, come la deliberata organizzazione del
trasferimento di attivi senza corrispettivo.

38      Come hanno affermato sia il governo francese sia il governo olandese e
austriaco, nonche la Commissione, tali elementi sono, in genere, difficilmente
riconoscibili dai terzi. Inoltre, la confusione dei patrimoni non implica
necessariamente un centro di interessi unico. Non si puo escludere, infatti,
che detta confusione sia organizzata a partire da due centri di direzione e di
controllo che si trovano in due Stati membri diversi.

39      Occorre pertanto risolvere la questione presentata dichiarando che il
regolamento deve essere interpretato nel senso che, nell'ipotesi in cui contro
una societa, la cui sede statutaria si trovi sul territorio di uno Stato
membro, sia diretta un'azione intesa ad estenderle gli effetti di una
procedura di insolvenza avviata in un altro Stato membro nei confronti di
un'altra societa avente sede sul territorio di quest'ultimo Stato, la mera
constatazione della confusione dei patrimoni di tali societa non e sufficiente
a dimostrare che il centro degli interessi principali della societa contro cui
la detta azione e diretta si trovi del pari in quest'ultimo Stato. Per
confutare la presunzione secondo cui detto centro coincide con il luogo della
sede statutaria, e necessario che una valutazione globale dell'insieme degli
elementi pertinenti permetta di accertare che, in un modo riconoscibile dai
terzi, il centro effettivo di direzione e di controllo della societa contro
cui e diretta l'azione finalizzata all'estensione si trova nello Stato membro
nel quale e stata avviata la procedura di insolvenza iniziale.

  **Sulle spese**

40      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

1)       **Il regolamento (CE) del Consiglio 29 maggio 2000, n.  1346,
relativo alle procedure di insolvenza, deve essere interpretato nel senso che
il giudice di uno Stato membro che ha avviato una procedura principale di
insolvenza nei confronti di una societa, considerando che il centro degli
interessi principali della stessa sia situato sul territorio di tale Stato,
puo estendere, in applicazione di una norma del suo diritto nazionale, tale
procedura ad una seconda societa, la cui sede statutaria sia situata in un
altro Stato membro, soltanto a condizione che sia dimostrato che il centro
degli interessi principali di quest'ultima si trova nel primo Stato membro.**

2)       **Il regolamento n.  1346/2000 deve essere interpretato nel senso
che, nell'ipotesi in cui contro una societa, la cui sede statutaria si trovi
sul territorio di uno Stato membro, sia diretta un'azione intesa ad estenderle
gli effetti di una procedura di insolvenza avviata in un altro Stato membro
nei confronti di un'altra societa avente sede sul territorio di quest'ultimo
Stato, la mera constatazione della confusione dei patrimoni di tali societa
non e sufficiente a dimostrare che il centro degli interessi principali della
societa contro cui la detta azione e diretta si trovi del pari in quest'ultimo
Stato. Per confutare la presunzione secondo cui detto centro coincide con il
luogo della sede statutaria, e necessario che una valutazione globale
dell'insieme degli elementi pertinenti permetta di accertare che, in un modo
riconoscibile dai terzi, il centro effettivo di direzione e di controllo della
societa contro cui e diretta l'azione finalizzata all'estensione si trova
nello Stato membro nel quale e stata avviata la procedura di insolvenza
iniziale.**

Firme

* * *

* Lingua processuale: il francese. 


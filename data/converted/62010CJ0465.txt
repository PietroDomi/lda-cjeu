

**Causa C ‑465/10**

**Ministre de l 'Interieur, de l'Outre-mer, des Collectivites territoriales et
de l'Immigration**

**contro**

**Chambre de commerce et d 'industrie de l'Indre**

[domanda di pronuncia pregiudiziale proposta dal Conseil d'État (Francia)]

«Domanda di pronuncia pregiudiziale -- Tutela degli interessi finanziari
dell'Unione europea -- Regolamento (CE, Euratom) n. 2988/95 -- Art. 3 -- Fondi
a finalita strutturali -- Regolamento (CEE) n. 2052/88 -- Regolamento (CEE) n.
4253/88 -- Amministrazione aggiudicatrice beneficiaria di una sovvenzione
rientrante nei Fondi strutturali -- Mancato rispetto delle norme in materia di
aggiudicazione degli appalti pubblici da parte del beneficiario di una
sovvenzione FESR -- Fondamento dell'obbligo di recupero di una sovvenzione
dell'Unione in caso di irregolarita -- Nozione di "irregolarita" -- Nozione di
"irregolarita permanente" -- Modalita di recupero -- Termine di prescrizione
-- Termini di prescrizione nazionali piu lunghi -- Principio di
proporzionalita»

Massime della sentenza

1.         _Coesione economica e sociale -- Interventi strutturali -- Finanziamento comunitario -- Soppressione di un contributo finanziario a causa di irregolarita -- Obbligo di recupero -- Fondamento giuridico_

_(Regolamenti del Consiglio n.  2052/88, art. 7, n. 1, e n. 4253/88, art. 23,
n. 1, terzo trattino; direttiva del Consiglio 92/50)_

2.         _Risorse proprie dell 'Unione europea -- Regolamento relativo alla tutela degli interessi finanziari dell'Unione -- Irregolarita -- Nozione_

_(Regolamento del Consiglio n.  2988/95, art. 1; direttiva del Consiglio
92/50)_

3.         _Risorse proprie dell 'Unione europea -- Regolamento relativo alla tutela degli interessi finanziari dell'Unione -- Irregolarita permanente -- Termine di prescrizione -- Atto interruttivo_

_(Regolamento del Consiglio n.  2988/95, art. 3, n. 1, secondo e terzo comma;
direttiva del Consiglio 92/50)_

4.         _Risorse proprie dell 'Unione europea -- Regolamento relativo alla tutela degli interessi finanziari dell'Unione -- Perseguimento delle irregolarita -- Termine di prescrizione_

_(Regolamento del Consiglio n.  2988/95, art. 3, n. 3)_

1.        L'art. 23, n. 1, terzo trattino, del regolamento n. 4253/88, recante disposizioni di applicazione del regolamento n. 2052/88 per quanto riguarda il coordinamento tra gli interventi dei vari Fondi strutturali, da un lato, e fra tali interventi e quelli della Banca europea per gli investimenti e degli altri strumenti finanziari esistenti, dall'altro, come modificato dal regolamento n. 2082/93, letto in combinato disposto con l'art. 7, n. 1, del regolamento n. 2052/88, relativo alle missioni dei Fondi a finalita strutturali, alla loro efficacia e al coordinamento dei loro interventi e di quelli della Banca europea per gli investimenti e degli altri strumenti finanziari esistenti, come modificato dal regolamento n. 2081/93, costituisce un fondamento giuridico che consente alle autorita nazionali, senza che vi sia necessita di una norma di delega di diritto nazionale, di recuperare presso il beneficiario l'intera sovvenzione concessa dal Fondo europeo di sviluppo regionale per il motivo che questo beneficiario, in qualita di amministrazione aggiudicatrice ai sensi della direttiva 92/50, che coordina le procedure di aggiudicazione degli appalti pubblici di servizi, come modificata dalla direttiva 93/36, non ha rispettato le prescrizioni di tale direttiva in ordine all'aggiudicazione di un appalto pubblico di servizi che aveva ad oggetto la realizzazione dell'operazione per la quale era stata concessa a detto beneficiario tale sovvenzione. 

(v. punto 41, dispositivo 1)

2.        La violazione, da parte di un'amministrazione aggiudicatrice che beneficia di una sovvenzione concessa dal Fondo europeo di sviluppo regionale, delle norme relative all'aggiudicazione degli appalti pubblici previste dalla direttiva 92/50, che coordina le procedure di aggiudicazione degli appalti pubblici di servizi, come modificata dalla direttiva 93/36, in sede di conferimento dell'appalto avente ad oggetto la realizzazione dell'azione sovvenzionata costituisce un'irregolarita ai sensi dell'art. 1 del regolamento n. 2988/95, relativo alla tutela degli interessi finanziari delle Comunita, anche se l'autorita nazionale competente, nel momento in cui tale sovvenzione e stata concessa, non poteva ignorare che il beneficiario aveva gia deciso a quale prestatore affidare la realizzazione dell'azione sovvenzionata. 

(v. punto 49, dispositivo 2)

3.        Qualora, nella sua qualita di amministrazione aggiudicatrice, il beneficiario di una sovvenzione concessa dal Fondo europeo di sviluppo regionale non abbia rispettato le norme relative all'aggiudicazione degli appalti pubblici della direttiva 92/50, che coordina le procedure di aggiudicazione degli appalti pubblici di servizi, come modificata dalla direttiva 93/36, in sede di conferimento dell'appalto avente ad oggetto la realizzazione dell'azione sovvenzionata: 

- l'irregolarita deve essere considerata un'irregolarita permanente ai sensi dell'art. 3, n. 1, secondo comma, del regolamento n. 2988/95, relativo alla tutela degli interessi finanziari delle Comunita, e, di conseguenza, il termine di prescrizione di quattro anni previsto da tale disposizione ai fini del recupero della sovvenzione indebitamente versata a detto beneficiario comincia a decorrere dal giorno in cui termina l'esecuzione del contratto di appalto pubblico illegittimamente stipulato; 

- la trasmissione al beneficiario della sovvenzione di una relazione di controllo con cui viene constatata l'inosservanza delle norme in materia di aggiudicazione di appalti pubblici e con cui viene raccomandato all'autorita nazionale di esigere, pertanto, il rimborso delle somme versate costituisce un atto sufficientemente preciso avente natura istruttoria o volto a perseguire l'«irregolarita» a norma dell'art. 3, n. 1, terzo comma, del regolamento n. 2988/95. 

(v. punto 62, dispositivo 3)

4.        Il principio di proporzionalita osta, nell'esercizio da parte degli Stati membri della facolta loro conferita dall'art. 3, n. 3, del regolamento n. 2988/95, relativo alla tutela degli interessi finanziari delle Comunita, all'applicazione di un termine di prescrizione trentennale al recupero di un vantaggio indebitamente percepito a carico del bilancio dell'Unione. 

Infatti, alla luce dell'obiettivo di tutela degli interessi finanziari
dell'Unione, per il quale il legislatore dell'Unione ha ritenuto che una
durata di prescrizione di quattro anni, o addirittura di tre anni, fosse gia
di per se sufficiente per consentire alle autorita nazionali di perseguire
un'irregolarita che pregiudica detti interessi finanziari e puo comportare
l'adozione di un provvedimento come il recupero di un vantaggio indebitamente
percepito, risulta che concedere a dette autorita un termine di trent'anni va
oltre quanto necessario ad un'amministrazione diligente.

(v. punti 65-66, dispositivo 4)

  
  
  
  
  
  

SENTENZA DELLA CORTE (Quarta Sezione)

21 dicembre 2011 (*)

«Domanda di pronuncia pregiudiziale - Tutela degli interessi finanziari
dell'Unione europea - Regolamento (CE, Euratom) n. 2988/95 - Art. 3 - Fondi a
finalita strutturali - Regolamento (CEE) n. 2052/88 - Regolamento (CEE) n.
4253/88 - Amministrazione aggiudicatrice beneficiaria di una sovvenzione
rientrante nei Fondi strutturali - Mancato rispetto delle norme in materia di
aggiudicazione degli appalti pubblici da parte del beneficiario di una
sovvenzione FESR - Fondamento dell'obbligo di recupero di una sovvenzione
dell'Unione in caso di irregolarita - Nozione di "irregolarita" - Nozione di
"irregolarita permanente" - Modalita di recupero - Termine di prescrizione -
Termini di prescrizione nazionali piu lunghi - Principio di proporzionalita»

Nel procedimento C‑465/10,

avente ad oggetto una domanda di pronuncia pregiudiziale proposta alla Corte,
ai sensi dell'art. 267 TFUE, dal Conseil d'État (Francia), con decisione 5
luglio 2010, pervenuta in cancelleria il 27 settembre 2010, nella causa

**Ministre de l 'Interieur, de l'Outre-mer, des Collectivites territoriales et
de l'Immigration**

contro

**Chambre de commerce et d 'industrie de l'Indre,**

LA CORTE (Quarta Sezione),

composta dal sig. J.-C. Bonichot, presidente di sezione, dai sigg. K.
Schiemann, L. Bay Larsen, dalla sig.ra C. Toader (relatore) e dal sig. E.
Jarašiūnas, giudici,

avvocato generale: sig.ra E. Sharpston

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il governo francese, dai sigg. G. de Bergues e B. Cabouat, in qualita di agenti,

-        per il governo polacco, dal sig. M. Szpunar, in qualita di agente,

-        per la Commissione europea, dalla sig.ra A. Steiblytė e dal sig. J.‑P. Keppenne, in qualita di agenti,

sentite le conclusioni dell'avvocato generale, presentate all'udienza del 15
settembre 2011,

ha pronunciato la seguente

**Sentenza**

1        La domanda di pronuncia pregiudiziale verte, essenzialmente,
sull'interpretazione del regolamento (CE, Euratom) del Consiglio 18 dicembre
1995, n. 2988, relativo alla tutela degli interessi finanziari delle Comunita
(GU L 312, pag. 1), nonche del regolamento (CEE) del Consiglio 19 dicembre
1988, n. 4253, recante disposizioni di applicazione del regolamento (CEE) n.
2052/88 per quanto riguarda il coordinamento tra gli interventi dei vari Fondi
strutturali, da un lato, e tra tali interventi e quelli della Banca europea
per gli investimenti e degli altri strumenti finanziari esistenti, dall'altro
(GU L 374, pag. 1), come modificato dal regolamento (CEE) del Consiglio 20
luglio 1993, n. 2082 (GU L 193, pag. 20; in prosieguo: il «regolamento n.
4253/88»).

2        Tale domanda e stata presentata nell'ambito di una controversia tra
il ministre de l'Interieur, de l'Outre-mer, des Collectivites territoriales et
de l'Immigration (Ministro dell'Interno, dell'Oltremare, delle Comunita locali
e dell'Immigrazione) e la Chambre de commerce et d'industrie de l'Indre
(Camera di commercio e dell'industria dell'Indre) (in prosieguo: la «CCI
dell'Indre»), in merito, in particolare, al rimborso da parte di quest'ultima
di una sovvenzione di cui essa ha beneficiato a titolo del Fondo europeo di
sviluppo regionale (FESR) (in prosieguo: la «sovvenzione FESR»).

  **Contesto normativo**

  _La normativa relativa ai Fondi strutturali_

3        L'art. 7, n. 1, del regolamento (CEE) del Consiglio 24 giugno 1988,
n. 2052, relativo alle missioni dei Fondi a finalita strutturali, alla loro
efficacia e al coordinamento dei loro interventi e di quelli della Banca
europea per gli investimenti e degli altri strumenti finanziari esistenti (GU
L 185, pag. 9), come modificato dal regolamento (CEE) del Consiglio 20 luglio
1993, n. 2081 (GU L 193, pag. 5; in prosieguo: il «regolamento n. 2052/88»),
stabilisce quanto segue:

«Compatibilita e controllo

1.      Le azioni che sono oggetto di un finanziamento da parte dei Fondi strutturali o di un intervento della [Banca europea per gli investimenti (BEI)] o di un altro strumento finanziario esistente debbono essere conformi alle disposizioni dei trattati e degli atti emanati in base a questi ultimi nonche alle politiche comunitarie, comprese quelle concernenti (…) la stipulazione di contratti di appalti pubblici (…)». 

4        L'art. 23 del regolamento n. 4253/88 e cosi formulato:

«Controllo finanziario

1.      Al fine di garantire il successo delle azioni svolte da promotori pubblici o privati, gli Stati membri, in sede di realizzazione delle azioni, adottano le misure necessarie per: 

-        verificare periodicamente che le azioni finanziate dalla Comunita siano state attuate correttamente, 

-        prevenire e sanzionare le irregolarita,

-        ricuperare i fondi persi a causa di un abuso o di una negligenza. Tranne nel caso in cui lo Stato membro e/o l'intermediario e/o il promotore apportano la prova che l'abuso o la negligenza non e loro imputabile, lo Stato membro e sussidiariamente responsabile per il rimborso delle somme indebitamente versate. (…). 

Gli Stati membri informano la Commissione delle misure adottate a tal fine e,
in particolare, le comunicano una descrizione dei sistemi di controllo e di
gestione istituiti ai fini di una realizzazione efficace delle azioni. Essi
informano regolarmente la Commissione circa l'evoluzione dei procedimenti
amministrativi e giudiziari.

(…)».

5        L'art. 8 della decisione della Commissione 16 dicembre 1994,
94/1060/CE, recante approvazione del documento unico di programmazione per gli
interventi strutturali comunitari nella regione Centre interessata
dall'obiettivo n. 2 in Francia (GU L 384, pag. 83), cosi dispone:

«Il documento unico di programmazione deve essere realizzato conformemente
alle disposizioni del diritto comunitario, in particolare quelle di cui (…)
alle direttive comunitarie relative al coordinamento delle procedure di
aggiudicazione degli appalti».

  _La direttiva 92/50/CEE_

6        L'art. 1, lett. a), primo comma, della direttiva del Consiglio 18
giugno 1992, 92/50/CEE, che coordina le procedure di aggiudicazione degli
appalti pubblici di servizi (GU L 209, pag. 1), come modificata dalla
direttiva del Consiglio 14 giugno 1993, 93/36/CEE (GU L 199, pag. 1; in
prosieguo: la «direttiva 92/50»), definisce gli «appalti pubblici di servizi»
come, in linea di principio, contratti a titolo oneroso stipulati in forma
scritta tra un prestatore di servizi ed un'amministrazione aggiudicatrice,
mentre l'art. 1, lett. b), primo comma, della medesima direttiva indica come
«amministrazioni aggiudicatrici», in linea di principio, lo Stato, gli enti
locali, gli organismi di diritto pubblico, le associazioni costituite da detti
enti od organismi di diritto pubblico.

7        L'art. 7 della direttiva 92/50 stabilisce che quest'ultima si applica
agli appalti pubblici di servizi il cui importo stimato al netto dell'IVA sia
pari o superiore a EUR 200 000\.

  _Il regolamento n.  2988/95_

8        In base al terzo e al quinto 'considerando' del regolamento n.
2988/95, «occorre (…) combattere in tutti i settori contro le lesioni agli
interessi finanziari delle Comunita» e, al riguardo, «le condotte che danno
luogo a irregolarita nonche le misure e sanzioni amministrative relative sono
previste in normative settoriali conformi al presente regolamento».

9        L'art. 1 del regolamento n. 2988/95 prevede quanto segue:

«1.      Ai fini della tutela degli interessi finanziari delle Comunita
europee e adottata una normativa generale relativa a dei controlli omogenei e
a delle misure e sanzioni amministrative riguardanti irregolarita relative al
diritto comunitario.

2.      Costituisce irregolarita qualsiasi violazione di una disposizione del diritto comunitario derivante da un'azione o un'omissione di un operatore economico che abbia o possa avere come conseguenza un pregiudizio al bilancio generale delle Comunita o ai bilanci da queste gestite, attraverso la diminuzione o la soppressione di entrate provenienti da risorse proprie percepite direttamente per conto delle Comunita, ovvero una spesa indebita». 

10      L'art. 3 del regolamento n. 2988/95 cosi stabilisce:

«1.      Il termine di prescrizione delle azioni giudiziarie e di quattro anni
a decorrere dall'esecuzione dell'irregolarita di cui all'articolo 1, paragrafo
1. Tuttavia, le normative settoriali possono prevedere un termine inferiore e
comunque non inferiore a tre anni.

Per le irregolarita permanenti o ripetute, il termine di prescrizione decorre
dal giorno in cui cessa l'irregolarita. Per i programmi pluriennali, il
termine di prescrizione vale comunque fino alla chiusura definitiva del
programma.

La prescrizione delle azioni giudiziarie e interrotta per effetto di qualsiasi
atto dell'autorita competente, portato a conoscenza della persona interessata,
che abbia natura istruttoria o che sia volto a perseguire l'irregolarita. Il
termine di prescrizione decorre nuovamente dal momento di ciascuna
interruzione.

(…)

3.      Gli Stati membri mantengono la possibilita di applicare un termine piu lungo di quello previsto (…) al paragrafo 1 (…)».

11      L'art. 4, nn. 1 e 4, di detto regolamento recita:

«1.      Ogni irregolarita comporta, in linea generale, la revoca del
vantaggio indebitamente ottenuto:

-        mediante l'obbligo di versare o rimborsare gli importi dovuti o indebitamente percetti;

(…)

4.      Le misure previste dal presente articolo non sono considerate sanzioni».

  **Fatti principali e questioni pregiudiziali**

12      Il 5 dicembre 1995 la CCI dell'Indre ha depositato presso il prefetto
dell'Indre una domanda di sovvenzione FESR per la realizzazione di
un'operazione detta «Obiettivo imprese», finalizzata alla ricerca di
investitori francesi ed esteri disposti a stabilirsi nel Dipartimento
dell'Indre.

13      Tale domanda ha portato alla firma, il 20 dicembre 1996, di una
convenzione tra il prefetto dell'Indre e la CCI dell'Indre, relativa alla
concessione di una sovvenzione FESR per un importo totale di FF 400 000 (EUR
60 979,60). La convenzione conteneva, segnatamente, riferimenti ai regolamenti
nn. 2081/93 e 2082/93. Detta sovvenzione e stata versata in due parti, la
prima, pari a FF 100 000, il 17 dicembre 1997, e, la seconda, di importo pari
a FF 300 000, l'8 dicembre 1998.

14      Dalla decisione di rinvio emerge altresi che la CCI dell'Indre ha
beneficiato di due sovvenzioni nazionali per la medesima operazione. Anche
altri enti locali avrebbero fornito ulteriori finanziamenti per detta
operazione.

15      L'esecuzione dell'operazione «Obiettivo imprese» ha dato luogo ad un
controllo effettuato in applicazione di una lettera di incarico del prefetto
della regione Centre del 9 maggio 2000. Questo controllo, realizzato nei
locali della CCI il 14 giugno 2000, si e concluso con l'adozione di una
relazione datata 14 marzo 2001, la quale e stata trasmessa alla CCI dell'Indre
il 18 luglio 2001. Tale relazione, intitolata «Audit sur l'utilisation des
fonds structurels europeens» (Verifica relativa all'utilizzo dei fondi
strutturali europei), concludeva, segnatamente, che la CCI dell'Indre non
aveva rispettato la normativa in materia di appalti pubblici quando ha
concesso alla societa DDB-Needham l'appalto avente ad oggetto la realizzazione
di tale operazione.

16      A questo proposito, detta relazione sottolineava che la CCI dell'Indre
aveva organizzato una gara d'appalto che era stata pubblicata nel _Bulletin
officiel des annonces des march es publics_ (BOAMP) (Bollettino ufficiale
degli annunci di appalti) 4 novembre 1995. Da tale relazione emerge altresi
che la commissione per gli appalti della CCI dell'Indre, riunitasi l'8
dicembre 1995, aveva deciso di concedere l'appalto di cui trattasi alla
societa DDB-Needham, precisando che questa offerta, in considerazione
dell'interesse al contenuto valido del progetto e del minor costo proposto da
tale societa, si era dovuta preferire all'unica altra offerta ammissibile.

17      Tuttavia, la relazione evidenziava, da un lato, che il contratto
concluso tra la CCI dell'Indre e la societa DDB-Needham non conteneva alcuna
data della firma e, dall'altro, che una sintesi dello stato del progetto era
stata inviata dalla CCI dell'Indre al prefetto dell'Indre il 27 settembre 1995
con l'indicazione che «la [CCI] aveva scelto l'agenzia DDB-Needham».

18      Detta relazione concludeva quindi che «tali elementi sono atti a far
supporre che l'unico obiettivo della successiva gara d'appalto era la
regolarizzazione formale della situazione giuridica gia esistente in base al
contratto (non datato)». Poiche queste discordanze tra le date comportavano di
fatto un'irregolarita, la stessa relazione sottolineava che l'osservanza delle
norme in materia di aggiudicazione degli appalti pubblici, in particolare, la
pubblicazione nella _Gazzetta ufficiale delle Comunit a europee_, avrebbe
potuto dare origine a un'offerta equivalente ad un prezzo inferiore. Di
conseguenza, gli autori di tale relazione ritenevano che questa ipotesi fosse
idonea a giustificare una domanda di restituzione dell'intera sovvenzione
FESR.

19      Con decisione 23 gennaio 2002, il prefetto dell'Indre ha comunicato
alla CCI dell'Indre che le sovvenzioni, in particolare quelle ottenute
nell'ambito del FESR, dovevano essere rimborsate in quanto non erano state
rispettate le norme relative all'aggiudicazione degli appalti pubblici
all'atto di assunzione del prestatore di servizi incaricato della
realizzazione dell'operazione «Obiettivo imprese».

20      La CCI dell'Indre ha proposto opposizione contro l'esecuzione dei
titoli di riscossione emessi dal prefetto dell'Indre e corrispondenti alle
somme reclamate. Questa opposizione e stata respinta con una decisione
implicita del tresorier‑payeur general (pagatore generale).

21      La CCI dell'Indre, pertanto, ha proposto dinanzi al tribunal
administratif de Limoges (tribunale amministrativo di Limoges) ricorsi
diretti, segnatamente, all'annullamento della decisione del prefetto
dell'Indre 23 gennaio 2002; tali ricorsi sono stati respinti dallo stesso
organo giurisdizionale con sentenze 3 giugno 2004.

22      La Cour administrative d'appel de Bordeaux (Corte d'appello
amministrativa di Bordeaux), adita dalla CCI dell'Indre, ha annullato, con
sentenza 12 giugno 2007, le summenzionate sentenze nonche, in particolare, la
decisione del prefetto dell'Indre 23 gennaio 2002 e i titoli di riscossione
emessi da quest'ultimo. A tal proposito, detto giudice ha considerato che la
prefettura era stata informata della scelta della CCI dell'Indre di ricorrere
ai servizi della societa DDB-Needham con lettera inviatale dalla stessa CCI il
27 settembre 1995. La prefettura sarebbe quindi venuta a conoscenza di tale
scelta prima dell'inizio della gara d'appalto poiche, da un lato, la
commissione per gli appalti che aveva proposto di prendere in considerazione
la candidatura di detta societa si era riunita l'8 dicembre 1995 e,
dall'altro, il contratto d'appalto era stato firmato in presenza di detto
prefetto il 29 maggio 1996.

23      Pur constatando che la CCI dell'Indre non aveva osservato le norme di
gara ad essa applicabili in sede di aggiudicazione di tale appalto che,
inoltre, non era stato pubblicato nella _Gazzetta ufficiale delle Comunit a
europee_, la Cour administrative d'appel de Bordeaux ha considerato, tuttavia,
che la convenzione di concessione della sovvenzione FESR conclusa tra il
prefetto dell'Indre e la CCI dell'Indre non faceva alcun riferimento
all'aggiudicazione di un appalto, che essa non prevedeva la trasmissione di
tutti i documenti che consentivano un controllo dell'osservanza delle norme in
materia di aggiudicazione degli appalti pubblici e, infine, che l'art. 4 del
regolamento n. 2988/95 non aveva ne l'obiettivo ne l'effetto di permettere
alle autorita nazionali di ritirare aiuti finanziati da fondi comunitari al di
fuori delle ipotesi previste dal diritto nazionale.

24      La Cour administrative d'appel de Bordeaux concludeva quindi, da un
lato, che nessuna disposizione fatta valere dall'amministrazione convenuta ne
alcuna delle disposizioni della convenzione 20 dicembre 1996 riguardanti la
sovvenzione FESR prevedevano di assoggettare la concessione di quest'ultima
alla condizione che i contratti di appalto eventualmente conclusi dalla CCI
dell'Indre per la realizzazione di tale operazione rispettassero le norme in
materia di aggiudicazione degli appalti pubblici. D'altro lato, poiche i
servizi dello Stato erano stati informati della scelta della societa DDB-
Needham sin dal 27 settembre 1995, nella fattispecie prima dell'inizio della
gara d'appalto, detto giudice riteneva che non si potessero considerare come
soggette implicitamente all'osservanza di una siffatta condizione le
sovvenzioni concesse successivamente.

25      Con atto depositato il 16 agosto 2007 dinanzi al Conseil d'État
(Consiglio di Stato), il ministre de l'Interieur, de l'Outre-mer, des
Collectivites territoriales et de l'Immigration ha proposto un'impugnazione
avverso la sentenza 12 giugno 2007 della Cour administrative d'appel de
Bordeaux.

26      Cio considerato, il Conseil d'État ha deciso di sospendere il
procedimento e di sottoporre alla Corte le seguenti questioni pregiudiziali:

«1)      Per quanto concerne la sussistenza di un fondamento giuridico dal
quale risulterebbe un obbligo di recupero dell'aiuto versato alla CCI:

Se, quando un'amministrazione aggiudicatrice beneficiaria di sovvenzioni
versate a titolo del FESR non ha rispettato una o piu norme in materia di
aggiudicazione di appalti pubblici per la realizzazione dell'azione
sovvenzionata, laddove non sia peraltro contestato che l'azione possa
beneficiare del fondo e che essa sia stata posta in essere, esista una
disposizione di diritto comunitario, in particolare nei regolamenti (CEE) (…)
n. 2052/88, e (CEE) (…) n. 4253/88, sulla quale basare un obbligo di recupero
delle sovvenzioni. Se, laddove esista una siffatta disposizione, detto obbligo
valga per qualsiasi violazione alle norme in materia di aggiudicazione di
appalti pubblici, o solo per talune di esse e, in tale ultimo caso, quali
siano tali violazioni.

2)      In caso di risposta almeno parzialmente positiva alla prima questione,
per quanto concerne le modalita di recupero di un aiuto indebitamente versato:

a)      Se la violazione, da parte di un'amministrazione aggiudicatrice che
beneficia di un aiuto a titolo del FESR, di una o piu norme in materia di
aggiudicazione di appalti pubblici in occasione della scelta del prestatore
incaricato di realizzare l'azione sovvenzionata costituisca un'irregolarita ai
sensi del regolamento n. 2988/95. Se la circostanza che l'autorita nazionale
competente, quando ha deciso di concedere l'aiuto richiesto a titolo del FESR,
non potesse ignorare il fatto che l'operatore beneficiario aveva violato le
norme in materia di aggiudicazione di appalti pubblici per assumere, ancor
prima della concessione dell'aiuto, il prestatore incaricato di realizzare
l'azione finanziata, possa incidere sulla qualifica di irregolarita ai sensi
del regolamento n. 2988/95.

b)      In caso di soluzione affermativa della (…) questione sub 2, [lett.]
a), e poiche, come dichiarato dalla Corte di giustizia [in una sentenza 29
gennaio 2009, cause riunite da C‑278/07 a C‑280/07, Josef Vosding Schlacht-,
Kuhl- und Zerlegebetrieb e a., Racc. pag. I-457], il termine di prescrizione
previsto all'art. 3 del regolamento n. 2988/95 e applicabile alle misure
amministrative quali il recupero di un aiuto indebitamente percepito da un
operatore in ragione di irregolarita commesse da quest'ultimo, se:

-        il termine di prescrizione debba decorrere dalla data del versamento dell'aiuto al rispettivo beneficiario ovvero dalla data dell'uso, da parte di quest'ultimo, della sovvenzione percepita per remunerare il prestatore assunto in violazione di una o piu norme relative agli appalti pubblici; 

-        tale termine debba essere considerato interrotto dalla trasmissione al beneficiario della sovvenzione, da parte dell'autorita nazionale competente, di una relazione di controllo con cui viene constatata l'inosservanza delle norme in materia di aggiudicazione di appalti pubblici e con cui viene raccomandato all'autorita nazionale di farsi corrispondere il rimborso delle somme versate; 

-        quando uno Stato membro fa uso della possibilita ad esso riconosciuta dall'art. 3, n. 3, del regolamento n. 2988/95, di applicare un termine di prescrizione piu lungo, segnatamente per quanto riguarda l'applicazione, in Francia, del termine di diritto comune previsto alla data dei fatti controversi di cui all'art. 2262 del codice civile francese ai sensi del quale: "[t]utte le azioni, sia reali sia personali, si prescrivono in trent'anni (…)", la compatibilita di siffatto termine con il diritto comunitario, in particolare con il principio di proporzionalita, debba essere valutata in rapporto al termine massimo di prescrizione previsto dal testo nazionale che serve come base giuridica per la richiesta di recupero dell'amministrazione nazionale oppure sulla base del termine effettivamente previsto nel caso di specie. 

c)      In caso di soluzione negativa della questione sub 2), [lett.] a), se
gli interessi finanziari della Comunita ostino a che, per la corresponsione di
un aiuto come quello oggetto del caso di specie, il giudice applichi le norme
nazionali in materia di revoca delle decisioni costitutive di diritti, secondo
le quali, al di fuori dei casi di inesistenza, di ottenimento con frode, o di
richiesta del beneficiario, l'amministrazione puo revocare una decisione
individuale costitutiva di diritti, se illegittima, soltanto entro il termine
di quattro mesi dall'adozione di tale decisione, tenuto conto del fatto che
una decisione amministrativa individuale puo, in particolare se si tratta
della corresponsione di un aiuto, essere corredata da condizioni risolutive la
cui realizzazione consente la revoca dell'aiuto in questione senza alcun
limite temporale, posto che il Conseil d'État ha affermato che tale norma
nazionale doveva essere interpretata nel senso che essa poteva essere invocata
dal beneficiario di un aiuto indebitamente concesso in applicazione di un
testo comunitario soltanto in caso di buona fede di quest'ultimo».

  **Sulle questioni pregiudiziali**

  _Sulla prima questione_

27      Con la sua prima questione, il giudice del rinvio chiede, in sostanza,
se, in circostanze come quelle di cui trattasi nella causa principale, l'art.
23, n. 1, terzo trattino, del regolamento n. 4253/88, letto in combinato
disposto con l'art. 7, n. 1, del regolamento n. 2052/88, costituisca un
fondamento giuridico che consente alle autorita nazionali di recuperare presso
il beneficiario l'intera sovvenzione concessa nell'ambito del FESR per il
motivo che questo beneficiario, in qualita di «amministrazione aggiudicatrice»
ai sensi della direttiva 92/50, non ha rispettato le prescrizioni di tale
direttiva in ordine all'aggiudicazione di un appalto pubblico di servizi che
aveva ad oggetto la realizzazione dell'operazione per la quale era stata
concessa a detto beneficiario tale sovvenzione.

28      È opportuno rilevare che, nella causa principale, e pacifico che la
CCI dell'Indre aveva la qualita di amministrazione aggiudicatrice, che
l'importo del contratto di appalto pubblico di servizi di cui trattasi
superava la soglia di EUR 200 000 stabilita dall'art. 7 della direttiva 92/50
e che, ai fini dell'aggiudicazione di tale appalto, la CCI dell'Indre non ha
rispettato le norme in materia di aggiudicazione di questo tipo di appalti
previste dalla direttiva 92/50, in particolare poiche essa aveva gia scelto la
sua controparte contrattuale prima della pubblicazione del bando di gara e
che, inoltre, quest'ultimo non era stato pubblicato nella _Gazzetta ufficiale
delle Comunit a europee_.

29      A tal proposito, conformemente all'art. 7, n. 1, del regolamento n.
2052/88, il finanziamento comunitario di un progetto e subordinato
all'osservanza, da parte del beneficiario, delle procedure di aggiudicazione
«degli appalti pubblici di servizi» ai sensi della direttiva 92/50, qualora un
siffatto beneficiario sia un'«amministrazione aggiudicatrice», a norma di tale
direttiva, e l'appalto pubblico con il quale detto beneficiario intende
realizzare questo progetto oltrepassi la soglia prevista all'art. 7 della
direttiva 92/50 (v., in tal senso, sentenza 15 gennaio 1998, causa C‑44/96,
Mannesmann Anlagenbau Austria e a., Racc. pag. I‑73, punti 48 e 49).

30      In applicazione dell'art. 23, n. 1, del regolamento n. 4253/88, al
fine di garantire il successo delle azioni svolte da promotori pubblici o
privati, gli Stati membri, in sede di realizzazione delle azioni, adottano le
misure necessarie per verificare periodicamente che le azioni finanziate
dall'Unione europea siano state attuate correttamente, per prevenire e
sanzionare le irregolarita, e per recuperare i fondi persi a causa di un abuso
o di una negligenza (v. sentenza 13 marzo 2008, cause riunite da C‑383/06 a
C‑385/06, Vereniging Nationaal Overlegorgaan Sociale Werkvoorziening e a.,
Racc. pag. I‑1561, punto 37).

31      Poiche dall'art. 7, n. 1, del regolamento n. 2052/88 risulta
esplicitamente che le azioni finanziate dal bilancio dell'Unione devono essere
attuate in conformita delle direttive relative all'aggiudicazione degli
appalti pubblici, la violazione, da parte del beneficiario di una sovvenzione
dell'Unione nella sua qualita di amministrazione aggiudicatrice, delle norme
previste dalla direttiva 92/50 per la realizzazione dell'operazione che forma
oggetto di questa sovvenzione costituisce un'irregolarita ai sensi dell'art.
23, n. 1, del regolamento n. 4253/88, e il comportamento di tale beneficiario
va qualificato, a seconda dei casi, come «abuso» o «negligenza» in base a
detta disposizione.

32      Secondo l'art. 23, n. 1, primo comma, del regolamento n. 4253/88,
letto in combinato disposto con l'art. 7, n. 1, del regolamento n. 2052/88,
qualora l'esame di un'azione finanziata dal FESR riveli una violazione delle
condizioni prescritte per la realizzazione di tale azione - nella fattispecie
la condizione che sia rispettata la normativa dell'Unione in materia di
aggiudicazione degli appalti pubblici quando il beneficiario del finanziamento
ha la qualita di amministrazione aggiudicatrice - lo Stato membro che abbia
accordato un contributo finanziario del FESR puo, al fine di prevenire e
sanzionare le irregolarita, revocarlo e chiederne a questo beneficiario la
restituzione (v., in tal senso, sentenza 22 gennaio 2004, causa C‑271/01,
COPPI, Racc. pag. I‑1029, punto 48).

33      A tal proposito, il fondamento giuridico rilevante ai fini del
recupero e costituito dal regolamento n. 4253/88 e non dal regolamento n.
2988/95, che si limita a fissare le regole generali per i controlli e le
sanzioni allo scopo di tutelare gli interessi finanziari dell'Unione. Il
recupero va quindi effettuato sulla base di detto art. 23, n. 1 (v. citata
sentenza Vereniging Nationaal Overlegorgaan Sociale Werkvoorziening e a.,
punto 39).

34      Si deve tuttavia ricordare che l'esercizio da parte dello Stato membro
di cui trattasi di un potere discrezionale circa l'opportunita di pretendere o
meno la restituzione di fondi comunitari indebitamente o irregolarmente
concessi sarebbe incompatibile con l'obbligo stabilito all'art. 23, n. 1,
primo comma, del regolamento n. 4253/88 per le amministrazioni di recuperare i
fondi indebitamente o irregolarmente erogati (v. citata sentenza Vereniging
Nationaal Overlegorgaan Sociale Werkvoorziening e a., punto 38).

35      Ne consegue che l'art. 23, n. 1, del regolamento n. 4253/88 crea un
obbligo per gli Stati membri, senza che vi sia necessita di una prescrizione
di diritto nazionale, di recuperare i fondi persi a causa di un abuso o di una
negligenza (v. citata sentenza Vereniging Nationaal Overlegorgaan Sociale
Werkvoorziening e a., punto 40).

36      Su tale aspetto, e opportuno osservare, come fatto valere dal governo
francese, che, sulla base di una siffatta irregolarita, i fondi indebitamente
percepiti possono essere considerati «persi a causa di un abuso o di una
negligenza» di detto beneficiario ai sensi della summenzionata disposizione.
Infatti, per quanto riguarda l'obbligo di recuperare i «fondi persi a causa di
un abuso o di una negligenza», l'art. 23, n. 1, del regolamento n. 4253/88
precisa, poi, che, tranne nel caso in cui lo Stato membro e/o l'intermediario
e/o il promotore apportano la prova che l'abuso o la negligenza non e loro
imputabile, lo Stato membro e sussidiariamente responsabile per il rimborso
delle «somme indebitamente versate». Detta disposizione, pertanto, equipara
questi due concetti.

37      Nella causa principale occorre parimenti verificare se l'autorita
nazionale, qualora, nella realizzazione dell'azione, il beneficiario di una
sovvenzione, in qualita di amministrazione aggiudicatrice, abbia violato le
norme applicabili all'aggiudicazione degli appalti pubblici, possa chiedere,
sul fondamento dell'art. 23, n. 1, terzo trattino, del regolamento n. 4253/88,
il rimborso dell'intera sovvenzione summenzionata, sebbene l'azione,
finanziata parzialmente dal FESR, sia stata effettivamente realizzata.

38      Al riguardo si deve sottolineare, da un lato, che la violazione di
obblighi la cui osservanza sia di fondamentale importanza per il buon
funzionamento di un sistema comunitario, come gli obblighi risultanti dalla
direttiva 92/50 per quanto concerne la realizzazione di azioni finanziate dal
FESR, puo essere sanzionata con la perdita di un diritto conferito dalla
normativa dell'Unione (v., in tal senso, sentenze 12 ottobre 1995, causa
C‑104/94, Cereol Italia, Racc. pag. I‑2983, punto 24; 24 gennaio 2002, causa
C‑500/99 P, Conserve Italia/Commissione, Racc. pag. I‑867, punti 100-102,
nonche ordinanza 16 dicembre 2004, causa C‑222/03 P, APOL e AIPO/Commissione,
punto 53).

39      D'altro lato, il recupero delle somme perse a causa di un abuso o di
una negligenza non puo applicarsi soltanto nei casi in cui l'azione finanziata
dai Fondi strutturali non sia stata realizzata in tutto o in parte (v., in tal
senso, sentenza 19 gennaio 2006, causa C‑240/03 P, Comunita montana della
Valnerina/Commissione, Racc. pag. I‑731, punto 77).

40      Sebbene non si possa certo escludere, come sottolineato dalla
Commissione, che, in applicazione del principio di proporzionalita, la
constatazione di un'irregolarita minore comporti solamente il rimborso
parziale dei fondi versati, va tuttavia assolutamente rilevato che, in ogni
caso, qualora, nell'ambito di un'azione finanziata dal FESR, si accerti una
violazione da parte del beneficiario di uno degli obblighi fondamentali
previsti dalla direttiva 92/50, come il fatto di aver deciso di aggiudicare un
appalto pubblico di servizi prima dell'inizio della gara d'appalto e, inoltre,
l'omessa pubblicazione di un bando nella _Gazzetta ufficiale dell 'Unione
europea_, soltanto la possibilita che un'irregolarita siffatta venga
sanzionata con la soppressione integrale del contributo e in grado di produrre
l'effetto dissuasivo necessario ai fini della buona gestione dei Fondi
strutturali (v., per analogia, citata sentenza Conserve Italia/Commissione,
punto 101).

41      Tenuto conto di quanto precede, si deve risolvere la prima questione
dichiarando che, in circostanze come quelle di cui trattasi nella causa
principale, l'art. 23, n. 1, terzo trattino, del regolamento n. 4253/88, letto
in combinato disposto con l'art. 7, n. 1, del regolamento n. 2052/88,
costituisce un fondamento giuridico che consente alle autorita nazionali,
senza che vi sia necessita di una norma di delega di diritto nazionale, di
recuperare presso il beneficiario l'intera sovvenzione concessa nell'ambito
del FESR per il motivo che questo beneficiario, in qualita di «amministrazione
aggiudicatrice» ai sensi della direttiva 92/50, non ha rispettato le
prescrizioni di tale direttiva in ordine all'aggiudicazione di un appalto
pubblico di servizi che aveva ad oggetto la realizzazione dell'operazione per
la quale era stata concessa a detto beneficiario tale sovvenzione.

  _Sulla seconda questione, lett.  a)_

42      Con la sua seconda questione, lett. a), il giudice del rinvio chiede,
in sostanza, se la violazione, da parte di un'amministrazione aggiudicatrice
che beneficia di una sovvenzione FESR, delle norme relative all'aggiudicazione
degli appalti pubblici previste dalla direttiva 92/50, in sede di conferimento
dell'appalto avente ad oggetto la realizzazione dell'azione sovvenzionata,
costituisca un'«irregolarita» ai sensi dell'art. 1 del regolamento n. 2988/95
e, in caso affermativo, se incida su una qualifica siffatta la circostanza che
l'autorita nazionale competente, nel momento in cui tale sovvenzione e stata
concessa, non poteva ignorare che il beneficiario aveva gia deciso a quale
prestatore affidare la realizzazione dell'azione sovvenzionata.

43      Conformemente all'art. 1 del regolamento n. 2988/95, costituisce
irregolarita qualsiasi violazione di una disposizione del diritto dell'Unione
derivante da un'azione o un'omissione di un operatore economico che abbia o
possa avere come conseguenza un pregiudizio al bilancio generale dell'Unione o
ai bilanci da questa gestiti, attraverso la diminuzione o la soppressione di
entrate provenienti da risorse proprie percepite direttamente per conto
dell'Unione, ovvero una spesa indebita.

44      La nozione di «irregolarita» ai sensi del regolamento n. 2988/95
contempla la violazione di una disposizione del diritto dell'Unione che derivi
da un'azione o un'omissione di un operatore economico, con la conseguenza che
la norma relativa alla prescrizione prevista all'art. 3, n. 1, primo comma, di
detto regolamento non e destinata ad applicarsi alla repressione di
irregolarita risultanti da errori delle autorita nazionali che concedono un
vantaggio finanziario in nome e per conto del bilancio dell'Unione (v., in tal
senso, sentenza 15 gennaio 2009, causa C‑281/07, Bayerische Hypotheken- und
Vereinsbank, Racc. pag. I‑91, punti 20-22).

45      In circostanze come quelle di cui trattasi nella causa principale,
nonostante la qualita di persona giuridica di diritto pubblico, la CCI
dell'Indre, in quanto beneficiaria di una sovvenzione derivante dal bilancio
dell'Unione, puo essere paragonata, ai fini dell'applicazione del regolamento
n. 2988/95, ad un operatore economico cui viene addebitata una violazione di
una disposizione del diritto dell'Unione. Orbene, al riguardo e pacifico che
la violazione contestata delle norme di aggiudicazione degli appalti pubblici
previste dalla direttiva 92/50 risulta chiaramente da un'azione della CCI
dell'Indre e non dell'autorita che le ha concesso una sovvenzione FESR in nome
e per conto del bilancio dell'Unione.

46      Poiche i Fondi strutturali, come risulta in particolare dall'art. 7,
n. 1, del regolamento n. 2052/88, non possono essere destinati a finanziare
azioni attuate in violazione della direttiva 92/50, la violazione da parte del
beneficiario di una sovvenzione FESR, in qualita di amministrazione
aggiudicatrice, delle norme di aggiudicazione degli appalti pubblici di
servizi ai fini della realizzazione dell'azione sovvenzionata comporta una
spesa indebita e arreca cosi un pregiudizio al bilancio dell'Unione.

47      Infatti, si deve sottolineare che anche irregolarita che non hanno
alcun preciso impatto finanziario possono arrecare un serio pregiudizio agli
interessi finanziari dell'Unione (v. sentenza 15 settembre 2005, causa
C‑199/03, Irlanda/Commissione, Racc. pag. I‑8027, punto 31).

48      La circostanza che le autorita competenti sarebbero state informate
dal beneficiario della sovvenzione della scelta della controparte contrattuale
addirittura prima dell'inizio della gara d'appalto diretta all'aggiudicazione
dell'appalto pubblico di cui trattasi, non incide, in quanto tale, sulla
qualifica di «irregolarita» ai sensi dell'art. 1, secondo comma, del
regolamento n. 2988/95 (v., per analogia, sentenza 16 marzo 2006, causa
C‑94/05, Emsland-Starke, Racc. pag. I‑2619, punto 62).

49      Tenuto conto di quanto precede, si deve risolvere la seconda
questione, lett. a), dichiarando che la violazione delle norme relative
all'aggiudicazione degli appalti pubblici previste dalla direttiva 92/50, in
sede di conferimento dell'appalto avente ad oggetto la realizzazione
dell'azione sovvenzionata, da parte di un'amministrazione aggiudicatrice che
beneficia di una sovvenzione FESR, costituisce un'«irregolarita» ai sensi
dell'art. 1 del regolamento n. 2988/95, anche se l'autorita nazionale
competente, nel momento in cui tale sovvenzione e stata concessa, non poteva
ignorare che il beneficiario aveva gia deciso a quale prestatore affidare la
realizzazione dell'azione sovvenzionata.

  _Sulla seconda questione, lett.  b), primo e secondo trattino_

50      Con la sua seconda questione, lett. b), primo e secondo trattino, il
giudice del rinvio intende sapere, in sostanza, da quale momento decorre il
termine di prescrizione di quattro anni previsto all'art. 3, n. 1, primo
comma, del regolamento n. 2988/95, qualora il beneficiario di una sovvenzione
FESR, in qualita di amministrazione aggiudicatrice, non abbia rispettato le
norme relative all'aggiudicazione degli appalti pubblici della direttiva 92/50
in sede di conferimento dell'appalto avente ad oggetto la realizzazione
dell'azione sovvenzionata, e se un siffatto termine di prescrizione sia
interrotto a norma del terzo comma di detto art. 3, n. 1 per effetto della
trasmissione al beneficiario della sovvenzione di una relazione di controllo
con cui viene constatata l'inosservanza delle norme in materia di
aggiudicazione di appalti pubblici e con cui viene raccomandato all'autorita
nazionale di esigere, pertanto, il rimborso delle somme versate.

51      Occorre ricordare che l'art. 1, n. 1, del regolamento n. 2988/95
introduce una «normativa generale relativa a dei controlli omogenei e a delle
misure e sanzioni amministrative riguardanti irregolarita relative al diritto
comunitario», e cio, come risulta dal terzo 'considerando' di detto
regolamento, al fine di «combattere in tutti i settori contro le lesioni agli
interessi finanziari delle Comunita».

52      Il legislatore dell'Unione, nell'adottare il regolamento n. 2988/95 e,
in particolare, l'art. 3, n. 1, primo comma, di quest'ultimo, ha inteso
introdurre una norma generale sulla prescrizione applicabile in materia con la
quale intendeva, da una parte, definire un termine minimo applicato in tutti
gli Stati membri, e, d'altra parte, rinunciare alla possibilita del recupero
di somme indebitamente percepite dal bilancio dell'Unione dopo lo spirare di
un periodo di quattro anni successivo al compimento delle irregolarita che
colpiscono i pagamenti controversi (sentenze 22 dicembre 2010, causa C‑131/10,
Corman, Racc. pag. I-14199, punto 39, nonche 5 maggio 2011, cause riunite
C‑201/10 e C‑202/10, Ze Fu Fleischhandel e Vion Trading, Racc. pag. I-3545,
punto 24).

53      Tale norma sulla prescrizione e applicabile alle irregolarita di cui
all'art. 4 di detto regolamento che ledano gli interessi finanziari
dell'Unione (v. sentenza 24 giugno 2004, causa C‑278/02, Handlbauer, Racc.
pag. I‑6171, punto 34, nonche Josef Vosding Schlacht-, Kuhl- und
Zerlegebetrieb e a., cit., punto 22).

54      Nella causa principale e, tenuto conto delle circostanze di
quest'ultima, il giudice del rinvio, riguardo alla determinazione del dies a
quo del termine di prescrizione, si interroga sulla questione se occorra
prendere in considerazione la data del versamento dell'aiuto al beneficiario o
la data in cui quest'ultimo ha utilizzato tale sovvenzione per pagare il
prestatore assunto in violazione delle norme relative all'aggiudicazione di
appalti pubblici di servizi previste dalla direttiva 92/50.

55      A tal proposito, dato che i fondi del bilancio dell'Unione non possono
essere utilizzati nell'ambito di azioni realizzate in violazione delle
disposizioni della direttiva 92/50, si deve considerare che, in circostanze
come quelle di cui trattasi nella causa principale, i fondi concessi al
beneficiario assumono carattere indebito dal momento in cui quest'ultimo ha
violato tali disposizioni.

56      Riguardo ad una siffatta violazione delle norme relative
all'aggiudicazione degli appalti previste dalla direttiva 92/50, la quale e
stata adottata al fine di eliminare gli ostacoli alla libera prestazione di
servizi ed e diretta a proteggere gli interessi degli operatori economici
stabiliti in uno Stato membro che intendano offrire servizi alle
amministrazioni aggiudicatrici stabilite in un altro Stato membro (v., in
particolare, sentenza 18 ottobre 2001, causa C‑19/00, SIAC Construction, Racc.
pag. I‑7725, punto 32), occorre ricordare che la lesione arrecata
dall'inosservanza delle disposizioni contenute nella direttiva 92/50 alla
libera prestazione di servizi sussiste per l'intera durata dell'esecuzione dei
contratti stipulati in violazione di quest'ultima (v. sentenze 10 aprile 2003,
cause riunite C‑20/01 e C‑28/01, Commissione/Germania, Racc. pag. I‑3609,
punto 36, nonche 18 luglio 2007, causa C‑503/04, Commissione/Germania, Racc.
pag. I‑6153, punto 29).

57      Infatti, benche talune disposizioni delle direttive relative
all'aggiudicazione degli appalti pubblici autorizzino gli Stati membri a
mantenere gli effetti di contratti conclusi in violazione di tali direttive e
siano cosi dirette a tutelare il legittimo affidamento delle controparti
contrattuali, esse, tuttavia, non possono, salvo ridurre la portata delle
disposizioni del Trattato FUE che istituiscono il mercato interno, avere come
conseguenza che il comportamento dell'amministrazione aggiudicatrice nei
confronti del bilancio dell'Unione sia considerato conforme al diritto
dell'Unione successivamente alla conclusione di tali contratti (v., in tal
senso, citate sentenze 10 aprile 2003, Commissione/Germania, punto 39, e 18
luglio 2007, Commissione/Germania, punto 33).

58      Ne consegue che, in circostanze come quelle di cui trattasi nella
causa principale, la violazione da parte del beneficiario di una sovvenzione
FESR delle norme previste dalla direttiva 92/50 al fine di realizzare l'azione
sovvenzionata, violazione che comporta una spesa indebita e arreca quindi
pregiudizio al bilancio dell'Unione, sussiste per l'intera durata di
esecuzione del contratto illegittimamente concluso tra il prestatore e il
beneficiario di tale sovvenzione, con la conseguenza che una siffatta
irregolarita deve essere considerata un'«irregolarita permanente» ai sensi
dell'art. 3, n. 1, secondo comma, del regolamento n. 2988/95.

59      Conformemente a questa disposizione, il termine di prescrizione
applicabile al recupero della sovvenzione indebitamente versata al
beneficiario decorre dal giorno in cui e cessata l'irregolarita. Pertanto, in
circostanze come quelle di cui trattasi nella causa principale, poiche il
contratto diretto alla realizzazione dell'azione sovvenzionata dal FESR non e
stato annullato, bensi e stato eseguito, il termine di prescrizione di quattro
anni previsto all'art. 3, n. 1, primo comma, del regolamento n. 2988/95
comincia a decorrere dal giorno in cui termina l'esecuzione del contratto di
appalto pubblico illegittimamente stipulato.

60      Sulla questione se la trasmissione di una relazione di controllo che
constata la violazione delle norme di aggiudicazione degli appalti pubblici
costituisca un atto avente natura istruttoria o volto a perseguire
l'irregolarita, idoneo ad interrompere il termine di prescrizione in
applicazione dell'art. 3, n. 1, terzo comma, del regolamento n. 2988/95,
occorre ricordare che, generalmente, i termini di prescrizione assolvono alla
funzione di assicurare la certezza del diritto. Tale funzione non verrebbe
pienamente assolta se il termine di prescrizione di cui all'art. 3, n. 1, del
regolamento n. 2988/95 potesse essere interrotto per effetto di qualsiasi atto
di controllo, di ordine generale, dell'amministrazione nazionale senza alcun
rapporto con sospetti di irregolarita relativi ad operazioni delimitate in
termini sufficientemente precisi (v. citata sentenza Handlbauer, punto 40).

61      Tuttavia, quando le autorita nazionali trasmettono ad una persona un
verbale da cui emerga un'irregolarita a cui essa avrebbe contribuito in
collegamento con un'operazione specifica, chiedono a questa informazioni
supplementari concernenti tale operazione ovvero applicano ad essa una
sanzione connessa a tale operazione, dette autorita adottano atti
sufficientemente precisi aventi natura istruttoria o volti a perseguire
l'irregolarita ai sensi dell'art. 3, n. 1, terzo comma, del regolamento n.
2988/95 (sentenza 28 ottobre 2010, causa C‑367/09, SGS Belgium e a., Racc.
pag. I-10761, punto 69).

62      Alla luce di quanto precede, la seconda questione pregiudiziale, lett.
b), primo e secondo trattino, va risolta dichiarando che, in circostanze come
quelle della causa principale in cui il beneficiario di una sovvenzione FESR,
in qualita di amministrazione aggiudicatrice, non abbia rispettato le norme
relative all'aggiudicazione degli appalti pubblici della direttiva 92/50 in
sede di conferimento dell'appalto avente ad oggetto la realizzazione
dell'azione sovvenzionata:

-        l'irregolarita di cui trattasi deve essere considerata un'«irregolarita permanente» ai sensi dell'art. 3, n. 1, secondo comma, del regolamento n. 2988/95 e, di conseguenza, il termine di prescrizione di quattro anni previsto da tale disposizione ai fini del recupero della sovvenzione indebitamente versata a detto beneficiario comincia a decorrere dal giorno in cui termina l'esecuzione del contratto di appalto pubblico illegittimamente stipulato; 

-        la trasmissione al beneficiario della sovvenzione di una relazione di controllo con cui viene constatata l'inosservanza delle norme in materia di aggiudicazione di appalti pubblici e con cui viene raccomandato all'autorita nazionale di esigere, pertanto, il rimborso delle somme versate costituisce un atto sufficientemente preciso avente natura istruttoria o volto a perseguire l'«irregolarita» a norma dell'art. 3, n. 1, terzo comma, del regolamento n. 2988/95. 

  _Sulla seconda questione, lett.  b), terzo trattino_

63      Con la sua seconda questione, lett. b), terzo trattino, il giudice del
rinvio chiede, in sostanza, se, alla luce del principio di proporzionalita,
uno Stato membro possa applicare al recupero di un vantaggio indebitamente
percepito a carico del bilancio dell'Unione un termine di prescrizione
trentennale come termine di prescrizione piu lungo ai sensi dell'art. 3, n. 3,
del regolamento n. 2988/95.

64      Nell'ambito della possibilita prevista da questa disposizione, gli
Stati membri conservano un ampio potere discrezionale in ordine alla
fissazione di termini di prescrizione piu lunghi che intendano applicare in
caso di irregolarita che ledano gli interessi finanziari dell'Unione (citata
sentenza Corman, punto 54).

65      Tuttavia, alla luce dell'obiettivo di tutela degli interessi
finanziari dell'Unione, per il quale il legislatore dell'Unione ha ritenuto
che una durata di prescrizione di quattro anni, o addirittura di tre anni,
fosse gia di per se sufficiente per consentire alle autorita nazionali di
perseguire un'irregolarita che pregiudica detti interessi finanziari e puo
comportare l'adozione di un provvedimento come il recupero di un vantaggio
indebitamente percepito, risulta che concedere a dette autorita un termine di
trent'anni va oltre quanto necessario ad un'amministrazione diligente (v.
citata sentenza Ze Fu Fleischhandel e Vion Trading, punto 43).

66      La seconda questione pregiudiziale, lett. b), terzo trattino,
pertanto, deve essere risolta dichiarando che il principio di proporzionalita
osta, nell'esercizio da parte degli Stati membri della facolta loro conferita
dall'art. 3, n. 3, del regolamento n. 2988/95, all'applicazione di un termine
di prescrizione trentennale al recupero di un vantaggio indebitamente
percepito a carico del bilancio dell'Unione.

  _Sulla seconda questione, lett.  c)_

67      Tale questione e stata sollevata solo per l'ipotesi di soluzione
negativa della seconda questione, lett. a).

68      Tenuto conto della soluzione fornita per tale ultima questione, non
occorre risolvere la seconda questione, lett. c), posta dal giudice del
rinvio.

  **Sulle spese**

69      Nei confronti delle parti nella causa principale il presente
procedimento costituisce un incidente sollevato dinanzi al giudice del rinvio,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quarta Sezione) dichiara:

1)       **In circostanze come quelle di cui trattasi nella causa principale,
l 'art. 23, n. 1, terzo trattino, del regolamento (CEE) del Consiglio 19
dicembre 1988, n. 4253, recante disposizioni di applicazione del regolamento
(CEE) n. 2052/88 per quanto riguarda il coordinamento tra gli interventi dei
vari Fondi strutturali, da un lato, e tra tali interventi e quelli della Banca
europea per gli investimenti e degli altri strumenti finanziari esistenti,
dall'altro, come modificato dal regolamento (CEE) del Consiglio 20 luglio
1993, n. 2082, letto in combinato disposto con l'art. 7, n. 1, del regolamento
(CEE) del Consiglio 24 giugno 1988, n. 2052, relativo alle missioni dei Fondi
a finalita strutturali, alla loro efficacia e al coordinamento dei loro
interventi e di quelli della Banca europea per gli investimenti e degli altri
strumenti finanziari esistenti, come modificato dal regolamento (CEE) del
Consiglio 20 luglio 1993, n. 2081, costituisce un fondamento giuridico che
consente alle autorita nazionali, senza che vi sia necessita di una norma di
delega di diritto nazionale, di recuperare presso il beneficiario l'intera
sovvenzione concessa dal Fondo europeo di sviluppo regionale (FESR) per il
motivo che questo beneficiario, in qualita di «amministrazione aggiudicatrice»
ai sensi della direttiva del Consiglio 18 giugno 1992, 92/50/CEE, che coordina
le procedure di aggiudicazione degli appalti pubblici di servizi, come
modificata dalla direttiva del Consiglio 14 giugno 1993, 93/36/CEE, non ha
rispettato le prescrizioni di tale direttiva in ordine all'aggiudicazione di
un appalto pubblico di servizi che aveva ad oggetto la realizzazione
dell'operazione per la quale era stata concessa a detto beneficiario tale
sovvenzione.**

2)       **La violazione, da parte di un 'amministrazione aggiudicatrice che
beneficia di una sovvenzione FESR, delle norme relative all'aggiudicazione
degli appalti pubblici previste dalla direttiva 92/50, come modificata dalla
direttiva 93/36, in sede di conferimento dell'appalto avente ad oggetto la
realizzazione dell'azione sovvenzionata, costituisce un'«irregolarita» ai
sensi dell'art. 1 del regolamento (CE, Euratom) del Consiglio 18 dicembre
1995, n. 2988, relativo alla tutela degli interessi finanziari delle Comunita,
anche se l'autorita nazionale competente, nel momento in cui tale sovvenzione
e stata concessa, non poteva ignorare che il beneficiario aveva gia deciso a
quale prestatore affidare la realizzazione dell'azione sovvenzionata.**

3)       **In circostanze come quelle della causa principale in cui il
beneficiario di una sovvenzione FESR, in qualit a di amministrazione
aggiudicatrice, non abbia rispettato le norme relative all'aggiudicazione
degli appalti pubblici della direttiva 92/50, come modificata dalla direttiva
93/36, in sede di conferimento dell'appalto avente ad oggetto la realizzazione
dell'azione sovvenzionata:**

-         **l 'irregolarita di cui trattasi deve essere considerata un'«irregolarita permanente» ai sensi dell'art. 3, n. 1, secondo comma, del regolamento n. 2988/95 e, di conseguenza, il termine di prescrizione di quattro anni previsto da tale disposizione ai fini del recupero della sovvenzione indebitamente versata a detto beneficiario comincia a decorrere dal giorno in cui termina l'esecuzione del contratto di appalto pubblico illegittimamente stipulato;**

-         **la trasmissione al beneficiario della sovvenzione di una relazione di controllo con cui viene constatata l 'inosservanza delle norme in materia di aggiudicazione di appalti pubblici e con cui viene raccomandato all'autorita nazionale di esigere, pertanto, il rimborso delle somme versate costituisce un atto sufficientemente preciso avente natura istruttoria o volto a perseguire l'«irregolarita» a norma dell'art. 3, n. 1, terzo comma, del regolamento n. 2988/95. **

4)       **Il principio di proporzionalit a osta, nell'esercizio da parte
degli Stati membri della facolta loro conferita dall'art. 3, n. 3, del
regolamento n. 2988/95, all'applicazione di un termine di prescrizione
trentennale al recupero di un vantaggio indebitamente percepito a carico del
bilancio dell'Unione. **

Firme

* * *

* Lingua processuale: il francese. 
  *[""]: Double quotes
  *[*]: Asterisk
  *[?]: Question mark


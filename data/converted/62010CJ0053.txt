

**Causa C ‑53/10**

**Land Hessen**

**contro**

**Franz M ucksch OHG**

(domanda di pronuncia pregiudiziale proposta dal Bundesverwaltungsgericht)

«Ambiente -- Direttiva 96/82/CE -- Controllo dei pericoli di incidenti
rilevanti connessi con determinate sostanze pericolose -- Prevenzione --
Opportune distanze tra le zone frequentate dal pubblico e gli stabilimenti in
cui sono presenti notevoli quantita di sostanze pericolose»

Massime della sentenza

1.         _Ambiente -- Controllo dei pericoli di incidenti rilevanti connessi con determinate sostanze pericolose -- Direttiva 96/82 -- Controllo dell'urbanizzazione _

_(Direttiva del Consiglio 96/82, come modificata dalla direttiva 2003/105,
art.  12, n. 1)_

2.         _Ambiente -- Controllo dei pericoli di incidenti rilevanti connessi con determinate sostanze pericolose -- Direttiva 96/82 -- Controllo dell'urbanizzazione_

_(Direttiva del Consiglio 96/82, come modificata dalla direttiva 2003/105,
art.  12, n. 1)_

1.        L'art. 12, n. 1, della direttiva 96/82, sul controllo dei pericoli di incidenti rilevanti connessi con determinate sostanze pericolose, quale modificata dalla direttiva 2003/105, deve essere interpretato nel senso che l'obbligo degli Stati membri di provvedere affinche si tenga conto della necessita, a lungo termine, di mantenere opportune distanze tra gli stabilimenti soggetti a tale direttiva, da un lato, e gli edifici aperti al pubblico, dall'altro, grava anche su un'autorita pubblica competente per il rilascio delle licenze edilizie, e cio anche qualora essa eserciti tale prerogativa mediante decisioni vincolate. 

(v. punto 35, dispositivo 1)

2.        L'obbligo previsto dall'art. 12, n. 1, della direttiva 96/82, sul controllo dei pericoli di incidenti rilevanti connessi con determinate sostanze pericolose, quale modificata dalla direttiva 2003/105, di tenere conto della necessita, a lungo termine, di mantenere opportune distanze tra gli stabilimenti soggetti a tale direttiva, da un lato, e gli edifici aperti al pubblico, dall'altro, non impone alle autorita nazionali competenti di vietare l'insediamento di un edificio aperto al pubblico, nell'ipotesi in cui un siffatto edificio non sia separato da una distanza opportuna da uno stabilimento esistente, qualora non lontano ovvero appena piu lontano da detto stabilimento esistano gia vari edifici aperti al pubblico analoghi, il gestore non sia soggetto, in seguito al nuovo progetto, ad obblighi supplementari per limitare le conseguenze di un incidente e siano garantiti i requisiti di salubrita delle abitazioni e dei luoghi di lavoro. Per contro, tale obbligo osta a una normativa nazionale che preveda il dovere di autorizzare l'insediamento di un siffatto edificio, senza che siano stati adeguatamente valutati i rischi connessi all'insediamento di tale immobile all'interno del perimetro di dette distanze in fase di pianificazione o in fase di decisione individuale. 

(v. punto 53, dispositivo 2)

  
  
  
  
  
  

SENTENZA DELLA CORTE (Prima Sezione)

15 settembre 2011 (*)

«Ambiente - Direttiva 96/82/CE - Controllo dei rischi di incidenti rilevanti
connessi con determinate sostanze pericolose - Prevenzione - Opportune
distanze tra le zone frequentate dal pubblico e gli stabilimenti in cui sono
presenti notevoli quantita di sostanze pericolose»

Nel procedimento C‑53/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dal Bundesverwaltungsgericht (Germania), con
decisione 3 dicembre 2009, pervenuta in cancelleria il 2 febbraio 2010, nella
causa

**Land Hessen**

contro

**Franz M ucksch OHG,**

con l'intervento di:

**Merck KGaA,**

LA CORTE (Prima Sezione),

composta dal sig. A. Tizzano (relatore), presidente di sezione, dai sigg.
J.-J. Kasel, M. Ilešič, E. Levits e M. Safjan, giudici,

avvocato generale: sig.ra E. Sharpston,

cancelliere: sig. B. Fulop, amministratore,

vista la fase scritta e in seguito all'udienza del 27 gennaio 2011,

considerate le osservazioni presentate:

-        per la Franz Mucksch OHG, dal sig. S. Kobes, Rechtsanwalt;

-        per la Merck KGaA, dal sig. C. Weidemann, Rechtsanwalt;

-        per il governo tedesco, dai sigg. J. Moller e C. Blaschke, in qualita di agenti;

-        per la Commissione europea, dai sigg. G. von Rintelen e A. Sipos, in qualita di agenti,

sentite le conclusioni dell'avvocato generale, presentate all'udienza del 14
aprile 2011,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'art. 12, n. 1, della direttiva del Consiglio 9 dicembre 1996, 96/82/CE,
sul controllo dei pericoli di incidenti rilevanti connessi con determinate
sostanze pericolose (GU 1997, L 10, pag. 13), quale modificata dalla direttiva
del Parlamento europeo e del Consiglio 16 dicembre 2003, 2003/105/CE (GU L
345, pag. 97; in prosieguo: la «direttiva 96/82»).

2        Tale domanda e stata presentata nell'ambito di una controversia tra
il Land Hessen e la Franz Mucksch OHG (in prosieguo: la «Franz Mucksch»), in
merito all'insediamento, da parte di quest'ultima, di un negozio di materiali
e di prodotti per il giardinaggio nei pressi di uno stabilimento chimico
appartenente alla Merck KGaA (in prosieguo: la «Merck»), situato in una zona
rientrante nell'ambito di applicazione della direttiva 96/82.

  **Contesto normativo**

  _Il diritto dell 'Unione _

3        Il secondo 'considerando' della direttiva 96/82 e formulato nei
seguenti termini:

«Considerando che gli obiettivi e i principi della politica comunitaria in
materia ambientale, quali definiti all'articolo [174], paragrafi 1 e 2 [CE] e
precisati nei programmi d'azione della Comunita europea in materia ambientale
(…), sono intesi in particolare a salvaguardare e proteggere, attraverso
un'azione preventiva, la qualita dell'ambiente e a tutelare la salute umana».

4        Il ventiduesimo 'considerando' della predetta direttiva cosi recita:

«(…) Per proteggere maggiormente le zone residenziali, le zone frequentate dal
pubblico e le zone di particolare interesse naturale o particolarmente
sensibili, e necessario che le politiche in materia di destinazione o
utilizzazione dei suoli e/o altre politiche pertinenti applicate negli Stati
membri tengano conto della necessita, a lungo termine, di mantenere opportune
distanze tra dette zone e gli stabilimenti che presentano tali rischi e per
gli stabilimenti esistenti tengano conto di misure tecniche complementari per
non accrescere i rischi per le persone».

5        Ai sensi dell'art. 1 della direttiva 96/82, intitolato «Scopo»:

«Scopo della presente direttiva e la prevenzione degli incidenti rilevanti
connessi con determinate sostanze pericolose e la limitazione delle loro
conseguenze per l'uomo e per l'ambiente, al fine di assicurare in modo
coerente ed efficace un elevato livello di protezione in tutta la Comunita».

6        L'art. 3, punti 1‑7, della direttiva 96/82 cosi dispone:

«Ai fini della presente direttiva si intende per:

1)      "stabilimento", tutta l'area sottoposta al controllo di un gestore,
nella quale sono presenti sostanze pericolose all'interno di uno o piu
impianti, comprese le infrastrutture o le attivita comuni o connesse;

2)      "impianto", un'unita tecnica all'interno di uno stabilimento, in cui
sono prodotte, utilizzate, manipolate o depositate sostanze pericolose.
Comprende tutte le apparecchiature, le strutture, le condotte, i macchinari,
gli utensili, le diramazioni ferroviarie particolari, le banchine, i pontili
che servono l'impianto, i moli, i magazzini e l[e] strutture analoghe,
galleggianti o meno, necessari per il funzionamento dell'impianto;

3)      "gestore", la persona fisica o giuridica che gestisce o detiene lo
stabilimento o l'impianto ovvero la persona cui e stato delegato, ove cio e
previsto dalla legislazione nazionale, un potere economico determinante in
relazione al funzionamento tecnico dello stabilimento o dell'impianto;

4)      "sostanze pericolose", le sostanze, miscele o preparazioni elencate
nell'allegato I, parte 1, o rispondenti ai criteri fissati nell'allegato I,
parte 2, che sono presenti come materie prime, prodotti, sottoprodotti,
residui o prodotti intermedi, ivi comprese quelle che possono ragionevolmente
ritenersi generate in caso di incidente;

5)      "incidente rilevante", un evento quale un'emissione, un incendio o
un'esplosione di grande entita, dovuto a sviluppi incontrollati che si
verifichino durante l'attivita di uno stabilimento soggetto alla presente
direttiva e che dia luogo ad un pericolo grave, immediato o differito, per la
salute umana e/o per l'ambiente, all'interno o all'esterno dello stabilimento,
e in cui intervengano una o piu sostanze pericolose;

6)      "pericolo", la proprieta intrinseca di una sostanza pericolosa o della
situazione fisica esistente in uno stabilimento di provocare danni per la
salute umana e/o per l'ambiente;

7)      "rischio", la probabilita che un determinato evento si verifichi in un
dato periodo o in circostanze specifiche».

7        L'art. 5 della direttiva 96/82, intitolato «Obblighi generali del
gestore», al suo n. 1, prevede quanto segue:

«Gli Stati membri provvedono affinche il gestore abbia l'obbligo di adottare
tutte le misure necessarie per prevenire incidenti rilevanti e limitarne le
conseguenze per l'uomo e per l'ambiente».

8        L'art. 12 della direttiva in parola, intitolato «Controllo
dell'urbanizzazione», al suo n. 1, cosi dispone:

«Gli Stati membri provvedono affinche nelle rispettive politiche in materia di
controllo dell'urbanizzazione, destinazione e utilizzazione dei suoli e/o in
altre politiche pertinenti si tenga conto degli obiettivi di prevenire gli
incidenti rilevanti e limitarne le conseguenze. Essi perseguono tali obiettivi
mediante un controllo:

a)      dell'insediamento degli stabilimenti nuovi;

b)      delle modifiche degli stabilimenti esistenti di cui all'articolo 10;

c)      dei nuovi insediamenti attorno agli stabilimenti esistenti, quali vie
di comunicazione, luoghi frequentati dal pubblico, zone residenziali, qualora
l'ubicazione o gli insediamenti possano aggravare il rischio o le conseguenze
di un incidente rilevante.

Gli Stati membri provvedono affinche la loro politica in materia di assetto
del territorio e/o le altre politiche pertinenti, nonche le relative procedure
di attuazione tengano conto della necessita, a lungo termine, di mantenere
opportune distanze tra gli stabilimenti di cui alla presente direttiva da un
lato e le zone residenziali, gli edifici e le zone frequentate dal pubblico,
le vie di trasporto principali, per quanto possibile, le aree ricreative e le
aree di particolare interesse naturale o particolarmente sensibili dal punto
di vista naturale, dall'altro e, per gli stabilimenti esistenti, delle misure
tecniche complementari a norma dell'articolo 5, per non accrescere i rischi
per le persone».

  _La normativa nazionale_

9        L'art. 34 del codice edilizio tedesco (Baugesetzbuch) 23 settembre
2004, come modificato da ultimo con legge 31 luglio 2009 (BGBl 2009 I, pag.
2585), intitolato «Autorizzazione per progetti all'interno di zone gia oggetto
di sviluppo edilizio», al suo n. 1, prevede quanto segue:

«All'interno di una zona gia oggetto di sviluppo edilizio un progetto e
autorizzato se, sotto il profilo del tipo e della portata della destinazione
edilizia, delle modalita di costruzione e della superficie del terreno da
edificare, esso si integra nella particolarita dell'ambiente circostante e se
viene garantita l'offerta di servizi. Devono essere preservati i requisiti di
salubrita delle abitazioni e dei luoghi di lavoro. Non puo essere pregiudicata
l'immagine complessiva dei luoghi».

10      L'art. 50 della legge federale tedesca sulla tutela contro le
immissioni (BundesImmissionsschutzgesetz) 26 settembre 2002, come modificata
da ultimo con legge 11 agosto 2009 (BGBl. 2009 I, pag. 2723), intitolato
«Pianificazione», e redatto come segue:

«Nelle pianificazioni e nei provvedimenti di gestione del territorio, le
superfici destinate ad un uso specifico devono essere correlate l'una con
l'altra in modo tale da salvaguardare, per quanto possibile, dagli effetti
nocivi per l'ambiente e dalle conseguenze provocate, in zone industriali, da
incidenti rilevanti ai sensi dell'art. 3, n. 5 della direttiva [96/82], aree
destinate in via esclusiva o prevalente ad uso residenziale nonche altre aree
bisognose di tutela, in particolare zone pubbliche, importanti vie di
comunicazione, aree ricreative e zone di particolare interesse naturale o
particolarmente sensibili ed edifici aperti al pubblico. Nelle pianificazioni
e nei provvedimenti di gestione del territorio attinenti ad aree nelle quali
non vengono superati i limiti per le immissioni, stabiliti in regolamenti ai
sensi dell'art. 48a, n. 1, nella ponderazione degli interessi coinvolti si
deve tener conto dell'interesse al mantenimento della migliore qualita
possibile dell'aria».

11      L'art. 3 del dodicesimo regolamento di esecuzione della legge federale
tedesca sulla tutela contro le immissioni (Zwolfte Verordnung zur Durchfuhrung
des BundesImmissionsschutzgesetzes - Storfall-Verordnung), nella versione
risultante dalla comunicazione 8 giugno 2005 (BGBl. 2005 I, pag. 1598),
intitolato «Obblighi generali del gestore», ai suoi nn. 1 e 3 cosi dispone:

«(1)      Il gestore ha l'obbligo di adottare le precauzioni necessarie in
funzione della natura e dell'entita del possibile pericolo per prevenire
incidenti rilevanti. Restano validi gli obblighi previsti da altre
disposizioni in materia di tutela contro le immissioni.

(…)

(3)      In aggiunta a quanto disposto al n. 1, devono essere adottate misure
preventive al fine di limitare per quanto possibile le conseguenze di
incidenti rilevanti».

  **Causa principale e questioni pregiudiziali**

12      La Franz Mucksch prevede di costruire un centro di giardinaggio per la
vendita al pubblico di materiale e di prodotti per il giardinaggio su un lotto
di terreno che le appartiene nella zona commerciale Nordwest del Comune di
Darmstadt (Germania).

13      Il terreno e oggi occupato da un impianto di riciclaggio di rottami
metallici ed e circondato da vari esercizi commerciali tipo ipermercati,
negozi all'ingrosso, officine, e da un albergo. Detta zona non e stata
tuttavia oggetto di un piano regolatore. Orbene, a parere del giudice del
rinvio, nell'esercizio della sua attivita vincolata quale prevista dall'art.
34 del codice edilizio, nel testo modificato, la quale gli avrebbe impedito di
procedere esso stesso ad una valutazione della necessita di mantenere
opportune distanze, il Comune di Darmstadt ha comunicato alla Franz Mucksch
una pronuncia preliminare di compatibilita del suo progetto edilizio con le
norme urbanistiche («Bauvorbescheid»; in prosieguo: la «pronuncia
preliminare»).

14      La Merck e stabilita a circa 250 metri dal terreno della Franz
Mucksch. Essa gestisce impianti in cui vengono usate sostanze chimiche,
segnatamente il cloro, che rientrano nel campo di applicazione della direttiva
96/82 e delle disposizioni del summenzionato dodicesimo regolamento di
esecuzione della legge federale tedesca sulla tutela contro le immissioni. La
Merck ha proposto, con esito positivo, un ricorso amministrativo con cui si
oppone alla pronuncia preliminare.

15      La Franz Mucksch ha quindi impugnato la decisione derivante da tale
opposizione. Nel corso di questo nuovo procedimento, su istanza del Comune di
Darmstadt e stata redatta una «perizia ai sensi dell'art. 50 [della legge
federale tedesca sulla tutela contro le immissioni] e dell'art. 12 della
direttiva 96/82, sulla compatibilita dello stabilimento della Merck e sui
piani relativi alle aree circostanti». In detta perizia sono state determinate
«distanze di sicurezza» per i potenziali pericoli provenienti dagli impianti
della Merck. Il terreno della Franz Mucksch e interamente situato all'interno
del perimetro che delimita le distanze di sicurezza.

16      Il Verwaltungsgericht e il Verwaltungsgerichtshof hanno condannato il
Land Hessen al rigetto dell'opposizione della Merck. Quest'ultima e il Land
Hessen hanno quindi proposto un ricorso per cassazione («Revision») dinanzi al
Bundesverwaltungsgericht avverso la sentenza pronunciata in appello dal
Verwaltungsgerichtshof, deducendo che l'interpretazione del diritto nazionale
su cui si fonda detto giudice non e conforme alla direttiva 96/82, in quanto
l'autorizzazione del progetto della Franz Mucksch e incompatibile con l'art.
12, n. 1, della medesima.

17      Cio posto, ritenendo che l'esito della controversia di cui e investito
dipenda dall'interpretazione della suddetta direttiva, il
Bundesverwaltungsgericht ha deciso di sospendere il giudizio e di sottoporre
alla Corte le seguenti questioni pregiudiziali:

«1)      Se l'art. 12, n. 1, della direttiva [96/82] debba essere interpretato
nel senso che gli obblighi incombenti agli Stati membri in forza di
quest'ultima, segnatamente l'obbligo di tenere conto, nella loro politica in
materia di utilizzazione dei suoli e nelle procedure di attuazione di questa
politica, della necessita, a lungo termine, di mantenere un'opportuna distanza
tra gli stabilimenti soggetti alla direttiva, da un lato, e gli edifici aperti
al pubblico, dall'altro, abbiano quali destinatari gli organi incaricati della
pianificazione, ai quali compete decidere in merito all'utilizzazione dei
suoli sulla base di una ponderazione degli interessi pubblici e privati
coinvolti, o se abbiano quali destinatari anche le autorita competenti per il
rilascio delle licenze edilizie, tenute ad adottare una decisione vincolata in
merito all'autorizzazione di un progetto in una zona gia oggetto di sviluppo
edilizio.

2)      Nel caso in cui l'art. 12, n. 1, della direttiva [96/82] dovesse avere
quali destinatari anche le autorita competenti per il rilascio delle licenze
edilizie, tenute ad adottare una decisione vincolata in merito
all'autorizzazione di un progetto in una zona gia oggetto di sviluppo
edilizio:

se gli obblighi summenzionati comprendano il divieto di autorizzare
l'insediamento di un edificio aperto al pubblico che, in base ai principi
generali in materia di pianificazione, non rispetti una distanza opportuna da
uno stabilimento esistente, qualora non lontano ovvero appena piu lontano da
detto stabilimento esistano gia vari edifici aperti al pubblico analoghi, il
gestore non sarebbe soggetto, in seguito al nuovo progetto, ad obblighi
supplementari per limitare le conseguenze di un incidente e siano garantiti i
requisiti di salubrita delle abitazioni e dei luoghi di lavoro.

3)      In caso di soluzione negativa a tale questione:

se una normativa che, in presenza delle condizioni menzionate nella precedente
questione, imponga di autorizzare l'insediamento di un edificio aperto al
pubblico, tenga sufficientemente conto della necessita del mantenimento delle
distanze».

  **Sulle questioni pregiudiziali**

  _Sulla prima questione_

18      Con la sua prima questione il giudice del rinvio chiede
sostanzialmente se l'art. 12, n. 1, della direttiva 96/82 debba essere
interpretato nel senso che l'obbligo degli Stati membri di provvedere affinche
si tenga conto della necessita, a lungo termine, di mantenere opportune
distanze tra gli stabilimenti soggetti a tale direttiva, da un lato, e gli
edifici aperti al pubblico, dall'altro, gravi anche su un'autorita pubblica,
quale il Comune di Darmstadt, competente per il rilascio delle licenze
edilizie, e cio anche qualora essa eserciti tale prerogativa mediante
decisioni vincolate.

19      A tal riguardo va evidenziato che, sebbene l'art. 12, n. 1, secondo
comma, della direttiva 96/82 imponga agli Stati membri di tenere conto della
necessita di mantenere opportune distanze in primo luogo nell'ambito della
loro politica di destinazione o di utilizzazione dei suoli, rimane comunque il
fatto che, ai sensi di tale disposizione, gli Stati membri hanno lo stesso
obbligo anche nell'ambito delle altre politiche pertinenti, nonche delle
«relative procedure di attuazione». Ne consegue che tale obbligo riguarda
anche le autorita che partecipano all'esecuzione dei piani e delle politiche
correlate agli obiettivi di prevenire incidenti gravi e di limitare le
relative conseguenze, perseguiti dalla direttiva summenzionata.

20      Di conseguenza, poiche le autorita competenti per il rilascio delle
licenze edilizie partecipano alla gestione diretta delle procedure di rilascio
delle medesime, come fa il Comune di Darmstadt nella controversia principale,
che ha adottato la pronuncia preliminare in favore della Franz Mucksch, esse
contribuiscono all'attuazione delle politiche di destinazione o di
utilizzazione dei suoli di cui al citato art. 12, n. 1\.

21      Ne discende che la mancanza, come nella causa principale, di un piano
regolatore non puo esonerare dette autorita dall'obbligo di prendere in
considerazione, in sede di valutazione delle domande di licenza edilizia, la
necessita di mantenere opportune distanze tra gli stabilimenti soggetti alla
direttiva 96/82, da un lato, e le zone adiacenti, dall'altro.

22      Infatti, per un verso, qualora alle autorita non incaricate della
pianificazione urbanistica fosse consentito eccepire la mancanza di un piano
regolatore per sottrarsi al loro obbligo di tener conto della necessita di
mantenere opportune distanze, tale obbligo sarebbe facilmente eludibile e
verrebbe pregiudicata l'efficacia pratica della direttiva 96/82. In siffatte
circostanze sarebbero compromessi gli obiettivi di limitare le conseguenze
degli incidenti rilevanti per l'uomo e l'ambiente, sanciti dall'art. 1 della
direttiva in parola, nonche, in senso piu lato, gli obiettivi e i principi
della politica dell'Unione in materia ambientale previsti dall'art. 174, n. 1,
CE, tra i quali si annoverano, in particolare, la tutela della salute e il
miglioramento della qualita dell'ambiente.

23      Per altro verso, l'interpretazione menzionata al punto 21 della
presente sentenza non puo essere rimessa in discussione dal fatto che la
direttiva in esame si limita a prevedere l'obbligo di tener conto della
necessita, a lungo termine, di mantenere opportune distanze, lasciando al
contempo la determinazione di suddette distanze alla discrezionalita degli
Stati membri.

24      Infatti, l'art. 12, n. 1, secondo comma, della direttiva 96/82 impone
agli Stati membri, in termini inequivocabili, un obbligo di prendere in
considerazione il mantenimento di opportune distanze nell'ambito delle
rispettive politiche di destinazione o di utilizzazione dei suoli e/o di altre
politiche pertinenti, nonche nelle relative procedure di attuazione, al fine
di conseguire gli obiettivi di prevenire incidenti rilevanti e di limitare le
conseguenze di siffatti incidenti. Tale disposizione lascia nondimeno alle
autorita competenti degli Stati membri un margine di discrezionalita per
precisare suddette distanze, margine che deve in ogni caso essere sfruttato
entro i limiti dell'obbligo sopra citato.

25      Per quanto riguarda i destinatari dell'obbligo di cui trattasi, il
governo tedesco ritiene che l'obbligo di garantire distanze opportune debba
essere preso in considerazione anzitutto nell'ambito di decisioni di
pianificazione relative all'utilizzazione dei suoli, comprese quelle volte a
determinare se una pianificazione sia necessaria. Soltanto in via eccezionale,
quindi, per salvaguardare l'efficacia pratica della direttiva 96/82 e a fini
di valutazione, un siffatto obbligo potrebbe essere preso in considerazione in
occasione di decisioni o di autorizzazioni adottate senza avere operato una
pianificazione diretta a valutare gli interessi pubblici e privati coinvolti.

26      Tuttavia va rilevato che, sebbene tale obbligo possa essere osservato
piu spesso dalle autorita competenti in materia di pianificazione, nulla nella
direttiva 96/82 impedisce alle medesime, per esempio, di limitarsi, nei loro
provvedimenti di pianificazione, a trasferire l'obbligo di tenere conto delle
opportune distanze in capo alle autorita preposte all'esecuzione dei piani
regolatori e cio in considerazione della prossimita di tali autorita di
esecuzione al contesto relativo ai progetti sui quali esse devono decidere. A
tale riguardo, e giocoforza constatare che tale direttiva impone alle autorita
degli Stati membri unicamente l'obbligo di rispettare la suddetta prescrizione
in un qualsiasi momento del procedimento di attuazione dei piani o delle
politiche di utilizzazione o di destinazione dei suoli; la determinazione di
tale momento e invece di spettanza degli Stati membri.

27      Inoltre, va precisato che la direttiva in parola non ha previsto
alcunche ne in ordine alle modalita di determinazione delle opportune distanze
ne in ordine alle modalita con cui attuarle, ma essa impone soltanto di
tenerne conto senza precisare il livello gerarchico delle autorita incaricate
della politica di utilizzazione o destinazione dei suoli e delle procedure di
attuazione di tale politica. Ne deriva che una siffatta determinazione, nonche
la valutazione degli elementi pertinenti a tal fine, costituisce un'operazione
che, allo scopo di garantire l'utilita dell'obbligo di mantenere tali
distanze, deve poter essere realizzata ad ogni livello decisionale dalle
autorita amministrative competenti degli Stati membri.

28      Per quanto attiene alla circostanza che, ai sensi dell'ordinamento
nazionale, il Comune di Darmstadt era tenuto ad adottare la pronuncia
preliminare nell'esercizio di un'attivita vincolata, come specificato al punto
13 della presente sentenza, la quale gli impediva di procedere esso stesso ad
una valutazione della necessita di mantenere opportune distanze, va
sottolineato che, in mancanza di qualsiasi presa in considerazione delle
medesime da parte delle autorita di pianificazione, diventa ancor piu
importante, al fine di garantire l'efficacia pratica dell'art. 12, n. 1, della
direttiva 96/82, che l'autorita abilitata a rilasciare una licenza edilizia
proceda essa stessa all'esecuzione dell'obbligo di cui trattasi.

29      A tale proposito va ricordato, da un lato, che l'obbligo derivante da
una direttiva di raggiungere il risultato previsto da quest'ultima nonche il
dovere di adottare tutti i provvedimenti generali o particolari atti a
garantire l'adempimento di tale obbligo, conformemente al principio di leale
cooperazione di cui all'art. 4, n. 3, secondo comma, TUE, valgono per tutti
gli organi degli Stati membri (sentenze 5 ottobre 2004, cause riunite da
C‑397/01 a C‑403/01, Pfeiffer e a., Racc. pag. I‑8835, punto 110, nonche 22
dicembre 2010, cause riunite C‑444/09 e C‑456/09, Gavieiro Gavieiro e Iglesias
Torres, Racc. pag. I‑4031, punto 72).

30      D'altro lato, secondo una costante giurisprudenza, gli Stati membri
non possono eccepire situazioni del proprio ordinamento giuridico interno per
giustificare l'inosservanza degli obblighi derivanti dalle direttive (sentenze
13 dicembre 1991, causa C‑33/90, Commissione/Italia, Racc. pag. I‑5987, punto
24, e 16 gennaio 2003, causa C‑388/01, Commissione/Italia, Racc. pag. I‑721,
punto 27).

31      Ne consegue che, nella controversia principale, il Comune di Darmstadt
avrebbe dovuto adottare le misure necessarie per conformarsi all'obbligo,
derivante dalla direttiva 96/82, di valutare la necessita di mantenere
opportune distanze.

32      Per quanto riguarda l'impossibilita per il Comune di Darmstadt di
tenere conto delle opportune distanze a causa dell'attivita vincolata di cui e
titolare nella fattispecie, va precisato, come rilevato dall'avvocato generale
al paragrafo 44 delle sue conclusioni, che spetta al giudice del rinvio
applicare il principio dell'interpretazione conforme del diritto nazionale,
che e inerente al sistema del Trattato CE in quanto consente al giudice
nazionale di assicurare, nell'ambito delle sue competenze, la piena efficacia
del diritto dell'Unione quando risolve la controversia ad esso sottoposta (v.,
in tal senso, sentenza 15 maggio 2003, causa C‑160/01, Mau, Racc. pag. I‑4791,
punto 34, e 19 gennaio 2010, causa C‑555/07, Kucukdeveci, Racc. pag. I‑365,
punto 48).

33      In proposito, si deve rilevare che il principio dell'interpretazione
conforme del diritto nazionale, cosi imposto dal diritto dell'Unione, esige
che il giudice nazionale prenda in considerazione tutto il diritto nazionale
per valutare in quale misura possa essere applicato in modo tale da non
sfociare in un risultato contrario a quello cui mira la direttiva in questione
(v., in tal senso, sentenze Pfeiffer e a., cit., punto 115, nonche 16 dicembre
2010, causa C‑239/09, Seydaland Vereinigte Agrarbetriebe, Racc. pag. I‑3083,
punto 50).

34      Inoltre, benche la controversia principale veda contrapposti
un'autorita pubblica ed un privato, e bene ricordare che la Corte ha statuito
che, in linea di principio, uno Stato membro puo opporre ai privati
un'interpretazione conforme del diritto nazionale (sentenze 8 ottobre 1987,
causa 80/86, Kolpinghuis Nijmegen, Racc. pag. 3969, punti 12‑14, e 5 luglio
2007, causa C‑321/05, Kofoed, Racc. pag. I‑5795, punto 45).

35      Pertanto, la prima questione va risolta dichiarando che l'art. 12, n.
1, della direttiva 96/82 deve essere interpretato nel senso che l'obbligo
degli Stati membri di provvedere affinche si tenga conto della necessita, a
lungo termine, di mantenere opportune distanze tra gli stabilimenti soggetti a
tale direttiva, da un lato, e gli edifici aperti al pubblico, dall'altro,
grava anche su un'autorita pubblica, quale il Comune di Darmstadt, competente
per il rilascio delle licenze edilizie, e cio anche qualora essa eserciti tale
prerogativa mediante decisioni vincolate.

  _Sulla seconda e terza questione_

36      Con la sua seconda e terza questione, che vanno esaminate
congiuntamente, il giudice del rinvio chiede sostanzialmente quale sia la
portata dell'obbligo, previsto dall'art. 12, n. 1, della direttiva 96/82, in
forza del quale gli Stati membri devono tenere conto di opportune distanze.
Esso intende sapere, da una parte, se tale obbligo debba essere interpretato
nel senso che esso impone a questi ultimi di vietare l'insediamento di un
edificio aperto al pubblico in circostanze come quelle descritte dal giudice
del rinvio, sancendo un divieto assoluto di aggravare la situazione. D'altra
parte, tale giudice si chiede se detto obbligo osti a una normativa nazionale,
come quella in esame nella causa principale, che preveda il dovere di
autorizzare l'insediamento di un tale edificio in siffatte circostanze e senza
che i rischi connessi all'insediamento all'interno del perimetro delle
distanze di sicurezza siano stati adeguatamente valutati in fase di
pianificazione o in fase di decisione individuale.

37      In via preliminare va rilevato che il controllo dell'urbanizzazione,
di cui all'art. 12, n. 1, della direttiva 96/82, poggia sul principio secondo
cui le forme di utilizzazione del suolo, tra loro incompatibili, devono essere
separate da opportune distanze. A tale riguardo, e giocoforza constatare che
simili distanze, in quanto tali, costituiscono essenzialmente un dato che
consente di determinare le zone comprese nell'ambito di applicazione di tale
direttiva i cui obiettivi sono volti, da un lato, a prevenire gli incidenti
rilevanti, nonche a limitare i danni causati da questi ultimi e, dall'altro, a
delimitare tali zone rispetto a quelle che non rientrano in suddetto ambito di
applicazione.

38      Inoltre, nelle fattispecie previste dall'art. 12, n. 1, primo comma,
lett. c), della direttiva 96/82, tra le quali si annovera la controversia
principale, il controllo dei nuovi insediamenti intorno a stabilimenti
esistenti deve essere effettuato segnatamente qualora questi ultimi possano
accrescere il rischio di incidenti rilevanti o aggravarne le conseguenze.

39      La seconda e terza questione poste dal giudice del rinvio devono
essere esaminate alla luce di questi principi.

40      In primo luogo, per quanto riguarda l'eventuale divieto di aggravare
la situazione, occorre analizzare la portata dell'obbligo di cui all'art. 12,
n. 1, della direttiva 96/82. A tal riguardo va sottolineato che, come
menzionato al punto 24 della presente sentenza, e vero che detto obbligo fa
gravare sugli Stati membri, in termini inequivocabili, un obbligo di prendere
in considerazione opportune distanze. Rimane nondimeno il fatto che, come
sostenuto dalla Franz Mucksch e dalla Commissione europea, gli Stati membri
mantengono un margine di discrezionalita nell'osservanza di detto obbligo.

41      Tale margine di discrezionalita si deduce dal tenore letterale della
disposizione in esame poiche, sebbene gli Stati membri siano tenuti a
provvedere affinche le loro politiche di destinazione o di utilizzazione dei
suoli tengano conto della necessita di mantenere opportune distanze, detto
art. 12, n. 1, richiede tuttavia unicamente che tali politiche «tengano conto»
del mantenimento di siffatte distanze.

42      Orbene, ne l'espressione «tengano conto della necessita (...) di
mantenere opportune distanze», ne il restante testo dell'art. 12, n. 1, della
direttiva 96/82, ne il ventiduesimo 'considerando' della medesima possono
essere interpretati nel senso che essi impongano di bocciare qualsiasi
progetto situato al di qua delle opportune distanze.

43      Peraltro, la concessione di un siffatto margine di discrezionalita si
manifesta in particolare nel fatto che, alla luce degli obiettivi essenziali
della direttiva 96/82, consistenti nel prevenire gli incidenti rilevanti
connessi con sostanze pericolose e di limitarne le conseguenze, quali
menzionati all'art. 1 della direttiva in parola, l'attuazione dell'art. 12, n.
1, lett. c), di quest'ultima esige che le autorita nazionali preposte alla
politica di utilizzazione o destinazione dei suoli, segnatamente per quanto
concerne le zone gia oggetto di sviluppo edilizio, effettuino determinate
operazioni, come la valutazione dell'aumento del rischio di incidente o
dell'aggravamento delle sue conseguenze, il che richiede di valutare non
soltanto i rischi e i danni, ma anche tutti gli altri fattori pertinenti in
ogni caso concreto.

44      Orbene, e evidente che tali fattori variano, piu spesso in forma
sostanziale, in funzione dei dati particolari delle zone oggetto di una
pianificazione o di quelle in cui devono essere adottate decisioni individuali
quando non esista un piano regolatore che le riguardi. Cosi, possono figurare
tra tali fattori specifici, oltre alla natura delle sostanze pericolose di cui
trattasi, la probabilita che sopraggiunga un incidente rilevante nel corso
delle attivita svolte in uno stabilimento soggetto alla direttiva 96/82,
nonche le conseguenze per la salute umana e l'ambiente derivanti da un
eventuale incidente, la natura dell'attivita del nuovo impianto o del suo uso
intensivo da parte del pubblico, nonche la facilita con cui le squadre di
soccorso possono intervenire in caso di incidente. Inoltre, come evidenziato
giustamente dal giudice del rinvio, tutti questi fattori specifici possono
essere combinati con la presa in considerazione dei fattori socio‑economici.

45      Infatti, in sede di elaborazione delle politiche di utilizzazione o
destinazione dei suoli, benche gli Stati membri siano tenuti a prendere in
considerazione la necessita di mantenere opportune distanze e, quantomeno
implicitamente, a determinare queste ultime, un siffatto obbligo non comporta
comunque che essi debbano fare assurgere tali distanze a livello di unico
criterio di autorizzazione o di diniego in funzione dell'ubicazione dei
progetti di nuovi insediamenti intorno a stabilimenti esistenti. Cio posto,
soltanto il riconoscimento di un margine di discrezionalita consente di
garantire che la necessita di mantenere opportune distanze consegua pienamente
l'effetto voluto.

46      Di conseguenza, alla luce del tenore letterale dell'art. 12, n. 1,
della direttiva 96/82 e dell'obbligo di valutare fattori ampiamente dipendenti
da elementi propri di ciascuna fattispecie, va rilevato, al pari del giudice
del rinvio e contrariamente a quanto sostenuto dalla Merck, che l'obbligo di
mantenere distanze opportune non puo essere inteso in modo assoluto, nel senso
che imporrebbe di vietare qualsiasi progetto di nuovo insediamento in un zona
gia oggetto di sviluppo edilizio, in cui si trovano stabilimenti contemplati
da tale direttiva, anche allorquando tale insediamento riguarda un edificio
aperto al pubblico, come quello di cui trattasi nella causa principale.

47      Tale interpretazione non puo essere rimessa in questione dal criterio
temporale secondo cui occorre mantenere «a lungo termine» opportune distanze
tra gli stabilimenti di cui alla direttiva 96/82, da una parte, e gli edifici
aperti al pubblico, dall'altra. A tal riguardo va sottolineato, da una parte,
che, come giustamente rilevato dalla Merck, detta espressione implica un certo
rispetto dello statu quo, nel senso che le autorita preposte all'attuazione
dei piani regolatori non possono imporre l'osservanza di tali distanze agli
insediamenti gia esistenti qualora esse siano stabilite per la prima volta in
una fase ulteriore. D'altra parte, come rilevato dall'avvocato generale al
paragrafo 40 delle sue conclusioni, tale espressione deve essere intesa come
un obbligo volto a preservare dette distanze la dove sono gia rispettate e a
introdurle in futuro, in quanto obiettivo a lungo termine, qualora non siano
state ancora attuate.

48      Infatti, nessuna di queste due interpretazioni dell'espressione «a
lungo termine» puo rafforzare il carattere vincolante dell'art. 12, n. 1,
della direttiva di cui trattasi come se essa sancisse un divieto di aggravare
la situazione e, pertanto, vietasse qualsiasi insediamento di un edificio
aperto al pubblico in prossimita di uno stabilimento esistente.

49      Per quanto riguarda, in secondo luogo, la questione se l'obbligo
previsto dall'art. 12, n. 1, della direttiva osti ad una normativa nazionale,
che preveda il dovere di autorizzare l'insediamento di un edificio senza che
siano stati adeguatamente valutati i rischi connessi all'insediamento
all'interno del perimetro di dette distanze in fase di pianificazione o in
fase di decisione individuale, va precisato che il margine di discrezionalita
di cui dispongono gli Stati membri non puo essere interpretato, alla stregua
di quanto rilevato dalla Commissione, come atto a consentire a questi ultimi
di prescindere dalla presa in considerazione delle opportune distanze.

50      Infatti, benche la direttiva 96/82 demandi alle autorita nazionali
competenti il compito di calcolare le distanze di cui trattasi e di
determinarle alla luce di tutti i fattori rilevanti, la «presa in
considerazione» delle opportune distanze richiede tuttavia che, in sede di
valutazione del rischio, le medesime siano davvero prese in considerazione
unitamente ad altri fattori, sia in modo generale durante l'elaborazione di
piani regolatori o, in mancanza di pianificazione, in modo specifico,
segnatamente in occasione dell'adozione di decisioni su licenze edilizie.

51      Ne consegue che, la dove una normativa nazionale imponga il dovere di
autorizzare l'insediamento di un edificio, senza che siano stati adeguatamente
valutati i rischi connessi all'insediamento all'interno del perimetro delle
opportune distanze in fase di pianificazione o in fase di decisione
individuale, una siffatta normativa e atta a svuotare di significati l'obbligo
di tenere conto del mantenimento di opportune distanze e, pertanto, a privare
quest'ultimo della sua utilita pratica. Di conseguenza, si deve concludere che
l'art. 12, n. 1, della direttiva 96/82 osta ad una normativa nazionale che
preveda il dovere di rilasciare un'autorizzazione in siffatte circostanze.

52      A tal riguardo, spetta al giudice del rinvio, in forza dei principi
ricordati ai punti 32‑34 della presente sentenza, procedere per quanto
possibile a un'interpretazione della legge nazionale conforme alla direttiva
di cui trattasi.

53      Alla luce delle considerazioni che precedono, la seconda e terza
questione vanno risolte dichiarando che l'obbligo previsto dall'art. 12, n. 1,
della direttiva 96/82 di tenere conto della necessita, a lungo termine, di
mantenere opportune distanze tra gli stabilimenti soggetti a tale direttiva,
da un lato, e gli edifici aperti al pubblico, dall'altro, non impone alle
autorita nazionali competenti di vietare l'insediamento di un edificio aperto
al pubblico in circostanze come quelle di cui alla causa principale. Per
contro, tale obbligo osta a una normativa nazionale che preveda il dovere di
autorizzare l'insediamento di un siffatto edificio, senza che siano stati
adeguatamente valutati i rischi connessi all'insediamento all'interno del
perimetro di dette distanze in fase di pianificazione o in fase di decisione
individuale.

  **Sulle spese**

54      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Prima Sezione) dichiara:

1)       **L 'art. 12, n. 1, della direttiva del Consiglio 9 dicembre 1996,
96/82/CE, sul controllo dei pericoli di incidenti rilevanti connessi con
determinate sostanze pericolose, quale modificata dalla direttiva del
Parlamento europeo e del Consiglio 16 dicembre 2003, 2003/105/CE, deve essere
interpretato nel senso che l'obbligo degli Stati membri di provvedere affinche
si tenga conto della necessita, a lungo termine, di mantenere opportune
distanze tra gli stabilimenti soggetti a tale direttiva, da un lato, e gli
edifici aperti al pubblico, dall'altro, grava anche su un'autorita pubblica,
quale il Comune di Darmstadt (Germania), competente per il rilascio delle
licenze edilizie, e cio anche qualora essa eserciti tale prerogativa mediante
decisioni vincolate. **

2)       **L 'obbligo previsto dall'art. 12, n. 1, della direttiva 96/82,
quale modificata dalla direttiva 2003/105, di tenere conto della necessita, a
lungo termine, di mantenere opportune distanze tra gli stabilimenti soggetti a
tale direttiva, da un lato, e gli edifici aperti al pubblico, dall'altro, non
impone alle autorita nazionali competenti di vietare l'insediamento di un
edificio aperto al pubblico in circostanze come quelle di cui alla causa
principale. Per contro, tale obbligo osta a una normativa nazionale che
preveda il dovere di autorizzare l'insediamento di un siffatto edificio, senza
che siano stati adeguatamente valutati i rischi connessi all'insediamento
all'interno del perimetro di dette distanze in fase di pianificazione o in
fase di decisione individuale. **

Firme

* * *

*Lingua processuale: il tedesco. 




**Cause riunite C ‑297/10 e C‑298/10**

**Sabine Hennigs**

**contro**

**Eisenbahn-Bundesamt**

**e**

**Land Berlin**

**contro**

**Alexander Mai**

(domande di pronuncia pregiudiziale proposte dal Bundesarbeitsgericht)

«Direttiva 2000/78/CE -- Artt. 2, n. 2, e 6, n. 1 -- Carta dei diritti
fondamentali dell'Unione europea -- Artt. 21 e 28 -- Contratto collettivo in
materia di retribuzione degli agenti contrattuali del settore pubblico di uno
Stato membro -- Retribuzione fissata in base all'eta -- Contratto collettivo
che abolisce la fissazione della retribuzione in base all'eta -- Mantenimento
dei diritti acquisiti»

Massime della sentenza

1.         _Politica sociale -- Parita di trattamento in materia di occupazione e di condizioni di lavoro -- Direttiva 2000/78 -- Divieto di discriminazione fondata sull'eta -- Diritto di negoziazione collettiva -- Diritti sanciti dalla Carta dei diritti fondamentali dell'Unione europea_

_(Carta dei diritti fondamentali dell 'Unione europea, artt. 21 e 28;
direttiva del Consiglio 2000/78, artt. 2 e 6, n. 1)_

2.         _Politica sociale -- Parita di trattamento in materia di occupazione e di condizioni di lavoro -- Direttiva 2000/78 -- Divieto di discriminazione fondata sull'eta -- Diritto di negoziazione collettiva -- Diritti sanciti dalla Carta dei diritti fondamentali dell'Unione europea_

_(Carta dei diritti fondamentali dell 'Unione europea, artt. 21 e 28;
direttiva del Consiglio 2000/78, artt. 2 e 6, n. 1)_

1.        Il principio di non discriminazione in base all'eta sancito all'art. 21 della Carta dei diritti fondamentali dell'Unione europea e concretizzato dalla direttiva 2000/78, che stabilisce un quadro generale per la parita di trattamento in materia di occupazione e di condizioni di lavoro, nonche, piu in particolare, gli artt. 2 e 6, n. 1, di detta direttiva devono essere interpretati nel senso che ostano a una misura prevista da un contratto collettivo a termini della quale, nell'ambito di ciascun grado, il livello di retribuzione di base di un agente contrattuale del settore pubblico e determinato, al momento dell'assunzione di tale agente, in funzione della sua eta. Al riguardo, il fatto che il diritto dell'Unione osti a tale misura e che quest'ultima sia compresa in un contratto collettivo non pregiudica il diritto di negoziare e di concludere contratti collettivi riconosciuto all'art. 28 della Carta dei diritti fondamentali dell'Unione europea. 

Se e vero che il criterio dell'anzianita e, come regola generale, appropriato
per raggiungere l'obiettivo legittimo di tener conto dell'esperienza
professionale acquisita dall'agente prima di essere assunto, la determinazione
in funzione dell'eta del livello di retribuzione di base di un agente
contrattuale del settore pubblico al momento dell'assunzione eccede quanto
necessario e appropriato a tal fine. Un criterio fondato ugualmente
sull'anzianita o sull'esperienza professionale acquisita, senza tener conto
dell'eta, apparirebbe, con riferimento alla direttiva 2000/78, piu adatto alla
realizzazione dell'obiettivo legittimo summenzionato. Il fatto che, per un
gran numero di agenti assunti da giovani, il livello di inquadramento
corrisponda all'esperienza professionale maturata e che il criterio dell'eta
si confonda il piu delle volte con la loro anzianita non infirma tale
valutazione.

(v. punti 74, 77-78, dispositivo 1)

2.        Gli artt. 2 e 6, n. 1, della direttiva 2000/78, che stabilisce un quadro generale per la parita di trattamento in materia di occupazione e di condizioni di lavoro, nonche l'art. 28 della Carta dei diritti fondamentali dell'Unione europea devono essere interpretati nel senso che non ostano ad una misura prevista da un contratto collettivo che sostituisca un regime di retribuzione degli agenti contrattuali del settore pubblico che comporta una discriminazione in base all'eta con un regime di retribuzione fondato su criteri oggettivi, mantenendo al contempo, per un periodo transitorio e limitato nel tempo, taluni effetti discriminatori del primo dei due regimi allo scopo di garantire agli agenti in servizio il passaggio a quello nuovo senza che debbano subire una riduzione del reddito. 

Infatti, un regime transitorio diretto a proteggere i vantaggi acquisiti
dev'essere considerato inteso a perseguire un obiettivo legittimo ai sensi
dell'art. 6, n. 1, della direttiva 2000/78. Peraltro, tenuto conto dell'ampio
margine di manovra riconosciuto alle parti sociali nella determinazione delle
retribuzioni, non e irragionevole, per le parti sociali medesime, adottare
misure transitorie appropriate e necessarie per evitare una riduzione del
reddito agli agenti contrattuali interessati.

(v. punti 91-92, 98-99, dispositivo 2)

  
  
  
  
  
  

SENTENZA DELLA Corte (Seconda Sezione)

8 settembre 2011 (*)

«Direttiva 2000/78/CE - Artt. 2, n. 2, e 6, n. 1 - Carta dei diritti
fondamentali dell'Unione europea - Artt. 21 e 28 - Contratto collettivo in
materia di retribuzione degli agenti contrattuali del settore pubblico di uno
Stato membro - Retribuzione fissata in base all'eta - Contratto collettivo che
abolisce la fissazione della retribuzione in base all'eta - Mantenimento dei
diritti acquisiti»

Nei procedimenti riuniti C‑297/10 e C‑298/10,

aventi ad oggetto domande di pronuncia pregiudiziale proposte, ai sensi
dell'art. 267 TFUE, dal Bundesarbeitsgericht (Germania), con decisioni 20
maggio 2010, pervenute in cancelleria il 16 giugno 2010, nelle cause

**Sabine Hennigs** (causa C‑297/10)

contro

**Eisenbahn-Bundesamt** ,

e

**Land Berlin** (causa C‑298/10)

contro

**Alexander Mai** ,

LA CORTE (Seconda Sezione),

composta dal sig. J.N. Cunha Rodrigues, presidente di sezione, dai sigg. A.
Arabadjiev, A. Rosas, A. Ó Caoimh e dalla sig.ra P. Lindh (relatore), giudici,

avvocato generale: sig.ra V. Trstenjak

cancelliere: sig.ra A. Impellizzeri, amministratore

vista la fase scritta del procedimento e in seguito all'udienza del 26 maggio
2011,

considerate le osservazioni presentate:

-        per la sig.ra Hennigs, dagli avv.ti M. Peiseler e A. Seulen, Rechtsanwalte;

-        per il sig. Mai, dall'avv. H.-W. Behm, Rechtsanwalt;

-        per il Land Berlin, dall'avv. J. Zeisberg, Rechtsanwalt;

-        per il governo tedesco, dai sigg. T. Henze e J. Moller, in qualita di agenti;

-        per il governo belga, dalle sig.re M. Jacobs e C. Pochet, in qualita di agenti;

-        per la Commissione europea, dai sigg. V. Kreuschitz e J. Enegren, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Le domande di pronuncia pregiudiziale vertono sull'interpretazione
degli artt. 21 e 28 della Carta dei diritti fondamentali dell'Unione europea
(in prosieguo: la «Carta»), del principio di non discriminazione in base
all'eta nonche della direttiva del Consiglio 27 novembre 2000, 2000/78/CE, che
stabilisce un quadro generale per la parita di trattamento in materia di
occupazione e di condizioni di lavoro (GU L 303, pag. 16).

2        Tali domande sono state sollevate nell'ambito del contenzioso tra due
agenti contrattuali del settore pubblico, la sig.ra Hennigs e il sig. Mai, e i
loro rispettivi datori di lavoro, l'Eisenbahn Bundesamt e il Land Berlin,
relativamente alla determinazione dell'importo delle loro retribuzioni.

  **Contesto normativo**

  _La normativa dell 'Unione_

3        I 'considerando' nono, undicesimo, venticinquesimo e trentaseiesimo
della direttiva 2000/78 enunciano quanto segue:

« (9) L'occupazione e le condizioni di lavoro sono elementi chiave per
garantire pari opportunita a tutti i cittadini e contribuiscono notevolmente
alla piena partecipazione degli stessi alla vita economica, culturale e
sociale e alla realizzazione personale.

(...)

(11)      La discriminazione basata su religione o convinzioni personali,
handicap, eta o tendenze sessuali puo pregiudicare il conseguimento degli
obiettivi del Trattato CE, in particolare il raggiungimento di un elevato
livello di occupazione e di protezione sociale, il miglioramento del tenore e
della qualita della vita, la coesione economica e sociale, la solidarieta e la
libera circolazione delle persone.

(...)

(25)      Il divieto di discriminazione basata sull'eta costituisce un
elemento essenziale per il perseguimento degli obiettivi definiti negli
orientamenti in materia di occupazione e la promozione della diversita
nell'occupazione. Tuttavia in talune circostanze, delle disparita di
trattamento in funzione dell'eta possono essere giustificate e richiedono
pertanto disposizioni specifiche che possono variare secondo la situazione
degli Stati membri. È quindi essenziale distinguere tra le disparita di
trattamento che sono giustificate, in particolare, da obiettivi legittimi di
politica dell'occupazione, mercato del lavoro e formazione professionale, e le
discriminazioni che devono essere vietate.

(...)

(36)      Gli Stati membri possono affidare alle parti sociali, dietro
richiesta congiunta di queste, l'attuazione della presente direttiva, per
quanto riguarda le disposizioni che rientrano in convenzioni collettive, a
condizion[e] che adottino tutti i provvedimenti necessari che consentano loro
di garantire, in qualsiasi momento, i risultati imposti dalla presente
direttiva».

4        A termini del suo art. 1, la direttiva 2000/78 «mira a stabilire un
quadro generale per la lotta alle discriminazioni fondate sulla religione o le
convinzioni personali, gli handicap, l'eta o le tendenze sessuali, per quanto
concerne l'occupazione e le condizioni di lavoro[,] al fine di rendere
effettivo negli Stati membri il principio della parita di trattamento».

5        L'art. 2 della medesima direttiva cosi recita:

«1.      Ai fini della presente direttiva, per "principio della parita di
trattamento" si intende l'assenza di qualsiasi discriminazione diretta o
indiretta basata su uno dei motivi di cui all'articolo 1.

2.      Ai fini del paragrafo 1:

a)      sussiste discriminazione diretta quando, sulla base di uno qualsiasi
dei motivi di cui all'articolo 1, una persona e trattata meno favorevolmente
di quanto sia, sia stata o sarebbe trattata un'altra in una situazione
analoga;

b)      sussiste discriminazione indiretta quando una disposizione, un
criterio o una prassi apparentemente neutri possono mettere in una posizione
di particolare svantaggio le persone che professano una determinata religione
o ideologia di altra natura, le persone portatrici di un particolare handicap,
le persone di una particolare eta o di una particolare tendenza sessuale,
rispetto ad altre persone, a meno che:

i)      tale disposizione, tale criterio o tale prassi siano oggettivamente
giustificati da una finalita legittima e i mezzi impiegati per il suo
conseguimento siano appropriati e necessari (...)».

6        Conformemente al suo art. 3, n. 1, lett. c), la direttiva 2000/78 si
applica a tutte le persone, sia del settore pubblico che del settore privato,
compresi gli organismi di diritto pubblico, per quanto attiene, in
particolare, all'occupazione e alle condizioni di lavoro, comprese le
condizioni di retribuzione.

7        Ai sensi dell'art. 6 della medesima direttiva:

«1\. Fatto salvo l'articolo 2, paragrafo 2, gli Stati membri possono prevedere
che le disparita di trattamento in ragione dell'eta non costituiscano
discriminazione laddove esse siano oggettivamente e ragionevolmente
giustificate, nell'ambito del diritto nazionale, da una finalita legittima,
compresi giustificati obiettivi di politica del lavoro, di mercato del lavoro
e di formazione professionale, e i mezzi per il conseguimento di tale finalita
siano appropriati e necessari.

Tali disparita di trattamento possono comprendere in particolare:

a)      la definizione di condizioni speciali di accesso all'occupazione e
alla formazione professionale, di occupazione e di lavoro, comprese le
condizioni di licenziamento e di retribuzione, per i giovani, i lavoratori
anziani e i lavoratori con persone a carico, onde favorire l'inserimento
professionale o assicurare la protezione degli stessi;

b)      la fissazione di condizioni minime di eta, di esperienza professionale
o di anzianita di lavoro per l'accesso all'occupazione o a taluni vantaggi
connessi all'occupazione;

      (...)».

8        L'art. 16 della direttiva 2000/78 enuncia:

«Gli Stati membri prendono le misure necessarie per assicurare che:

(...)

b)      tutte le disposizioni contrarie al principio della parita di
trattamento contenute nei contratti di lavoro o nei contratti collettivi (...)
siano o possano essere dichiarate nulle e prive di effetto oppure siano
modificate».

9        L'art. 18 della direttiva 2000/78 precisa:

«Gli Stati membri (...) possono affidare alle parti sociali, a loro richiesta
congiunta, il compito di mettere in atto la presente direttiva per quanto
riguarda le disposizioni che rientrano nella sfera dei contratti collettivi.
In tal caso gli Stati membri si assicurano che, entro il 2 dicembre 2003, le
parti sociali stabiliscano mediante accordo le necessarie disposizioni, fermo
restando che gli Stati membri devono prendere le misure necessarie che
permettano loro di garantire in qualsiasi momento i risultati imposti dalla
direttiva. (...)

Per tener conto di condizioni particolari gli Stati membri possono disporre se
necessario di tre anni supplementari, a partire dal 2 dicembre 2003 ovvero
complessivamente di sei anni al massimo, per attuare le disposizioni relative
alle discriminazioni basate sull'eta o sull'handicap. In tal caso essi
informano immediatamente la Commissione. (...)».

10      La Repubblica federale di Germania si e avvalsa della suddetta
facolta, sicche il recepimento delle disposizioni della direttiva 2000/78
relative alla discriminazione basata sull'eta e sugli handicap doveva avvenire
all'interno di tale Stato membro entro e non oltre il 2 dicembre 2006.

  _La normativa nazionale_

 La normativa federale sulla parita di trattamento

11      La legge generale in materia di parita di trattamento (Allgemeines
Gleichbehandlungsgesetz), del 14 agosto 2006 (BGBl. 2006 I, pag. 1897; in
prosieguo: l'«AGG»), ha trasposto la direttiva 2000/78.

12      L'art. 10 dell'AGG, rubricato «Ammissibilita di talune disparita di
trattamento collegate all'eta», cosi dispone:

«1\. Fatto salvo l'art. 8, e ammissibile una disparita di trattamento
collegata all'eta laddove essa sia oggettiva, ragionevole e giustificata da
una finalita legittima. I mezzi per il conseguimento di tale finalita devono
essere appropriati e necessari. Tali disparita di trattamento possono
comprendere in particolare:

(...)

2.      la fissazione di condizioni minime di eta, di esperienza professionale o di anzianita di lavoro per l'accesso all'occupazione o a taluni vantaggi connessi all'occupazione; 

(...)».

 I contratti collettivi applicabili agli agenti contrattuali del settore
pubblico

13      Secondo il giudice del rinvio, il livello delle retribuzioni degli
agenti contrattuali del settore pubblico e determinato dalle parti sociali
attraverso contratti collettivi.

-       I contratti collettivi applicabili agli agenti contrattuali del Land Berlin (causa C‑298/10)

14      All'epoca dei fatti all'origine della controversia, i rapporti di
lavoro degli agenti contrattuali del Land Berlin erano disciplinati dal
contratto collettivo degli agenti contrattuali del settore pubblico federale
(Bundes-Angestelltentarifvertrag), del 23 febbraio 1961 (in prosieguo: il
«BAT»). Tale contratto collettivo era stato concluso per gli agenti
contrattuali dello Stato federale, ma si applicava parimenti agli agenti
contrattuali dei Lander e dei comuni.

15      Il BAT era stato integrato dal contratto collettivo n. 35 concluso in
sua applicazione, relativo alle retribuzioni (Vergutungstarifvertrag Nr. 35
zum BAT).

16      L'art. 27 del BAT recita come segue:

«A.      Lavoratori di cui all'allegato 1a

(...)

1.      Nel contratto collettivo relativo alle retribuzioni, le retribuzioni di base per i diversi gradi devono essere calcolate secondo l'anzianita anagrafica. La retribuzione di base corrispondente al primo livello di anzianita anagrafica (retribuzione di base iniziale) viene corrisposta dall'inizio del mese in cui l'agente ha compiuto, per i gradi da III a X, 21 anni e, per i gradi da I a IIb, 23 anni. Ogni due anni, fino al raggiungimento dell'ultimo livello di anzianita anagrafica (retribuzione di base finale), l'agente passa al livello retributivo successivo. 

2.      Se l'agente viene assunto nei gradi da III a X entro la fine del mese in cui compie 31 anni, riceve la retribuzione di base corrispondente al suo livello di anzianita anagrafica. Se viene assunto in un momento successivo, riceve la retribuzione di base corrispondente al livello di anzianita anagrafica che risulta diminuendo la sua eta al momento dell'assunzione della meta degli anni oltre i 31. All'inizio del mese in cui l'agente compie un anno dispari, fino al raggiungimento della retribuzione di base finale, l'agente passa al livello retributivo successivo. Per gli agenti di grado da I a IIb, si applica analogamente quanto sopra previsto prendendo come riferimento, anziche i 31 anni, i 35. 

(...)».

17      L'art. 27, parte C, del BAT prevede inoltre che, in determinate
circostanze, possa essere presa in considerazione l'esperienza professionale
maturata dall'agente anteriormente all'assunzione per classificarlo ad un
livello superiore a quello che normalmente gli spetterebbe in ragione
dell'eta.

18      Il giudice del rinvio precisa, in merito al BAT, che la retribuzione
di base e calcolata per grado. Il grado X rappresenta il grado piu basso, il
grado I quello piu alto. L'inquadramento nei gradi da I a IIa presuppone, in
linea di principio, che l'agente possieda un diploma di studi universitari.
Quanto ai livelli di anzianita anagrafica, e precisato, a titolo di esempio,
che per i gradi da I a Ib la retribuzione di base finale e conseguita con il
livello di anzianita anagrafica n. 47, vale a dire quando l'agente compie
l'eta di 47 anni. Il BAT prevede pure che la retribuzione di base sia
integrata da un'indennita detta «di residenza», intesa ad alleviare, in parte,
gli oneri finanziari a carico dell'agente connessi alla sua situazione
familiare.

19      Il giudice del rinvio riferisce che l'allegato 1c del contratto
collettivo n. 35 concluso in applicazione del BAT, relativo alle retribuzioni,
ha fissato le retribuzioni di base iniziali e finali per gli agenti dei gradi
I‑X a partire dal 1° maggio 2004\. Detto giudice precisa altresi che il BAT e
rimasto in vigore per gli agenti contrattuali del Land Berlin fino al 1°
aprile 2010.

-       I contratti collettivi applicabili agli agenti contrattuali dello Stato federale (causa C‑297/10)

20      I rapporti di lavoro degli agenti contrattuali dello Stato federale
erano disciplinati dal BAT e dal contratto collettivo n. 35 concluso in sua
applicazione, relativo alle retribuzioni, fino al 1° ottobre 2005.

21      A partire da tale data il BAT e il contratto collettivo n. 35 concluso
in sua applicazione, relativo alle retribuzioni, sono stati sostituiti, per
quanto riguarda gli agenti dello Stato federale e quelli dei comuni, dal
contratto per il pubblico impiego (Tarifvertrag fur den offentlichen Dienst;
in prosieguo: il «TVoD»).

22      Il TVoD non prevede piu i livelli di anzianita anagrafica ne
l'indennita «di residenza». Il sistema retributivo unico si basa su criteri
quali l'attivita esercitata, l'esperienza professionale e le prestazioni.
L'attivita esercitata determina il grado. L'esperienza professionale e le
prestazioni determinano il livello.

23      Il 1° ottobre 2005 gli agenti contrattuali dello Stato federale sono
stati inquadrati nel nuovo sistema retributivo previsto dal TVoD. I dettagli
di tale inquadramento sono precisati nel contratto collettivo che disciplina
il passaggio degli agenti contrattuali dello Stato al TVoD e il regime
transitorio (Tarifvertrag zur Überleitung der Beschaftigten des Bundes in den
TVoD und zur Regelung des Übergangsrecht; in prosieguo: il «TVÜ-Bund»).

24      La riclassificazione degli agenti contrattuali soggetti
all'applicazione del BAT e avvenuta in due tempi.

25      Conformemente all'art. 5 del TVÜ-Bund, e stata dapprima calcolata una
retribuzione di riferimento sulla base della retribuzione percepita nel mese
di settembre 2005. Secondo il giudice del rinvio, questo tipo di
riclassificazione consentiva all'agente di beneficiare di una retribuzione
equivalente a quella percepita fino a quel momento, mantenendo cosi i diritti
acquisiti.

26      Conformemente all'art. 6 del TVÜ-Bund, per un periodo di due anni,
sulla base della retribuzione di riferimento, e stato attribuito agli agenti
un livello intermedio individuale nell'ambito del grado in cui erano stati
inquadrati. A partire dal 1° ottobre 2007, la riclassificazione definitiva e
stata realizzata con il passaggio dal livello intermedio individuale al
livello regolare immediatamente superiore all'interno del grado.

27      Avvenuta la riclassificazione definitiva degli agenti, la loro
retribuzione evolve in funzione dei criteri fissati dal TVoD.

  **Cause principali e questioni pregiudiziali**

  _La causa C ‑298/10_

28      Il sig. Mai, nato il 28 dicembre 1967, e stato agente contrattuale del
Land Berlin dal 16 marzo 1998 al 31 marzo 2009. Le sue funzioni erano quelle
di direttore di una casa di cura. In tale veste era inquadrato nel grado Ia
del BAT e percepiva una retribuzione di base lorda mensile di EUR 3 336,09.
L'importo lordo mensile della retribuzione di base corrispondente al livello
di anzianita anagrafica n. 47, in tale grado, era di EUR 3 787,14.

29      Il sig. Mai ha chiesto al proprio datore di lavoro di essere
retribuito in funzione del livello di anzianita anagrafica n. 47, benche non
avesse ancora compiuto i 47 anni. A suo avviso, infatti, lo scaglionamento
della retribuzione di base per livelli di anzianita anagrafica costituisce una
discriminazione in base all'eta che sfavorisce gli agenti piu giovani. Egli ha
intrapreso un'azione giudiziaria per ottenere dal Land Berlin il pagamento
della retribuzione corrispondente al livello di anzianita anagrafica n. 47 nel
grado Ia del BAT per il periodo compreso tra il 1° settembre 2006 e il 31
marzo 2009.

30      Nell'ambito di tale procedimento il Land Berlin ha proposto ricorso
per cassazione («Revision») dinanzi al Bundesarbeitsgericht. A giudizio di
quest'ultimo, il sig. Mai chiede una retribuzione che non e conforme alle
disposizioni del BAT. La sua richiesta potrebbe essere accolta solo sul
presupposto che il calcolo per livelli di anzianita anagrafica delle
retribuzioni di base costituisca una discriminazione vertente sull'eta,
contraria all'art. 21 della Carta e alla direttiva 2000/78.

31      Il giudice del rinvio ricorda che, a termini dell'art. 6, n. 1,
secondo comma, lett. b), della direttiva 2000/78, una disparita di trattamento
in base all'eta puo essere ammessa quando consiste, in particolare, nel
fissare le condizioni di eta per l'accesso a taluni vantaggi connessi
all'occupazione.

32      I livelli di anzianita anagrafica previsti dal BAT potrebbero essere
considerati rappresentare un'esperienza professionale. Tuttavia, l'esperienza
professionale non sempre aumenterebbe con l'anzianita. A volte, anzi,
diminuirebbe. In tal caso, il criterio dell'eta non tradurrebbe in maniera
generale l'esperienza professionale.

33      Il Bundesarbeitsgericht si chiede se il fatto che il BAT sia un
contratto collettivo negoziato dalle parti sociali modifichi l'approccio alla
problematica che si pone alla luce dell'art. 28 della Carta, il quale
riconosce il diritto alla negoziazione collettiva e alla conclusione di
contratti collettivi.

34      Cio considerato, il Bundesarbeitsgericht ha deciso di sospendere il
procedimento e di sottoporre alla Corte la seguente questione pregiudiziale:

«Se una disposizione in materia di retribuzione di un contratto collettivo per
gli agenti contrattuali del settore pubblico, quale l'art. 27 del [BAT] in
combinato disposto con il contratto collettivo n. 35 concluso in applicazione
del BAT, relativo alle retribuzioni, che fissa le retribuzioni di base per i
singoli gradi retributivi secondo livelli di anzianita anagrafica, violi il
divieto di discriminazione in base all'eta sancito dal diritto primario
(attualmente art. 21 della [Carta]), come l'ha concretizzato la direttiva
2000/78, tenuto conto anche del diritto di negoziare contratti collettivi
garantito dal diritto primario alle parti sociali (attualmente art. 28 della
[Carta])».

  _La causa C ‑297/10_

35      Dal 1° febbraio 2004 la sig.ra Hennigs lavora come ingegnere civile
alle dipendenze dell'Eisenbahn-Bundesamt, che e un'autorita federale.

36      Nell'ambito del BAT l'interessata era inquadrata nel grado IVa
dell'allegato 1a. Avendo 41 anni al momento dell'entrata in servizio, e stata
inquadrata nel livello di anzianita anagrafica n. 35, in applicazione delle
disposizioni dell'art. 27, parte A, n. 2, del BAT.

37      In occasione del passaggio dal BAT al TVoD, la sig.ra Hennigs e stata
riclassificata sulla base di una retribuzione di riferimento di importo
complessivo pari a EUR 3 185,33, calcolata in funzione del livello di
anzianita anagrafica n. 37\. In conseguenza di tale importo e stata inquadrata
nel grado n. 11, ad un livello intermedio individuale compreso tra i livelli
terzo e quarto. Alla data del 1° ottobre 2007 e stata classificata nel quarto
livello del grado n. 11, cio che le dava diritto ad una retribuzione lorda
mensile di EUR 3 200\.

38      La sig.ra Hennigs contesta non il suo grado, ma il livello
dell'inquadramento. Se fosse stata classificata nel quinto livello del grado
n. 11, cosi come sostiene, avrebbe percepito EUR 435 lordi in piu al mese.
Essa ha pertanto intrapreso le vie legali per ottenere tale inquadramento.

39      A suo avviso, il sistema dei livelli di anzianita anagrafica previsto
dal BAT costituiva una discriminazione basata sull'eta e il TVoD perpetua tale
discriminazione.

40      Il Bundesarbeitsgericht, statuendo sul ricorso per «Revision» proposto
dalla sig.ra Hennigs, fa osservare che una classificazione di quest'ultima,
come essa richiede, nel quinto livello del grado n. 11 presupporrebbe che la
sua riclassificazione non sia stata basata sulla retribuzione risultante
dall'applicazione del BAT. Cio sarebbe possibile solo se il BAT, nel prevedere
il calcolo delle retribuzioni per livelli di anzianita anagrafica, sia stato
illegittimo per violazione del principio di non discriminazione in base
all'eta. Sul punto il Bundesarbeitsgericht rinvia alla causa C‑298/10.

41      Quanto al TVÜ-Bund, il giudice del rinvio si interroga sul margine di
manovra di cui dispongono le parti sociali per passare da un regime
convenzionale di retribuzione fissato in funzione dell'eta ad uno fondato su
altri criteri che riprenda, tuttavia, in parte, gli elementi di retribuzione
anteriori. Si domanda anche se, nella valutazione della legittimita
dell'obiettivo perseguito, si debba tener conto del diritto fondamentale alla
negoziazione collettiva. Nell'ipotesi in cui le disposizioni transitorie
risultino contrarie al principio di non discriminazione in base all'eta, il
Bundesarbeitsgericht si domanda se le parti sociali avrebbero dovuto mettere
fine senza indugio al regime discriminatorio previsto dal BAT o se potevano
mantenere parzialmente in vigore, in via provvisoria, talune disposizioni
discriminatorie, al fine di preservare temporaneamente i diritti acquisiti
dagli agenti interessati, e prevedere la scomparsa progressiva di tali
disposizioni. Tali interrogativi costituiscono l'oggetto della seconda e della
terza questione.

42      Al riguardo, il giudice del rinvio si chiede se l'onerosita dei costi
che dovrebbe sopportare il datore di lavoro in caso di soppressione immediata
delle cause della discriminazione possa costituire una giustificazione per il
mantenimento temporaneo delle disposizioni discriminatorie. Questo punto
costituisce l'oggetto della quarta questione.

43      Con la quinta questione il Bundesarbeitsgericht si interroga sul
termine di cui disporrebbero le parti sociali per porre fine ad un regime
convenzionale discriminatorio, tenuto conto del principio di tutela del
legittimo affidamento che gli agenti hanno riposto nel regime convenzionale
esistente.

44      Cio considerato, il Bundesarbeitsgericht ha deciso di sospendere il
procedimento e di sottoporre alla Corte le seguenti questioni pregiudiziali,
delle quali la prima e identica a quella sollevata nella causa C‑298/10:

«1)      Se una disposizione in materia di retribuzione di un contratto
collettivo per gli agenti contrattuali del settore pubblico, quale l'art. 27
del [BAT] in combinato disposto con il contratto collettivo n. 35 concluso in
applicazione del BAT, relativo alle retribuzioni, che fissa le retribuzioni di
base per i singoli gradi retributivi secondo livelli di anzianita anagrafica,
violi il divieto di discriminazione in base all'eta sancito dal diritto
primario (attualmente art. 21 della [Carta]), come l'ha concretizzato la
direttiva [2000/78], tenuto conto anche del diritto di negoziare contratti
collettivi garantito dal diritto primario alle parti sociali (attualmente art.
28 della [Carta]).

2)      Qualora la Corte (…), o il Bundesarbeitsgericht sulla base delle
indicazioni fornite dalla Corte, risolva in senso affermativo la prima
questione:

a)      se il diritto di negoziare contratti collettivi conferisca alle parti
sociali un margine di manovra sufficiente per poter eliminare detta
discriminazione facendo confluire gli agenti contrattuali in un nuovo sistema
retributivo convenzionale che, mentre mantiene i diritti maturati con il
vecchio contratto collettivo, sia fondato sui criteri dell'attivita
esercitata, delle prestazioni e dell'esperienza professionale;

b)      se la questione sub a) debba essere comunque risolta in senso
affermativo qualora l'inquadramento definitivo degli agenti contrattuali
provenienti dal vecchio contratto nei livelli previsti all'interno di un grado
retributivo del sistema istituito dal nuovo contratto collettivo non dipenda
unicamente dal livello di anzianita anagrafica raggiunto nel vecchio sistema
convenzionale e gli agenti inquadrati in un livello piu alto nel nuovo sistema
dispongano, di regola, di una maggiore esperienza professionale rispetto a
quelli inquadrati in un livello piu basso.

3)      Qualora la Corte (…), o il Bundesarbeitsgericht sulla base delle
indicazioni fornite dalla Corte, risolva in senso negativo la seconda
questione, lett. a) e b):

a)      se la discriminazione indiretta fondata sull'eta sia giustificata in
quanto la tutela dei diritti acquisiti a livello sociale rappresenta un
obiettivo legittimo e il temporaneo mantenimento, nell'ambito di un regime
transitorio, di una disparita di trattamento tra lavoratori di eta diverse
appare un mezzo appropriato e necessario per raggiungere tale obiettivo,
sempre che tale disparita di trattamento venga in seguito eliminata e che
l'unica alternativa concreta sia di decurtare la retribuzione dei dipendenti
piu anziani;

b)      se la questione sub a) debba essere comunque risolta in senso
affermativo, tenuto conto del diritto di negoziazione collettiva e della
conseguente autonomia di contrattazione, laddove un siffatto regime
transitorio sia stato concordato tra le parti sociali.

4)      Qualora la Corte (…), o il Bundesarbeitsgericht sulla base delle
indicazioni fornite dalla Corte (…), risolva in senso negativo la terza
questione, sub a) e b):

se la violazione del divieto di discriminazione in base all'eta sancito dal
diritto primario, la quale inficia un sistema di retribuzione convenzionale e
lo rende nel complesso illegittimo, possa essere eliminata, nonostante i
maggiori costi che ne derivano ai datori di lavoro interessati e il diritto di
negoziazione delle parti sociali, soltanto prendendo sempre come riferimento
il livello di anzianita anagrafica piu elevato nell'applicazione delle
disposizioni in materia di retribuzione di un contratto collettivo, fino
all'entrata in vigore di una nuova normativa conforme al diritto dell'Unione.

5)      Qualora la Corte (…), o il Bundesarbeitsgericht sulla base delle
indicazioni fornite dalla Corte (…), risolva in senso negativo la quarta
questione:

se, alla luce del diritto di negoziazione delle parti sociali, sia compatibile
con il divieto di discriminazione in base all'eta sancito dal diritto
dell'Unione e con l'esigenza di sanzioni efficaci in caso di violazione di
tale divieto concedere alle parti sociali un termine limitato (per esempio di
sei mesi) per sanare retroattivamente l'inefficacia del sistema retributivo
concordato, precisando che, qualora non venga adottata una nuova normativa
conforme al diritto dell'Unione entro il termine impartito, nell'applicazione
del contratto collettivo si dovra sempre prendere come riferimento il livello
di anzianita anagrafica piu elevato. In tal caso, quale margine temporale
possa eventualmente essere concesso alle parti sociali per la retroattivita
delle nuove disposizioni conformi al diritto dell'Unione».

45      Con ordinanza 24 settembre 2010 il presidente della Corte ha disposto
la riunione delle cause C‑297/10 e C‑298/10 ai fini delle fasi scritta e orale
del procedimento nonche della sentenza.

  **Sulle questioni pregiudiziali**

  _Osservazioni preliminari_

46      Con le sue questioni pregiudiziali il giudice del rinvio chiede alla
Corte di interpretare il principio di non discriminazione in base all'eta,
sancito dal diritto primario all'art. 21 della Carta, come l'ha concretizzato
la direttiva 2000/78.

47      Si deve ricordare che la Corte ha riconosciuto l'esistenza di un
principio di non discriminazione in base all'eta che deve essere considerato
un principio generale del diritto dell'Unione e che e stato concretizzato
dalla direttiva 2000/78 in materia di occupazione e di condizioni di lavoro
(v., in tal senso, sentenza 19 gennaio 2010, causa C‑555/07, Kucukdeveci,
Racc. pag. I‑365, punto 21). Il divieto di qualsivoglia discriminazione
fondata sull'eta e parte integrante dell'art. 21 della Carta, che - a partire
dal 1° dicembre 2009 - ha lo stesso valore giuridico dei Trattati.

48      Per rispondere alle questioni deferite occorre verificare se le misure
di cui trattasi rientrino nell'ambito di applicazione della direttiva 2000/78.

49      Al riguardo, sia dal titolo e dal preambolo sia dal contenuto e dalla
ratio di detta direttiva emerge che essa intende stabilire un quadro generale
per garantire a tutti la parita di trattamento «in materia di occupazione e di
condizioni di lavoro», offrendo una tutela effettiva nei confronti delle
discriminazioni fondate su uno dei motivi di cui al suo art. 1, tra i quali
figura l'eta (v. sentenza 12 ottobre 2010, causa C‑499/08, Ingeniørforeningen
i Danmark, Racc. pag. I‑9343, punto 19).

50      Discende dal suo art. 3, n. 1, lett. c), che detta direttiva si
applica a tutte le persone, sia del settore pubblico che del settore privato,
compresi gli organismi di diritto pubblico, per quanto attiene, in
particolare, alle condizioni di accesso all'occupazione e al lavoro, comprese
le condizioni di retribuzione.

51      Come risulta dalle informazioni fornite dal giudice del rinvio, le
misure di cui trattasi regolamentano il sistema di retribuzione degli agenti
contrattuali del settore pubblico. Tali misure attengono, dunque, alle
condizioni di retribuzione dei detti agenti ai sensi dell'art. 3, n. 1, lett.
c), della direttiva 2000/78.

  _Sulla prima questione nella causa C ‑297/10 e sulla questione unica nella
causa C‑298/10_

52      Con la sua prima questione nella causa C‑297/10 e la questione unica
nella causa C‑298/10, redatte in termini identici, il giudice del rinvio vuol
sapere, in sostanza, se il principio di non discriminazione in base all'eta
sancito all'art. 21 della Carta e concretizzato dalla direttiva 2000/78 e, piu
in particolare, gli artt. 2 e 6, n. 1, di quest'ultima debbano essere
interpretati nel senso che ostano a una misura prevista da un contratto
collettivo, come quella di cui trattasi, in base alla quale, all'interno di
ciascun grado, il livello di retribuzione di base di un agente contrattuale
del settore pubblico e determinato, al momento della sua assunzione, in
funzione della sua eta anagrafica. Detto giudice si domanda inoltre se, per
tale interpretazione, debba tenersi conto del diritto di negoziazione
collettiva affermato all'art. 28 della Carta.

53      Per prima cosa occorre verificare se la normativa di cui trattasi
comporti una disparita di trattamento in base all'eta ai sensi dell'art. 2, n.
1, della direttiva 2000/78. Al riguardo va rammentato che, ai fini di tale
disposizione, per «"principio della parita di trattamento" si intende
l'assenza di qualsiasi discriminazione diretta o indiretta basata su uno dei
motivi di cui all'articolo 1» della medesima direttiva. L'art. 2, n. 2, lett.
a), di quest'ultima precisa che, ai fini dell'applicazione del n. 1 di tale
articolo, sussiste discriminazione diretta quando, sulla base di uno qualsiasi
dei motivi di cui all'art. 1 della medesima direttiva, una persona e trattata
in modo meno favorevole di un'altra in una situazione analoga.

54      Nelle fattispecie in esame, emerge dalle informazioni fornite dal
giudice del rinvio che, nel sistema attuato dal BAT, la retribuzione di base
per ogni lavoratore dipende in primo luogo dal suo inquadramento in grado. Il
grado X rappresenta il grado minimo e il grado I quello massimo.
L'inquadramento nei vari gradi e effettuato in funzione delle caratteristiche
dell'attivita esercitata dall'agente.

55      Dopodiche, all'interno di ciascun grado, la retribuzione di base
dell'agente e fissata, al momento del suo inquadramento in tale grado, in
funzione del livello di anzianita anagrafica cui appartiene. Ogni due anni
egli ottiene la retribuzione di base corrispondente al livello di anzianita
anagrafica successivo, fino al raggiungimento della retribuzione
corrispondente all'ultimo livello del proprio grado.

56      Per esempio, un agente reclutato nel grado VIb all'eta di 21 anni sara
classificato nel livello di anzianita anagrafica n. 21 di tale grado, mentre
un agente di 27 anni reclutato nel medesimo grado sara classificato nel
livello di anzianita anagrafica n. 27\.

57      Tale regola e attenuata quando l'agente e reclutato in una data
posteriore alla fine del mese del suo trentunesimo compleanno (se e inquadrato
in uno dei gradi da III a X) o del suo trentacinquesimo compleanno (se e
inquadrato in uno dei gradi da I a IIb). In tale ipotesi, la retribuzione di
base e quella corrispondente al livello di anzianita anagrafica che risulta
diminuendo l'eta dell'agente al momento della sua assunzione della meta degli
anni oltre i 31 (o oltre i 35, a seconda del grado). Cosi, un agente come la
sig.ra Hennigs, che aveva 41 anni al momento della sua assunzione nel grado
IVa, ha ottenuto la retribuzione di base corrispondente al livello di
anzianita anagrafica n. 35, in quanto il periodo compreso tra il suo
trentunesimo e il suo quarantunesimo compleanno e stato calcolato solo per la
meta.

58      Appare evidente, quindi, che la retribuzione di base ottenuta da due
agenti reclutati lo stesso giorno nello stesso grado sara differente a seconda
della loro eta al momento dell'assunzione. Ne risulta che tali due agenti
versano in una situazione analoga e che uno dei due beneficia di una
retribuzione di base inferiore a quella conseguita dall'altro. Tale agente e
dunque oggetto, in ragione della sua eta, di un trattamento meno favorevole di
quello riservato all'altro agente.

59      Di conseguenza, il sistema di retribuzione messo in atto dall'art. 27
del BAT, in combinato disposto con il contratto collettivo n. 35 concluso in
applicazione del BAT, relativo alle retribuzioni, instaura una disparita di
trattamento fondata direttamente sul criterio dell'eta, come recita l'art. 2,
nn. 1 e 2, lett. a), della direttiva 2000/78.

60      Per seconda cosa occorre verificare se questa disparita di trattamento
possa essere giustificata alla luce dell'art. 6, n. 1, della direttiva
2000/78.

61      Il primo comma di tale disposizione enuncia che una disparita di
trattamento basata sull'eta non costituisce discriminazione laddove sia
oggettivamente e ragionevolmente giustificata, nell'ambito del diritto
nazionale, da una finalita legittima, compresi giustificati obiettivi di
politica del lavoro, di mercato del lavoro e di formazione professionale, e i
mezzi per il conseguimento di tale finalita siano appropriati e necessari.

62      In questa fase dell'esame delle cause principali, e come il giudice
del rinvio la invita a fare, la Corte deve accertare se il fatto che il BAT
sia un contratto collettivo modifichi la valutazione della giustificazione
della disparita di trattamento in base all'eta prevista dall'art. 27 del BAT,
in combinato disposto con il contratto collettivo n. 35 concluso in
applicazione del BAT, relativo alle retribuzioni.

63      A tale riguardo risulta chiaramente dall'art. 16, n. 1, lett. b),
della direttiva 2000/78 che, non diversamente dalle disposizioni legislative,
regolamentari ed amministrative, anche i contratti collettivi devono
rispettare il principio messo in atto da detta direttiva.

64      Allo stesso modo, l'art. 18 di detta direttiva precisa che gli Stati
membri possono affidare alle parti sociali, a loro richiesta congiunta, il
compito di mettere in atto tale direttiva per quanto riguarda le disposizioni
che rientrano nella sfera dei contratti collettivi.

65      La Corte ha piu volte dichiarato che le parti sociali a livello
nazionale possono, allo stesso titolo degli Stati membri, prendere misure che
prevedano disparita di trattamento in ragione dell'eta, conformemente all'art.
6, n. 1, primo comma, della direttiva 2000/78. Come gli Stati membri, esse
dispongono di un ampio margine discrezionale nella scelta non soltanto di
perseguire uno scopo determinato fra altri in materia di politica sociale e di
occupazione, ma altresi nella definizione delle misure atte a realizzare detto
scopo (v. sentenze 16 ottobre 2007, causa C‑411/05, Palacios de la Villa,
Racc. pag. I‑8531, punto 68, e 12 ottobre 2010, causa C‑45/09, Rosenbladt,
Racc. pag. I‑9391, punto 41). Entro tale margine di valutazione e necessario
che la disparita di trattamento basata sull'eta sia appropriata e necessaria
alla realizzazione di tale scopo.

66      Le misure adottate attraverso la contrattazione collettiva hanno
natura diversa da quelle adottate unilateralmente per via legislativa o
regolamentare dagli Stati membri, in quanto le parti sociali, esercitando il
loro diritto fondamentale alla negoziazione collettiva riconosciuto all'art.
28 della Carta, hanno avuto cura di definire un equilibrio tra i loro
rispettivi interessi (v., in tal senso, sentenza Rosenbladt, cit., punto 67 e
la giurisprudenza ivi citata).

67      Siccome il diritto alla negoziazione collettiva proclamato all'art. 28
della Carta rientra nell'ambito delle disposizioni del diritto dell'Unione, lo
si deve esercitare conformemente a quest'ultimo (v., in tal senso, sentenze 11
dicembre 2007, causa C‑438/05, International Transport Workers' Federation e
Finnish Seamen's Union, detta «Viking Line», Racc. pag. I‑10779, punto 44, e
18 dicembre 2007, causa C‑341/05, Laval un Partneri, Racc. pag. I‑11767, punto
91).

68      Pertanto, quando adottano misure soggette all'applicazione della
direttiva 2000/78, la quale concretizza, in materia di occupazione e di
condizioni di lavoro, il principio di non discriminazione in base all'eta, le
parti sociali devono agire nel rispetto di detta direttiva (v., in tal senso,
sentenza 27 ottobre 1993, causa C‑127/92, Enderby, Racc. pag. I‑5535, punto
22).

69      Per valutare se l'obiettivo perseguito dalla misura di cui trattasi
sia legittimo e se la misura medesima sia appropriata e necessaria per il
raggiungimento dello stesso, si deve rilevare che il giudice del rinvio e il
governo tedesco riferiscono che tale retribuzione piu elevata sarebbe
giustificata dalla piu lunga esperienza professionale dell'agente e che
compenserebbe la sua fedelta all'azienda. Peraltro, secondo una parte della
dottrina e dei giudici di merito, la retribuzione di base piu elevata di cui
beneficiano gli agenti piu anziani all'atto del reclutamento varrebbe a
compensare le loro spesso piu elevate necessita finanziarie, quali dovute alla
loro situazione sociale.

70      Quanto all'argomento avanzato dal governo tedesco nel senso della
necessita di compensare le maggiori necessita finanziarie degli agenti piu
anziani, quali dovute al contesto sociale degli stessi, occorre, da un lato,
rilevare che non e dimostrato che esiste una correlazione diretta tra l'eta
degli agenti e i loro bisogni finanziari. Infatti, un agente giovane puo dover
sopportare carichi di famiglia importanti, mentre uno piu anziano essere
celibe e senza figli a carico. D'altro lato, il giudice del rinvio ha
precisato che la retribuzione di base degli agenti contrattuali del settore
pubblico e integrata da un'indennita «di residenza» il cui importo varia in
funzione dei carichi di famiglia dell'agente.

71      Nelle osservazioni presentate alla Corte il governo tedesco precisa
che il criterio dell'eta, applicato per fissare la retribuzione di base in
sede di assunzione, sarebbe solo un modo piu comodo di costituire categorie di
agenti tenendo conto globalmente della loro esperienza professionale. Al
momento di mettere in atto il regime risultante dal BAT sussisteva una
relazione diretta tra l'eta degli agenti e le prestazioni loro richieste.
Quando l'assunzione ha luogo dopo che l'agente ha compiuto i 31 (o i 35) anni,
non e piu solo l'eta che determina il suo livello di retribuzione. Cio perche,
a partire da un certo momento, non tutta l'esperienza professionale delle
persone reclutate in eta piu avanzata e utile ai fini dell'attivita che
eserciteranno. La misura in esame sarebbe intesa, quindi, ad un obiettivo
legittimo e risulterebbe appropriata e necessaria.

72      Risulta da tali osservazioni che l'obiettivo menzionato tanto dal
giudice del rinvio quanto dal governo tedesco consiste nel voler istituire una
tariffa di retribuzione degli agenti contrattuali del settore pubblico che
possa tener conto della loro esperienza professionale. Tale obiettivo deve
essere considerato, in linea di principio, idoneo «oggettivamente e
ragionevolmente», «nell'ambito del diritto nazionale», a giustificare una
disparita di trattamento in base all'eta, ai sensi dell'art. 6, n. 1, primo
comma, della direttiva 2000/78. Si deve ricordare che la Corte ha riconosciuto
che ricompensare l'esperienza acquisita da un lavoratore, la quale consente a
quest'ultimo di espletare meglio le proprie mansioni, e, in linea di
principio, un fine legittimo di politica salariale (v. sentenze 3 ottobre
2006, causa C‑17/05, Cadman, Racc. pag. I‑9583, punto 34, e 18 giugno 2009,
causa C‑88/08, Hutter, Racc. pag. I‑5325, punto 47). Ne consegue che tale
obiettivo e «legittimo» ai sensi della suddetta disposizione.

73      Occorre poi verificare, a termini della medesima disposizione, se,
nell'ambito dell'ampio margine di apprezzamento riconosciuto alle parti
sociali e ricordato al punto 65 della presente sentenza, i mezzi impiegati per
conseguire detto obiettivo siano «appropriati e necessari».

74      La Corte ha riconosciuto che il ricorso al criterio dell'anzianita e,
come regola generale, appropriato per raggiungere tale obiettivo, in quanto
l'anzianita va di pari passo con l'esperienza professionale (v., in tal senso,
sentenze 17 ottobre 1989, causa 109/88, Danfoss, Racc. pag. 3199, punti 24 e
25; Cadman, cit., punti 34 e 35, e Hutter, cit., punto 47).

75      Orbene, se e vero che la misura di cui trattasi consente all'agente di
scalare i livelli del grado in cui e inquadrato man mano che la sua eta e
dunque la sua anzianita di servizio avanzano, non si puo non osservare come,
al momento della sua assunzione, l'inquadramento iniziale in un dato livello
di un dato grado di un agente senza alcuna esperienza professionale sia
fondato solo sulla sua eta.

76      Per esempio, un agente senza alcuna esperienza professionale
ingaggiato all'eta di 30 anni per un impiego classificato in un grado compreso
tra il III e il X percepira, una volta assunto, una retribuzione di base
equivalente a quella percepita da un agente di pari eta, che riveste il
medesimo impiego, ma che e stato assunto all'eta di 21 anni ed e forte ormai
di un'anzianita e di un'esperienza professionale in quel posto di nove anni.
Allo stesso modo, il primo agente raggiungera il livello massimo del suo grado
con un'anzianita e un'esperienza professionale minori di quelle acquisite dal
secondo agente, assunto all'eta di 21 anni nel livello di base del suo grado.
A tale proposito, se e vero che l'art. 27, parte C, del BAT prevede la
possibilita, in determinate circostanze, di tener conto dell'esperienza
professionale maturata dall'agente anteriormente alla sua assunzione per
inquadrarlo in un livello superiore a quello che normalmente gli verrebbe
attribuito in funzione dell'eta, il governo tedesco ha precisato in udienza
che, nell'ipotesi contraria, l'assenza di esperienza professionale dell'agente
non comporta che questi venga inquadrato in un livello inferiore a quello che
gli e attribuito in base all'eta.

77      Ne consegue che la determinazione in funzione dell'eta del livello di
retribuzione di base di un agente contrattuale del settore pubblico al momento
dell'assunzione eccede quanto necessario e appropriato per raggiungere
l'obiettivo legittimo invocato dal governo tedesco, e cioe tener conto
dell'esperienza professionale acquisita dall'agente prima di essere assunto.
In proposito si deve rilevare che un criterio fondato ugualmente
sull'anzianita o sull'esperienza professionale acquisita, senza tener conto
dell'eta, apparirebbe, con riferimento alla direttiva 2000/78, piu adatto alla
realizzazione dell'obiettivo legittimo summenzionato. Il fatto che, per un
gran numero di agenti assunti giovani, il livello di inquadramento corrisponda
all'esperienza professionale maturata e che il criterio dell'eta si confonda
il piu delle volte con la loro anzianita non infirma tale valutazione.

78      ubblicatAlla luce dell'insieme delle considerazioni sopra svolte,
occorre risolvere la questione unica nella causa C‑298/10 e la prima nella
causa C‑297/10 dichiarando che il principio di non discriminazione in base
all'eta sancito all'art. 21 della Carta e concretizzato dalla direttiva
2000/78 nonche, piu in particolare, gli artt. 2 e 6, n. 1, di quest'ultima
devono essere interpretati nel senso che ostano a una misura prevista da un
contratto collettivo, come quella oggetto delle cause principali, a termini
della quale, nell'ambito di ciascun grado, il livello di retribuzione di base
di un agente contrattuale del settore pubblico e determinato, al momento
dell'assunzione di tale agente, in funzione della sua eta. Al riguardo, il
fatto che il diritto dell'Unione osti a tale misura e che quest'ultima sia
compresa in un contratto collettivo non pregiudica il diritto di negoziare e
di concludere contratti collettivi riconosciuto all'art. 28 della Carta.

  _Sulla seconda e sulla terza questione nella causa C ‑297/10_

79      Con la seconda e la terza questione nella causa C‑297/10, che occorre
esaminare congiuntamente, il giudice del rinvio si chiede, in sostanza, se gli
artt. 2 e 6, n. 1, della direttiva 2000/78, nonche l'art. 28 della Carta,
debbano essere interpretati nel senso che ostano a che le parti sociali siano
libere di porre fine alla discriminazione in base all'eta facendo passare gli
agenti contrattuali sotto un nuovo regime convenzionale di retribuzione che
sia fondato su criteri oggettivi, ma mantenga al contempo, per assicurare la
transizione verso tale nuovo regime convenzionale di retribuzione, una
disparita di trattamento tra lavoratori di eta diverse, qualora la
discriminazione che ne deriva sia giustificata dalla preservazione dei diritti
acquisiti, questa sia progressivamente ridotta e la sola altra soluzione
praticabile sia di decurtare la retribuzione degli agenti piu anziani.

80      In via preliminare, quanto ai rapporti tra l'attuazione del principio
di non discriminazione in base all'eta come concretizzato dalla direttiva
2000/78 e il diritto di negoziazione collettiva riconosciuto all'art. 28 della
Carta, occorre rinviare alle considerazioni svolte ai punti 62‑68 della
presente sentenza.

81      Come e stato precisato ai punti 19‑25 della presente sentenza, il BAT
e il contratto collettivo n. 35 concluso in sua applicazione, relativo alle
retribuzioni, sono stati sostituiti, per quanto riguarda gli agenti dello
Stato federale, dal TVoD, a far data dal 1° ottobre 2005. Il sistema di
retribuzione messo in atto dal TVoD non prevede piu livelli di anzianita
anagrafica ne indennita «di residenza», bensi ha introdotto una retribuzione
unica. Quest'ultima e fissata secondo criteri quali l'attivita esercitata,
l'esperienza professionale e le prestazioni dell'agente. Questi ultimi due
criteri servono a determinare il livello di retribuzione all'interno di
ciascun grado. Le disposizioni transitorie per la riclassificazione degli
agenti nell'ambito del passaggio dal sistema di retribuzione istituito dal BAT
a quello risultante dal TVoD sono state stabilite dal TVÜ‑Bund.

82      Nel sistema messo in atto dal TVÜ-Bund, ogni agente interessato dalla
riclassificazione ha percepito una retribuzione, detta «retribuzione di
riferimento», di importo equivalente alla retribuzione percepita in
precedenza. Tale retribuzione di riferimento corrispondeva ad un livello
intermedio individuale attribuito per una durata di due anni. Alla fine di
questo arco di tempo la riclassificazione definitiva e stata realizzata con il
passaggio dal livello intermedio individuale al livello normale immediatamente
successivo nel grado in questione.

83      Il giudice del rinvio vuol sapere se il sistema di classificazione
transitorio messo in atto dal TVÜ‑Bund per il passaggio dal sistema di
retribuzione istituito dal BAT a quello risultante dal TVoD, da un lato,
instauri o perpetui una disparita di trattamento fondata sull'eta e,
dall'altro, sia giustificato dal fatto che le parti sociali hanno cercato di
mantenere i diritti acquisiti degli agenti in materia di retribuzione.

84      Riguardo alla questione se il TVÜ‑Bund introduca una disparita di
trattamento in base all'eta ai sensi dell'art. 2, nn. 1 e 2, della direttiva
2000/78, risulta dalle constatazioni effettuate dal giudice del rinvio che la
classificazione degli agenti in un livello intermedio individuale garantiva
all'agente una retribuzione di riferimento di importo equivalente a quello che
questi percepiva nell'ambito del BAT. Ebbene, la retribuzione che era
percepita in applicazione del BAT era composta principalmente dalla
retribuzione di base quale calcolata, al momento dell'assunzione,
esclusivamente in funzione dell'eta dell'agente. Come la Corte ha precisato al
punto 59 della presente sentenza, la modalita di calcolo della retribuzione di
base comportava una disparita di trattamento direttamente fondata sul criterio
dell'eta, ai sensi delle disposizioni dell'art. 2, nn. 1 e 2, lett. a), della
direttiva 2000/78. Prendendo come base per la fissazione della retribuzione di
riferimento la retribuzione percepita anteriormente, il sistema messo in atto
dal TVÜ‑Bund lascia a propria volta che alcuni agenti percepiscano una
remunerazione inferiore a quella percepita da altri, sebbene versino in
situazioni analoghe, e cio unicamente a motivo dell'eta che avevano al momento
dell'assunzione.

85      Questa disparita di trattamento puo perpetuarsi nell'ambito del TVoD,
giacche, secondo le indicazioni fornite dal giudice del rinvio, la
riclassificazione definitiva e stata realizzata a partire dal livello
intermedio individuale attribuito a ciascun agente nell'ambito del TVÜ‑Bund.

86      Emerge da tali considerazioni che, tanto nell'ambito del TVÜ‑Bund
quanto in quello del TVoD, tra gli agenti interessati dal passaggio dal
sistema di retribuzione risultante dal BAT a quello risultante dal TVoD taluni
percepiscono una retribuzione inferiore a quella percepita da altri, che
versano in una situazione analoga, unicamente a motivo dell'eta all'atto
dell'assunzione; cio costituisce una discriminazione diretta basata sull'eta,
di cui all'art. 2 della direttiva 2000/78.

87      Occorre verificare, pertanto, se tale disparita di trattamento in base
all'eta possa essere giustificata alla luce dell'art. 6, n. 1, di detta
direttiva.

88      A tal fine si deve accertare, facendo riferimento ai principi
enunciati ai punti 61 e 65 della presente sentenza, se la disparita di
trattamento in base all'eta contenuta nel TVÜ‑Bund e, conseguentemente, nel
TVoD sia una misura che persegue un obiettivo legittimo e se sia appropriata e
necessaria al raggiungimento dello stesso.

89      Quanto all'obiettivo legittimo perseguito dalle parti sociali in sede
di negoziazione del TVoD e del TVÜ‑Bund, risulta sia tanto dalla decisione di
rinvio sia dalle osservazioni del governo tedesco che la riclassificazione
degli agenti nel nuovo regime convenzionale di retribuzione e stata effettuata
assicurando che essi conservassero i diritti acquisiti e mantenessero la
retribuzione anteriore.

90      Al riguardo, nel contesto di una restrizione alla liberta di
stabilimento, la Corte ha affermato che la tutela dei diritti acquisiti da una
categoria di persone costituisce un motivo imperativo di interesse generale
che giustifica tale restrizione, a condizione tuttavia che la misura
restrittiva non ecceda quanto necessario a tale tutela (v., in tal senso,
sentenza 6 dicembre 2007, causa C‑456/05, Commissione/Germania, Racc. pag.
I‑10517, punti 63 e 65).

91      Risulta, quanto alle disposizioni dei contratti collettivi di cui
trattasi, che le parti sociali hanno avuto come obiettivo di sostituire un
regime convenzionale di retribuzione fondato in gran parte sull'eta, e per
questo discriminatorio, con un nuovo regime fondato su criteri oggettivi.
Stando a quanto il governo tedesco riferisce alla Corte, se il passaggio dal
sistema istituito dal BAT a quello risultante dal TVoD fosse avvenuto senza
misure transitorie, il 55% degli agenti contrattuali dello Stato federale
avrebbe subito una perdita media mensile di EUR 80. Per ovviare a tale
inconveniente, le parti sociali hanno previsto il mantenimento delle
retribuzioni anteriori. Secondo il governo tedesco, l'elaborazione di un
regime transitorio diretto a proteggere i vantaggi acquisiti ha costituito
parte integrante del compromesso raggiunto tra le parti sociali al momento
della conclusione del TVoD.

92      A tale proposito la Corte ha affermato che il fatto di lasciare alle
parti sociali la cura di definire un equilibrio tra i loro rispettivi
interessi offre una flessibilita non trascurabile, ciascuna delle parti
potendo eventualmente recedere dall'accordo (v. citate sentenze Palacios de la
Villa, punto 74, e Rosenbladt, punto 67). Appare evidente, quindi, che il
mantenimento delle retribuzioni anteriori, e conseguentemente di un regime
discriminatorio in base all'eta, hanno avuto l'obiettivo di evitare perdite di
retribuzioni e sono stati decisivi per permettere alle parti sociali di
realizzare il passaggio dal sistema istituito dal BAT a quello del TVoD. Per
questo motivo, il regime transitorio del TVÜ‑Bund dev'essere considerato
inteso a perseguire un obiettivo legittimo ai sensi dell'art. 6, n. 1, della
direttiva 2000/78.

93      Occorre ancora esaminare, a termini di suddetta disposizione, se i
mezzi impiegati per il conseguimento di tali finalita siano appropriati e
necessari.

94      Al riguardo il giudice del rinvio fa valere che l'unico modo per
evitare una riduzione delle retribuzioni degli agenti era classificarli in un
livello intermedio individuale che garantisse una retribuzione corrispondente
a quella percepita in precedenza.

95      Si deve osservare che il sistema di riclassificazione degli agenti
messo in atto dal TVoD e dal TVÜ-Bund concerne solamente gli agenti gia in
servizio.

96      Peraltro, a seguito della riclassificazione definitiva, la
retribuzione degli agenti cambiera in funzione dei soli criteri previsti dal
TVoD, tra i quali non figura l'eta. Se ne inferisce che gli effetti
discriminatori sono destinati a scomparire man mano che la retribuzione degli
agenti evolve.

97      Per il suo carattere transitorio e limitato nel tempo questa
situazione si distingue da quella che ha dato luogo alla sentenza 1° marzo
2011, causa C‑236/09, Association belge des Consommateurs Test-Achats e a.
(Racc. pag. I‑773, punto 32), dove la Corte ha dichiarato che una possibilita
di derogare senza limiti di tempo al principio di non discriminazione in base
al sesso era contraria alla realizzazione dell'obiettivo di uguaglianza tra
uomini e donne.

98      Emerge, cosi, che non era irragionevole, per le parti sociali,
adottare le misure transitorie messe in atto dal TVÜ‑Bund; che queste ultime
sono appropriate per evitare una perdita di entrate agli agenti contrattuali
dello Stato federale e che non eccedono quanto necessario a raggiungere tale
obiettivo, tenuto conto dell'ampio margine di manovra riconosciuto alle parti
sociali nella determinazione delle retribuzioni.

99      Alla luce delle considerazioni precedenti occorre, cosi, risolvere la
seconda e la terza questione nella causa C‑297/10 dichiarando che gli artt. 2
e 6, n. 1, della direttiva 2000/78 nonche l'art. 28 della Carta devono essere
interpretati nel senso che non ostano ad una misura prevista da un contratto
collettivo, come quella oggetto della causa principale, che sostituisce un
regime di retribuzione che comporta una discriminazione in base all'eta con un
regime di retribuzione fondato su criteri oggettivi, mantenendo al contempo,
per un periodo transitorio e limitato nel tempo, taluni effetti discriminatori
del primo dei due regimi allo scopo di assicurare agli agenti in servizio il
passaggio a quello nuovo senza che debbano subire una riduzione del reddito.

100    Tenuto conto della risposta fornita alla seconda e alla terza
questione, non occorre rispondere alle altre questioni sollevate.

  **Sulle spese**

101    Nei confronti delle parti nelle cause principali il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi la Corte (Seconda Sezione) dichiara:

1)       **Il principio di non discriminazione in base all 'eta sancito
all'art. 21 della Carta dei diritti fondamentali dell'Unione europea e
concretizzato dalla direttiva del Consiglio 27 novembre 2000, 2000/78/CE, che
stabilisce un quadro generale per la parita di trattamento in materia di
occupazione e di condizioni di lavoro, nonche, piu in particolare, gli artt. 2
e 6, n. 1, di detta direttiva devono essere interpretati nel senso che ostano
a una misura prevista da un contratto collettivo, come quella oggetto delle
cause principali, a termini della quale, nell'ambito di ciascun grado, il
livello di retribuzione di base di un agente contrattuale del settore pubblico
e determinato, al momento dell'assunzione di tale agente, in funzione della
sua eta. Al riguardo, il fatto che il diritto dell'Unione osti a tale misura e
che quest'ultima sia compresa in un contratto collettivo non pregiudica il
diritto di negoziare e di concludere contratti collettivi riconosciuto
all'art. 28 della Carta dei diritti fondamentali dell'Unione europea.**

2)       **Gli artt.  2 e 6, n. 1, della direttiva 2000/78 nonche l'art. 28
della Carta dei diritti fondamentali dell'Unione europea devono essere
interpretati nel senso che non ostano ad una misura prevista da un contratto
collettivo, come quella oggetto della causa principale C‑297/10, che
sostituisce un regime di retribuzione che comporta una discriminazione in base
all'eta con un regime di retribuzione fondato su criteri oggettivi, mantenendo
al contempo, per un periodo transitorio e limitato nel tempo, taluni effetti
discriminatori del primo dei due regimi allo scopo di garantire agli agenti in
servizio il passaggio a quello nuovo senza che debbano subire una riduzione
del reddito.**

Firme

* * *

* Lingua processuale: il tedesco. 


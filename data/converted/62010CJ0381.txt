

**Causa C ‑381/10**

**Astrid Preissl KEG**

**contro**

**Landeshauptmann von Wien**

(domanda di pronuncia pregiudiziale proposta dall'Unabhangiger
Verwaltungssenat Wien)

«Politica industriale -- Igiene dei prodotti alimentari -- Regolamento n.
852/2004 -- Installazione di un lavabo nelle toilette di un locale in cui sono
commercializzati prodotti alimentari»

Massime della sentenza

_Tutela della sanit a pubblica -- Igiene dei prodotti alimentari --
Installazione di lavabo per lavarsi le mani nelle toilette di un locale in cui
sono commercializzati prodotti alimentari_

_(Regolamento del Parlamento europeo e del Consiglio n.  852/2004, allegato
II, capitolo I, punto 4)_

L'allegato II, capitolo I, punto 4, del regolamento n. 852/2004, sull'igiene
dei prodotti alimentari, deve essere interpretato nel senso che tale
disposizione non richiede che i lavabi in essa previsti debbano essere
destinati esclusivamente al lavaggio delle mani, ne che il rubinetto e il
sistema di asciugatura debbano poter essere utilizzati senza contatto con le
mani.

(v. punto 31 e dispositivo)

  

  
  
  
  
  
  

SENTENZA DELLA CORTE (Ottava Sezione)

6 ottobre 2011 (*)

«Politica industriale - Igiene dei prodotti alimentari - Regolamento (CE) n.
852/2004 − Installazione di un lavabo nelle toilette di un locale in cui sono
commercializzati prodotti alimentari»

Nel procedimento C‑381/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dall'Unabhangiger Verwaltungssenat Wien (Austria)
con decisione 22 luglio 2010, pervenuta in cancelleria il 29 luglio 2010,
nella causa

**Astrid Preissl KEG**

contro

**Landeshauptmann von Wien** ,

LA CORTE (Ottava Sezione),

composta dal sig. K. Schiemann, presidente di sezione, dalla sig.ra A. Prechal
(relatore) e dal sig. E. Jarašiūnas, giudici,

avvocato generale: sig. J. Mazak

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il governo ceco, dai sigg. M. Smolek e J. Vlačil, in qualita di agenti;

-        per l'Irlanda, dal sig. D. O'Hagan, in qualita di agente;

-        per la Commissione europea, dal sig. B. Schima e dalla sig.ra A. Marcoulli, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
dell'allegato II, capitolo I, punto 4, del regolamento (CE) del Parlamento
europeo e del Consiglio 29 aprile 2004, n. 852, sull'igiene dei prodotti
alimentari (GU L 139, pag. 1, e rettifica in GU L 226, pag. 3; in prosieguo:
il «regolamento»).

2        Tale domanda e stata proposta nell'ambito di una controversia tra la
Astrid Preissl KEG e il Landeshauptmann von Wien (governatore del Land di
Vienna) attinente ad una decisione sull'installazione di un lavabo nelle
toilette del personale nel locale gestito dalla ricorrente nella causa
principale, nel quale vengono commercializzati taluni prodotti alimentari.

  **Contesto normativo**

  _La normativa dell 'Unione_

3        Il settimo 'considerando' del regolamento sancisce quanto segue:

«L'obiettivo fondamentale delle nuove norme d'igiene generali e specifiche e
quello di garantire un elevato livello di tutela dei consumatori con riguardo
alla sicurezza degli alimenti».

4        L'art. 1 del regolamento, intitolato «Ambito di applicazione», al suo
n. 1 prevede quanto segue:

«Il presente regolamento stabilisce norme generali in materia di igiene dei
prodotti alimentari destinate agli operatori del settore alimentare, tenendo
conto in particolare dei seguenti principi:

a)      la responsabilita principale per la sicurezza degli alimenti incombe
all'operatore del settore alimentare;

(...)

d)      l'applicazione generalizzata di procedure basate sui principi del
sistema HACCP [principi del sistema dell'analisi dei pericoli e dei punti
critici di controllo], unitamente all'applicazione di una corretta prassi
igienica, dovrebbe accrescere la responsabilita degli operatori del settore
alimentare;

(...)».

5        Ai sensi dell'art. 2, n. 3, del regolamento:

«Negli allegati del presente regolamento per "ove necessario", "ove
opportuno", "adeguato" e "sufficiente" si intendono rispettivamente laddove
risulti necessario, opportuno, adeguato o sufficiente per raggiungere gli
obiettivi perseguiti dal presente regolamento».

6        L'art. 4 del regolamento, intitolato «Requisiti generali e specifici
in materia d'igiene», prevede, al suo n. 2:

«Gli operatori del settore alimentare che eseguono qualsivoglia fase della
produzione, della trasformazione e della distribuzione di alimenti successiva
a quelle di cui al paragrafo 1, rispettano i requisiti generali in materia
d'igiene di cui all'allegato II (...)».

7        L'art. 5 del regolamento, intitolato «Analisi dei pericoli e punti
critici di controllo», dispone, nei suoi nn. 1 e 2, quanto segue:

«1.      Gli operatori del settore alimentare predispongono, attuano e
mantengono una o piu procedure permanenti, basate sui principi del sistema
HACCP.

2\. I principi del sistema HACCP di cui al paragrafo 1 sono i seguenti:

a)      identificare ogni pericolo che deve essere prevenuto, eliminato o
ridotto a livelli accettabili;

(...)».  

8        Nell'allegato II del regolamento, intitolato «Requisiti generali in
materia di igiene applicabili a tutti gli operatori del settore alimentare
(diversi da quelli di cui all'allegato I)», il capitolo I di tale allegato,
intitolato «Requisiti generali applicabili alle strutture destinate agli
alimenti (diversi da quelli indicati nel capitolo III)», contiene un punto 4
formulato come segue:

«Deve essere disponibile un sufficiente numero di lavabi, adeguatamente
collocati e segnalati per lavarsi le mani. I lavabi devono disporre di acqua
corrente fredda e calda, materiale per lavarsi le mani e un sistema igienico
di asciugatura. Ove necessario, gli impianti per il lavaggio degli alimenti
devono essere separati da quelli per il lavaggio delle mani».

  _La normativa nazionale_

9        Emerge dalla decisione di rinvio che, ai sensi dell'art. 39, n. 1,
punto 13, della legge in materia di sicurezza dei prodotti alimentari e di
tutela dei consumatori (Lebensmittelsicherheits- und Verbraucherschutzgesetz,
BGBl. I, 13/2006), qualora vengano accertate violazioni delle disposizioni
applicabili in materia di prodotti alimentari, il Landeshauptmann adotta le
misure necessarie, in base al tipo di violazione ed in osservanza del
principio di proporzionalita, ai fini dell'eliminazione dei difetti e della
diminuzione dei rischi, stabilendo, laddove necessario, un termine adeguato
nonche i requisiti o le condizioni necessarie. Tali misure possono consistere,
in particolare, nella realizzazione di miglioramenti delle strutture, delle
installazioni tecniche e delle attrezzature. L'imprenditore deve sopportare i
costi connessi con l'adozione di tali misure.

10      Ai sensi dell'art. 90, n. 3, punto 1, della citata legge, chi
contravviene alle prescrizioni di cui agli artt. 96 e 97 della stessa commette
un'infrazione amministrativa e deve essere punito dall'autorita amministrativa
distrettuale con una pena pecuniaria fino a EUR 20 0000, aumentata per la
recidiva fino a EUR 40 000, e, in caso di mancata liquidazione della somma,
con una pena detentiva sostitutiva fino a sei settimane.

  **Causa principale e questioni pregiudiziali**

11      Con decisione 10 marzo 2010, il Landeshauptmann von Wien ha ordinato
alla ricorrente nella causa principale di installare nelle toilette riservate
al personale del locale da essa gestito un lavabo con impianto di acqua
corrente calda e fredda, un dispensatore di sapone e un dispensatore di carta
per l'asciugatura igienica delle mani. Nella medesima decisione era inoltre
prescritto che i rubinetti non dovevano poter essere azionati a mano.

12      Investito di un ricorso avverso tale decisione, il giudice del rinvio
esclude l'interpretazione fornita dalle autorita austriache, secondo la quale
solo un lavabo installato nelle toilette costituirebbe un lavabo ai sensi
dell'allegato II, capitolo I, punto 4, del regolamento. A suo parere, un
siffatto requisito supplementare non compare nel testo di quest'ultimo.

13      Detto giudice precisa, tuttavia, che tale valutazione non e
sufficiente, nel caso di specie, a consentirgli di statuire sull'intera
controversia sottopostagli, dal momento che non gli spetta, peraltro, nella
sua qualita di istanza d'appello, verificare se le installazioni di cui
trattasi nella causa principale soddisfino i requisiti posti dal citato punto
4\.

14      A tale proposito il giudice del rinvio osserva che, nel citato locale,
il quale e un bar non adibito alla ristorazione, fatta eccezione per la
preparazione di toast, si trova un lavandino con acqua calda corrente,
utilizzabile per lavarsi le mani, ma anche per sciacquare le stoviglie. Egli
si interroga sulla questione se tale lavandino soddisfi i requisiti posti
dall'allegato II, capitolo I, punto 4, del regolamento.

15      Il giudice del rinvio precisa che, dal momento che nel locale gestito
dalla ricorrente nella causa principale non vengono preparati generi
alimentari freschi, si deve muovere dal presupposto che, in siffatta
circostanza, non sia applicabile la prescrizione di cui all'ultima frase del
citato punto 4\.

16      Tuttavia, il giudice del rinvio si interroga sulla questione se il
termine «lavabo», contemplato nell'allegato II, capitolo I, punto 4, del
regolamento si riferisca ad ogni impianto, il quale disponga di acqua calda
corrente, che consente di lavare le mani, ovvero se, tenendo conto della
versione in lingua tedesca dello stesso punto 4, nella quale compare il
termine «Handwaschbecken», tale disposizione imponga che il lavabo sia
esclusivamente destinato al lavaggio delle mani. Inoltre, egli nutre dubbi sul
fatto che il citato punto 4 consenta di imporre che un lavabo e un dispositivo
di asciugatura delle mani funzionino senza alcun contatto con le mani.

17      Ritenendo che la soluzione della controversia sottopostagli esiga
l'interpretazione del citato punto 4, l'Unabhangiger Verwaltungssenat Wien ha
deciso di sospendere il procedimento e di sottoporre alla Corte le seguenti
questioni pregiudiziali:

«1)      Se la prescrizione di cui all'allegato II, capitolo I, punto 4, del
[regolamento], secondo la quale deve essere disponibile "un sufficiente numero
di lavabi [che dispongano] di acqua corrente fredda e calda", debba essere
interpretata nel senso che per "Handwaschbecken" [lavabo], termine utilizzato
nella versione in lingua tedesca, debba intendersi qualsiasi impianto (con
acqua calda corrente) che consenta il lavaggio delle mani ovvero solo un
lavabo destinato esclusivamente al lavaggio delle mani.

2)      In base a quali criteri debba stabilirsi quando sia soddisfatto il
requisito di igiene di cui all'allegato II, capitolo I, punto 4, del
[regolamento], come risulta, in particolare, dall'obbligo di disporre di
"materiale per lavarsi le mani e un sistema igienico di asciugatura", e se
tale disposizione dell'allegato debba interpretarsi, in particolare, nel senso
che un apparecchio per l'asciugatura delle mani o un rubinetto soddisfano i
requisiti igienici [da essa previsti] solo se possono essere usati senza
contatto con le mani».

  **Sulle questioni pregiudiziali**

18      Con le sue questioni, che vanno esaminate congiuntamente, il giudice
del rinvio chiede, sostanzialmente, se l'allegato II, capitolo I, punto 4, del
regolamento debba essere interpretato nel senso che tale disposizione richiede
che i lavabi in essa previsti debbano essere destinati esclusivamente al
lavaggio delle mani e che il rubinetto nonche il sistema di asciugatura
debbano poter essere utilizzati senza contatto con le mani.

19      A tale proposito si deve rilevare che il citato punto 4 sancisce una
norma generale di igiene alla quale gli operatori del settore alimentare,
menzionati nell'art. 4, n. 2, del regolamento, devono conformarsi in forza di
tale medesima disposizione.

20      Lo stesso punto 4, in combinato disposto con l'art. 4, n. 2, del
regolamento, impone quindi ai citati operatori di rispettare taluni requisiti
precisi relativi alla presenza e all'equipaggiamento di lavabi nei loro
locali.

21       A tale proposito si deve constatare, in primo luogo, che la
formulazione stessa dell'allegato II, capitolo I, punto 4, del regolamento non
consente di concludere che, in forza di tale disposizione, un lavabo come
quelli in esso previsti debba essere destinato esclusivamente al lavaggio
delle mani e che il rubinetto nonche il sistema di asciugatura debbano poter
essere utilizzati senza contatto con le mani.

22      Da un lato, l'ultima frase del citato punto 4 prevede che, «[o]ve
necessario, gli impianti per il lavaggio degli alimenti devono essere separati
da quelli per il lavaggio delle mani». Orbene, come correttamente rilevato dal
governo ceco e dalla Commissione europea, tale frase ha un senso unicamente
se, a priori, i lavabi di cui trattasi nella citata disposizione non sono
esclusivamente destinati al lavaggio delle mani, ma possono servire anche al
lavaggio degli alimenti.

23      Come emerge, del resto, dalla definizione contenuta nell'art. 2, n. 3,
del regolamento, con la locuzione «[o]ve necessario» si indica «laddove
risulti necessario (...) per raggiungere gli obiettivi perseguiti dal presente
regolamento» e non puo pertanto essere intesa nel senso che e sempre
necessario disporre di un impianto di lavaggio destinato unicamente al
lavaggio delle mani qualora esista un impianto per il lavaggio degli alimenti,
come rilevato, in particolare, dall'Irlanda.

24      Ne consegue che il termine «Handwaschbecken», utilizzato nella
versione tedesca della formulazione del citato punto 4, cui fa riferimento il
giudice del rinvio nella sua prima questione, termine che contiene,
contrariamente alla terminologia utilizzata in altre versioni linguistiche di
tale disposizione, un riferimento espresso al lavaggio delle mani, non puo
essere interpretato, nel contesto del citato punto 4, considerato nel suo
insieme, nel senso che esso indica un dispositivo che debba necessariamente
essere destinato esclusivamente al lavaggio delle mani.

25      D'altra parte, come fatto correttamente valere dal governo ceco e
dalla Commissione, la formulazione dell'allegato II, capitolo I, punto 4, del
regolamento non impone che il rubinetto e il sistema di asciugatura debbano
poter essere utilizzati senza contatto con le mani. In particolare, il termine
«igienico» utilizzato nella citata disposizione non e tale da condurre alla
generalizzazione di un requisito di tal tipo, a prescindere dalle circostanze
di ciascun caso di specie.

26      In secondo luogo, relativamente al contesto piu generale nel quale e
collocato tale stesso punto 4 e di cui si deve parimenti tener conto ai fini
interpretativi (v., in tal senso, sentenza 22 dicembre 2010, causa C‑116/10,
Feltgen e Bacino Charter Company, Racc. pag. I‑14187, punto 12 e
giurisprudenza ivi citata), occorre prendere in considerazione l'art. 5 del
regolamento, come fatto valere correttamente dal governo ceco e dalla
Commissione.

27      Ai sensi del n. 1 del citato art. 5, gli operatori del settore
alimentare predispongono, attuano e mantengono una o piu procedure permanenti
basate sui principi del sistema HACCP. Tra tali principi e menzionato quello
contenuto nell'art. 5, n. 2, lett. a), del regolamento, il quale impone di
identificare ogni pericolo che deve essere prevenuto, eliminato o ridotto a
livelli accettabili.

28      Come emerge, in particolare, dall'art. 1, n. 1, lett. a) e d), del
regolamento, l'obbligo di cui all'art. 5, n. 1, dello stesso e espressione
dello scopo perseguito dal legislatore dell'Unione di attribuire la
responsabilita principale in materia di sicurezza degli alimenti agli
operatori del settore alimentare.

29      A tale proposito occorre rilevare che, certamente, possono essere
applicati requisiti supplementari rispetto a quelli che emergono
esplicitamente dall'allegato II, capitolo I, punto 4, del regolamento al fine
di conseguire lo scopo principale perseguito dal citato legislatore con
l'adozione del regolamento il quale consiste, come emerge dal settimo
'considerando' di quest'ultimo, nel «garantire un elevato livello di tutela
dei consumatori con riguardo alla sicurezza degli alimenti».

30      Tuttavia, tenuto conto dello scopo cui mirava il medesimo legislatore
inserendo l'art. 5 nel regolamento, come rammentato al punto 28 della presente
sentenza, occorre considerare che requisiti supplementari di tal tipo non
risultano tanto, in modo generale e a prescindere dalle citate circostanze,
dall'allegato II, capitolo I, punto 4, del regolamento, quanto piuttosto, se
necessario, da un'applicazione di tale articolo caso per caso, tenuto conto
delle circostanze particolari di ciascuno di essi.

31      Occorre dunque risolvere le questioni sottoposte dichiarando che
l'allegato II, capitolo I, punto 4, del regolamento deve essere interpretato
nel senso che tale disposizione non richiede che i lavabi in essa previsti
debbano essere destinati esclusivamente al lavaggio delle mani, ne che il
rubinetto e il sistema di asciugatura debbano poter essere utilizzati senza
contatto con le mani.

  **Sulle spese**

32      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Ottava Sezione) dichiara:

**L 'allegato II, capitolo I, punto 4, del regolamento (CE) del Parlamento
europeo e del Consiglio 29 aprile 2004, n. 852, sull'igiene dei prodotti
alimentari, deve essere interpretato nel senso che tale disposizione non
richiede che i lavabi in essa previsti debbano essere destinati esclusivamente
al lavaggio delle mani, ne che il rubinetto e il sistema di asciugatura
debbano poter essere utilizzati senza contatto con le mani.**

Firme

* * *

* Lingua processuale: il tedesco. 




**Causa C ‑152/10**

**Unomedical A/S**

**contro**

**Skatteministeriet**

(domanda di pronuncia pregiudiziale proposta dallo Højesteret)

«Tariffa doganale comune -- Classificazione doganale -- Nomenclatura combinata
-- Sacche di drenaggio per dialisi in plastica esclusivamente destinate agli
apparecchi di dialisi (reni artificiali) -- Sacche di drenaggio dell'urina in
plastica esclusivamente destinate ai cateteri -- Voci 9018 e 3926 -- Nozioni
di "parti" e di "accessori" -- Altri lavori di materie plastiche»

Massime della sentenza

1.         _Tariffa doganale comune -- Voci doganali -- Sacca di drenaggio per dialisi, fatta di materiale plastico, specificamente concepita per l'utilizzo con un apparecchio di dialisi (rene artificiale) -- Sacca di drenaggio dell'urina, fatta di materiale plastico, specificamente concepita per l'utilizzo con un catetere_

_(Regolamento del Consiglio n.  2658/87, allegato I)_

2.         _Tariffa doganale comune -- Voci doganali -- Interpretazione -- Ricorso ai pareri di classificazione del comitato del codice doganale e dell'Organizzazione mondiale delle dogane_

1.        La nomenclatura combinata di cui all'allegato I del regolamento n. 2658/87, relativo alla nomenclatura tariffaria e statistica ed alla tariffa doganale comune, dev'essere interpretata nel senso che una sacca di drenaggio per dialisi, fatta di materiale plastico, specificamente concepita per l'utilizzo con un apparecchio di dialisi (rene artificiale) e che puo essere unicamente impiegata in tale maniera, doveva, tra il mese di maggio del 2001 e il mese di dicembre del 2003, essere classificata nella sottovoce 3926 90 99 di tale nomenclatura come «materie plastiche e lavori di tali materie», e che una sacca di drenaggio dell'urina, fatta di materiale plastico, specificamente concepita per l'utilizzo con un catetere e che puo percio essere unicamente impiegata in tale modo, doveva, per lo stesso periodo, essere classificata nella sottovoce 3926 90 99 di tale nomenclatura come «materie plastiche e lavori di tali materie». 

Nessuno di tali prodotti puo essere qualificato come «parte», ne come
«accessorio», rispettivamente di un catetere (sottovoce 9018 39 00) o di un
apparecchio di dialisi (rene artificiale) (sottovoce 9018 90 30), in quanto,
da un lato, ne la sacca di drenaggio dell'urina per i cateteri ne quella
destinata agli apparecchi di dialisi sono indispensabili al funzionamento di
tali strumenti o apparecchi e, dall'altro, dette sacche non consentono di
rendere gli strumenti e gli apparecchi summenzionati atti a un particolare
lavoro, ne conferiscono loro possibilita supplementari o li mettono in grado
di assicurare un servizio particolare in relazione alla loro funzione
principale.

(v. punti 35‑36, 38, 43 e dispositivo)

2.        I pareri di classificazione interpretativi espressi dal comitato del codice doganale nonche quelli espressi dall'Organizzazione mondiale delle dogane in relazione alla classificazione dei prodotti, rispettivamente, nella nomenclatura combinata e nel sistema armonizzato di designazione e codificazione delle merci, pareri che non si sono tradotti in un regolamento, possono essere validamente utilizzati nei rapporti giuridici nati e costituiti prima che detti pareri venissero emessi. 

(v. punto 42)

  
  
  
  
  
  

SENTENZA DELLA CORTE (Settima Sezione)

16 giugno 2011 (*)

«Tariffa doganale comune - Classificazione doganale - Nomenclatura combinata -
Sacche di drenaggio per dialisi in plastica esclusivamente destinate agli
apparecchi di dialisi (reni artificiali) - Sacche di drenaggio dell'urina in
plastica esclusivamente destinate ai cateteri - Voci 9018 e 3926 - Nozioni di
"parti" e di "accessori" - Altri lavori di materie plastiche»

Nel procedimento C‑152/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dallo Højesteret (Danimarca), con decisione 8
marzo 2010, pervenuta in cancelleria il 31 marzo 2010, nella causa

**Unomedical A/S**

contro

**Skatteministeriet,**

LA CORTE (Settima Sezione),

composta dal sig. D. Švaby, presidente di sezione, dai sigg. G. Arestis
(relatore) e J. Malenovský, giudici,

avvocato generale: sig. P. Cruz Villalon

cancelliere: sig. A. Calot Escobar

vista la fase scritta del procedimento e in seguito all'udienza del 3 marzo
2011,

considerate le osservazioni presentate:

-        per la Unomedical A/S, dagli avv.ti A. Hedetoft e M. Andersen, advokater;

-        per il governo danese, dalla sig.ra B. Weis Fogh, in qualita di agente, assistita dall'avv. K. Lundgaard Hansen, advokat;

-        per la Commissione europea, dalla sig.ra L. Bouyon, in qualita di agente, assistita dal prof. N. Fenger,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della nomenclatura combinata di cui all'allegato I del regolamento (CEE) del
Consiglio 23 luglio 1987, n. 2658, relativo alla nomenclatura tariffaria e
statistica ed alla tariffa doganale comune (GU L 256, pag. 1), nelle sue
versioni applicabili alla causa principale (in prosieguo: la «NC»), e in
particolare sul senso da dare alle nozioni di «parti» e di «accessori» di cui
al capitolo 90 della NC.

2        Tale domanda e stata proposta nell'ambito di una controversia tra la
Unomedical A/S (in prosieguo: la «Unomedical») e lo Skatteministeriet
(ministero danese delle imposte e delle accise) relativamente alla
classificazione doganale delle sacche di drenaggio dell'urina per cateteri e
delle sacche di drenaggio destinate agli apparecchi di dialisi.

  **Contesto normativo**

  _La NC_

3        La NC si fonda sul sistema armonizzato di designazione e
codificazione delle merci (in prosieguo: il «SA») elaborato dal Consiglio di
cooperazione doganale, divenuto Organizzazione mondiale delle dogane, e
istituito con la convenzione internazionale sul sistema armonizzato di
designazione e di codificazione delle merci, conclusa a Bruxelles il 14 giugno
1983 (in prosieguo: la «convenzione SA») e approvata, insieme al suo
protocollo di emendamento del 24 giugno 1986, in nome della Comunita economica
europea con la decisione del Consiglio 7 aprile 1987, 87/369/CEE (GU L 198,
pag. 1).

4        Le regole generali per l'interpretazione della NC si trovano nella
parte prima, titolo I, A, della medesima. Tali regole sono identiche in tutte
le versioni applicabili alla causa principale e dispongono tra l'altro quanto
segue:

«La classificazione delle merci nella nomenclatura combinata si effettua in
conformita delle seguenti regole:

1.      I titoli delle sezioni, dei capitoli o dei sottocapitoli sono da considerare come puramente indicativi, poiche la classificazione delle merci e determinata legalmente dal testo delle voci, da quello delle note premesse alle sezioni o ai capitoli e, occorrendo, dalle norme che seguono, purche queste non contrastino col testo di dette voci e note. 

(…)

6\.       La classificazione delle merci nelle sottovoci di una stessa voce e
determinata legalmente dal testo di queste sottovoci e dalle note di
sottovoci, nonche, mutatis mutandis, dalle regole di cui sopra, tenendo conto
del fatto che possono essere comparate soltanto le sottovoci dello stesso
valore. Ai fini di questa regola, le note di sezioni o di capitoli sono, salvo
disposizioni contrarie, parimenti applicabili».

5        La parte seconda, sezione VII, capitolo 39, della NC riguarda la
classificazione delle «materie plastiche e lavori di tali materie».

6        All'epoca dei fatti della causa principale, vale a dire tra il mese
di maggio del 2001 e il mese di dicembre del 2003, il suddetto capitolo 39
includeva, tra l'altro, le seguenti voci e sottovoci:

«3926 Altri lavori di materie plastiche (…)

3926 90 - altri: (…)

3926 90 99 - - altri».

7        Dalla nota 2, lett. r), relativa al capitolo 39 della NC risulta in
particolare che questo capitolo non comprende «gli oggetti del capitolo 90
(per esempio: elementi di ottica, montature per occhiali, strumenti da
disegno)».

8        La parte seconda, sezione XVIII, capitolo 90, della NC riguarda in
particolare la classificazione degli «strumenti ed apparecchi medico-
chirurgici; parti ed accessori di questi strumenti o apparecchi».

9        Per quanto riguarda in particolare la voce 9018, la NC, all'epoca dei
fatti della causa principale, disponeva quanto segue:

«9018 Strumenti ed apparecchi per la medicina, la chirurgia, l'odontoiatria e
la veterinaria, compresi gli apparecchi di scintigrafia ed altri apparecchi
elettromedicali, nonche gli apparecchi per controlli oftalmici:

(…)

9018 20 00 - (…)

                   - siringhe, aghi, cateteri, cannule e strumenti simili:

(…)

9018 39 00 - - altri

(…)

9018 90 − altri strumenti ed apparecchi:

(…)

9018 90 30 - - reni artificiali».

10      Le note del capitolo 90 della NC contengono, in particolare, le
seguenti osservazioni relative alle parti e agli accessori degli oggetti
trattati in tale capitolo:

«2.      Con riserva delle disposizioni di cui alla nota 1 precedente, le
parti ed accessori di macchine, apparecchi, strumenti od oggetti di questo
capitolo sono da classificare sulla base delle seguenti regole:

a)      le parti ed accessori che consistono in oggetti compresi in una
qualsiasi voce di questo capitolo o dei capitoli 84, 85 o 91 (diverse dalle
voci 8485, 8548 e 9033) rientrano nella loro rispettiva voce;

b)      le parti ed accessori, se riconoscibili come destinati esclusivamente
o principalmente ad una macchina, uno strumento o un apparecchio particolari o
a piu macchine, strumenti o apparecchi di una stessa voce (anche delle voci
9010, 9013 e 9031), sono classificati nella voce afferente a detta o a dette
macchine, strumenti o apparecchi;

c)      le altre parti ed accessori rientrano nella voce 9033».

  _La nota esplicativa del SA relativa alla voce 8473_

11      In forza dell'art. 6, n. 1, della convenzione SA e stato istituito, in
seno al Consiglio di cooperazione doganale, un comitato denominato «comitato
del sistema armonizzato», composto dai rappresentanti di ogni parte
contraente. Il suo compito consiste, in particolare, nel proporre emendamenti
a detta convenzione e nel redigere note esplicative, pareri di classificazione
e altri pareri per l'interpretazione del SA.

12      Ai sensi dell'art. 3, n. 1, di tale convenzione, ogni parte contraente
si impegna a far si che le sue nomenclature tariffarie e statistiche siano
conformi al SA, a utilizzare tutte le voci e le sottovoci di quest'ultimo,
senza aggiunte o modifiche, nonche i relativi codici numerici e a seguire
l'ordine di numerazione di detto sistema. Ogni parte contraente si impegna
parimenti ad applicare le regole generali per l'interpretazione del SA, nonche
tutte le note di sezioni, di capitoli e di sottovoci del SA, e a non
modificarne la portata.

13      La nota esplicativa del SA relativa alla voce 8473 di quest'ultimo
dispone quanto segue:

«Gli accessori di questa voce possono consistere sia in organi di attrezzatura
intercambiabili che rendono le macchine atte a un particolare lavoro, sia in
meccanismi che conferiscono loro delle possibilita supplementari, sia ancora
in dispositivi di natura tale da assicurare un servizio particolare in
relazione alla funzione principale della macchina».

  **Causa principale e questioni pregiudiziali**

14      Tra il mese di maggio del 2001 e il mese di dicembre del 2003, la
Unomedical importava in Danimarca sacche di drenaggio dell'urina per cateteri
e sacche di drenaggio per apparecchi di dialisi.

15      Secondo il giudice del rinvio, le sacche di drenaggio dell'urina per
cateteri sono sacche con una capacita pari a due litri, destinate ai pazienti
allettati. Sono fatte di fogli di materie plastiche e di componenti plastiche
stampate a iniezione. Le sacche sono concepite in maniera tale da funzionare
con cateteri a palloncino standard, ma vengono importate e vendute senza
catetere. Servono a raccogliere l'urina, garantendo allo stesso tempo un
ambiente sterile intorno al catetere e permettendo altresi l'osservazione, la
misurazione ed il campionamento dell'urina drenata.

16      La parte superiore di tali sacche e dotata di una ghiera, alla quale e
attaccata una cannula di dimensioni corrispondenti al flusso dell'urina. Una
delle estremita della cannula e dotata di un connettore, concepito per essere
collegato ad un catetere a palloncino standard e per consentire parimenti il
campionamento dell'urina. In tali sacche e stata inoltre prevista una valvola
antiriflusso per impedire il riflusso dell'urina dalla sacca alla vescica del
paziente. Le sacche sono altresi dotate, all'estremita inferiore, di una
ghiera, alla quale e applicata una valvola di scarico che viene impiegata per
eliminare il contenuto della sacca. Le sacche vengono svuotate regolarmente e
vengono di regola cambiate almeno una volta alla settimana.

17      Per quanto riguarda le sacche di drenaggio per gli apparecchi di
dialisi, il giudice del rinvio sottolinea che si tratta di sacche per
l'emodialisi, concepite appositamente per poter essere impiegate con un
apparecchio di dialisi, il cui fine e di depurare il sangue del paziente ed
estrarre i liquidi in eccesso dal corpo, laddove i reni del paziente non siano
piu in grado di farlo. Tali sacche in materie plastiche, con una capacita di
due litri, servono a raccogliere i liquidi in eccesso filtrati
dall'apparecchio di dialisi. Durante il loro utilizzo, dette sacche sono
appese ad un gancio posto sotto l'apparecchio di dialisi e sono dotate di una
ghiera, all'estremita della quale e fissato un connettore impiegato per
collegare la sacca all'apparecchio stesso.

18      Gli apparecchi di dialisi sono in genere dotati di un meccanismo che
impedisce elettronicamente l'inizio o la prosecuzione della dialisi nel caso
in cui il sistema chiuso subisca un'interruzione a causa di una perdita o per
la presenza di aria nelle cannule. Allo stesso modo, essi sono fabbricati in
modo da bloccarsi ed emettere un segnale d'allarme nel caso in cui le sacche
da dialisi siano piene o in caso di posizionamento errato delle stesse.

19      In applicazione del regolamento (CEE) del Consiglio 12 ottobre 1992,
n. 2913, che istituisce un codice doganale comunitario (GU L 302, pag. 1),
come modificato dal regolamento (CE) del Parlamento europeo e del Consiglio 19
dicembre 1996, n. 82/97 (GU 1997, L 17, pag. 1, e rettifica, GU 1997, L 179,
pag. 11, in prosieguo il «codice doganale»), l'ufficio regionale delle dogane
di Nordsjaelland, a Elsinore (Told-Skat Nordsjaelland, Region Helsingør),
considerando che le sacche andassero classificate nella sottovoce doganale
3926 90 99 della NC come «materie plastiche e lavori di tali materie», esigeva
per l'importazione di tali merci, tra il 1° maggio 2001 e il 31 dicembre 2003,
un dazio doganale pari al 6,5%.

20      La Unomedical impugnava tale decisione dinanzi al Landsskatteretten,
ritenendo che le sacche importate andassero classificate rispettivamente nelle
sottovoci 9018 39 00 00 della NC, per le sacche di drenaggio dell'urina
fabbricate per cateteri, e 9018 90 30 00 della NC, per le sacche di drenaggio
destinate agli apparecchi di dialisi, come «parti» e/o «accessori» di un
catetere o di un apparecchio di dialisi, cosi come previsto dal capitolo 90
della nomenclatura in questione, e pertanto esenti da dazi doganali. Con
ordinanza del 15 novembre 2005, il Landsskatteretten confermava la decisione
del Told‑Skat Nordsjaelland, Region Helsingør.

21      La Unomedical adiva successivamente l'Østre Landsret, il quale
respingeva il ricorso con sentenza del 19 dicembre 2007\. Nella sua decisione,
tale giudice si riferiva in particolare alla sentenza della Corte 7 febbraio
2002, causa C‑276/00, Turbon International (Racc. pag. I‑1389), in cui la
Corte ha definito le nozioni di «parti» e di «accessori» ai fini della voce
doganale 8473 della NC e ha stabilito che non sussisteva una base sufficiente
per trasporre le definizioni di dette nozioni ad altre voci doganali.

22      L'Østre Landsret riteneva tuttavia che il funzionamento di un catetere
non dipendesse dall'applicazione di una sacca di drenaggio dell'urina del tipo
di cui alla causa principale e concludeva che questo tipo di sacca non era
qualificabile come «accessorio» di un catetere. Quanto alle sacche da dialisi,
lo stesso giudice riteneva che esse non contribuissero al vero e proprio
processo di dialisi e che non potessero di conseguenza essere considerate come
una «parte» dell'apparecchio di dialisi. Pertanto, secondo l'Østre Landsret, i
due tipi di sacca andavano classificati nel capitolo 39 della NC come «materie
plastiche e lavori di tali materie». La Unomedical adiva in seguito lo
Højesteret.

23      Considerando che la classificazione delle sacche di cui alla causa
principale dipende dall'interpretazione delle nozioni di «parti» e di
«accessori» di cui al capitolo 90 della NC, lo Højesteret decideva di
sospendere il procedimento e di sottoporre alla Corte le seguenti questioni
pregiudiziali:

«1)      Se una sacca da dialisi, fatta di materiale plastico, specificamente
concepita per un apparecchio di dialisi e che puo essere unicamente impiegata
assieme ad un tale apparecchio debba essere classificata nel

-        capitolo 90 [della NC], sottovoce [9018 90 30], come "parte" e/o "accessorio" di un apparecchio di dialisi, ai sensi della nota 2, lett. b), del capitolo 90 della tariffa doganale comune, 

o nel

-        capitolo 39 [della NC], sottovoce 3926 90 99, come "materie plastiche" o "lavori di tali materie".

2)      Se una sacca di drenaggio dell'urina, fatta di materiale plastico,
specificamente concepita per un catetere e che puo percio essere - e di fatto
viene - unicamente impiegata assieme ad un catetere debba essere classificata
nel

-        capitolo 90 [della NC], sottovoce [9018 39 00], come "parte" e/o "accessorio" di un catetere, ai sensi della nota 2, lett. b), del capitolo 90 della tariffa doganale comune, 

o nel

-        capitolo 39 [della NC], sottovoce 3926 90 99, come "materie plastiche" o "lavori di tali materie"».

  **Sulle questioni pregiudiziali**

24      Con le sue due questioni, che vanno esaminate congiuntamente, il
giudice del rinvio chiede sostanzialmente alla Corte se, per il periodo
compreso tra il 1° maggio 2001 e il 31 dicembre 2003, sacche di drenaggio in
plastica vadano considerate come «parti» e/o «accessori» di un catetere o di
un apparecchio di dialisi e rientrino pertanto nella voce 9018 della NC o se
esse vadano classificate nella voce 3926 della NC come «lavori di materie
plastiche».

25      Anzitutto, va ricordata la costante giurisprudenza della Corte secondo
la quale, per garantire la certezza del diritto e facilitare i controlli, il
criterio decisivo per la classificazione doganale delle merci dev'essere
ricercato, in generale, nelle loro caratteristiche e proprieta oggettive,
quali definite nel testo della voce della NC e delle note delle sezioni o dei
capitoli (v., in particolare, sentenze 18 luglio 2007, causa C‑142/06, Olicom,
Racc. pag. I‑6675, punto 16; 19 febbraio 2009, causa C‑376/07, Kamino
International Logistics, Racc. pag. I‑1167, punto 31, nonche 14 aprile 2011,
cause riunite C‑288/09 e C‑289/09, British Sky Broadcasting Group e Pace, non
ancora pubblicata nella Raccolta, punto 60).

26      In particolare, tenuto conto delle loro caratteristiche fisiche,
occorre, in via di principio, classificare le sacche da drenaggio in plastica
di cui alla causa principale nel capitolo 39 della NC. Giova tuttavia
constatare che, conformemente alla nota 2, lett. r), del capitolo 39 della NC,
tale capitolo non comprende gli oggetti del capitolo 90 della NC. Di
conseguenza, si deve analizzare se le merci di cui alla causa principale
possano essere classificate nel suddetto capitolo 90, in particolare nella
voce 9018 della NC.

27      Cosi come fanno le parti nella causa principale, occorre notare che i
cateteri e gli apparecchi di dialisi rientrano nella voce 9018 della NC in
quanto «[s]trumenti ed apparecchi per la medicina». La classificazione nella
voce 9018 della NC delle sacche di drenaggio dell'urina per cateteri e delle
sacche di drenaggio per gli apparecchi di dialisi e dunque possibile solo a
patto che dette sacche possano essere considerate come «parti» o «accessori»,
rispettivamente, di un catetere o di un apparecchio di dialisi.

28      In tal senso, la nota 2, lett. b), del capitolo 90 della NC indica che
«le parti ed accessori, se riconoscibili come destinati esclusivamente o
principalmente ad una macchina, uno strumento o un apparecchio particolari o a
piu macchine, strumenti o apparecchi di una stessa voce (…), sono classificati
nella voce afferente a detta o a dette macchine, strumenti o apparecchi».

29      A tale riguardo occorre constatare, come fa il giudice del rinvio, che
il regolamento n. 2658/87, nelle versioni applicabili alla causa principale,
non definisce le nozioni di «parti» e di «accessori» ai sensi del capitolo 90
della NC. Statuendo sulla portata di tali nozioni in relazione alla voce 8473
della NC al fine di classificare cartucce d'inchiostro per stampanti, la Corte
ha tuttavia indicato che la nozione di «parti» implica la presenza di un
insieme per il cui funzionamento le parti sono indispensabili e che la nozione
di «accessori» presuppone che si tratti di organi di attrezzatura
intercambiabili che rendono un apparecchio atto a un particolare lavoro o che
gli conferiscono possibilita supplementari o ancora che lo mettono in grado di
assicurare un servizio particolare in relazione alla sua funzione principale
(v. sentenza Turbon International, cit., punti 30 e 32).

30      Nel caso di specie, nulla permette di concludere che le suddette
nozioni non possano ricevere una definizione identica nell'ambito delle voci
8473 e 9018 della NC. Inoltre, l'utilizzo delle stesse definizioni per tali
due voci garantisce un'applicazione coerente ed uniforme della tariffa
doganale comune.

31      A tale riguardo, per quanto concerne la nozione di «parti», occorre
rilevare che, nella sentenza 15 febbraio 2007, causa C‑183/06, RUMA (Racc.
pag. I‑1559, punto 31), la Corte ha gia avuto modo di utilizzare tale nozione,
cosi come definita nella citata sentenza Turbon International, per la voce
8473 della NC, nell'ambito di una questione relativa alla classificazione di
un prodotto in una tra le diverse sottovoci del capitolo 85 della NC **.**

32      Per quanto riguarda la nozione di «accessori», nella citata sentenza
Turbon International la Corte si riferisce ai termini della nota esplicativa
del SA relativa alla voce 8473 della NC per fissare la definizione di tale
nozione.

33      A tale riguardo, secondo una giurisprudenza costante, tanto le note
premesse ai capitoli della tariffa doganale comune quanto le note esplicative
del SA costituiscono mezzi importanti per garantire l'applicazione uniforme di
tale tariffa e come tali forniscono elementi validi per l'interpretazione
della stessa (v., segnatamente, sentenze 20 novembre 1997, causa C‑338/95,
Wiener SI, Racc. pag. I‑6495, punto 11, e Turbon International, cit., punto
22). In mancanza di elementi contrari, va pertanto applicata alla voce 9018
della NC la definizione della nozione di «accessori» data nella citata
sentenza Turbon International, che si fonda su una nota esplicativa del SA
relativa alla voce 8473 della stessa NC.

34      Inoltre, occorre parimenti rilevare che la nota 2, lett. a), del
capitolo 90 della NC, nel menzionare i capitoli 84, 85, 90 e 91 della NC, si
riferisce alle nozioni di «parti» e di «accessori», consentendo cosi di
dedurne che le suddette nozioni hanno la stessa accezione in tali capitoli.

35      Per quanto riguarda i prodotti di cui alla causa principale, occorre
constatare che nessuno di essi puo essere qualificato come «parte», ne come
«accessorio», rispettivamente di un catetere (sottovoce 9018 39 00) o di un
apparecchio di dialisi (rene artificiale) (sottovoce 9018 90 30).

36      Ne la sacca di drenaggio dell'urina per cateteri ne quella destinata
agli apparecchi di dialisi sono indispensabili al funzionamento di tali
strumenti o apparecchi. Risulta infatti che il funzionamento di un catetere
non dipende dalla presenza di una sacca di drenaggio dell'urina e, parimenti,
il funzionamento di un apparecchio di dialisi non e condizionato dalla
presenza di una sacca di drenaggio per dialisi, in quanto il processo di
depurazione del sangue e gia concluso al momento dell'utilizzo di tale sacca,
che serve unicamente a raccogliere i liquidi eliminati (v., per analogia,
sentenze 19 ottobre 2000, causa C‑339/98, Peacock, Racc. pag. I‑8947, punto
21, e Turbon International, cit., punto 30).

37      Quest'ultima constatazione non puo essere rimessa in discussione dal
fatto che l'apparecchio di dialisi funziona solo in presenza di una tale
sacca. A tale riguardo, e sufficiente constatare, come rilevato dalla
Commissione europea, che, in assenza del meccanismo di sicurezza di cui e
dotato l'apparecchio in questione, il processo di dialisi potrebbe essere
effettuato senza sacca, poiche e solo tale meccanismo di sicurezza a creare un
collegamento tra l'apparecchio e la sacca in questione (v., per analogia,
sentenza 26 ottobre 2006, causa C‑250/05, Turbon International, Racc. pag.
I‑10351, punto 23).

38      Parimenti, dette sacche non consentono di rendere gli strumenti e gli
apparecchi summenzionati atti a un particolare lavoro, ne conferiscono loro
possibilita supplementari o li mettono in grado di assicurare un servizio
particolare in relazione alla loro funzione principale. Una sacca di drenaggio
collegata ad un catetere ha infatti unicamente la funzione di raccogliere i
liquidi eliminati dopo che il catetere stesso ha assolto la propria funzione,
consistente nel drenare l'urina presente nella vescica. Per quanto riguarda la
sacca di drenaggio destinata agli apparecchi di dialisi, essa non consente a
tali apparecchi di svolgere funzioni diverse da quella a cui sono finalizzati,
ovvero la depurazione del sangue.

39      Tenuto conto delle precedenti considerazioni, merci del genere di cui
alla causa principale non possono essere classificate nel capitolo 90 della
NC. Esse vanno dunque classificate nella voce 3926 della NC come «lavori di
materie plastiche», e piu precisamente nella sottovoce 3926 90 99 della NC.

40      Del resto, una siffatta classificazione trova conferma nei pareri del
comitato del codice doganale e del comitato del SA che hanno classificato
nella voce 3926 della NC il tipo di sacca come quello di cui alla causa
principale.

41      A tale riguardo, dalla giurisprudenza della Corte risulta che i pareri
dei due comitati summenzionati, pur non essendo giuridicamente vincolanti,
tuttavia costituiscono strumenti importanti per garantire un'uniforme
applicazione del codice doganale da parte delle autorita doganali degli Stati
membri e possono, in quanto tali, essere considerati strumenti validi per
l'interpretazione di detto codice (v., in tal senso, rispettivamente, sentenze
6 dicembre 2007, causa C‑486/06, Van Landeghem, Racc. pag. I‑10661, punto 25,
e 22 maggio 2008, causa C‑165/07, Ecco Sko, Racc. pag. I‑4037, punto 47).

42      Occorre inoltre precisare che, contrariamente alla tesi sostenuta
dalla Unomedical, tali pareri interpretativi, che non si sono tradotti in un
regolamento, possono essere validamente utilizzati nei rapporti giuridici nati
e costituiti prima che detti pareri venissero emessi.

43      Di conseguenza, occorre risolvere le questioni sollevate dichiarando
che la NC dev'essere interpretata nel senso che una sacca di drenaggio per
dialisi, fatta di materiale plastico, specificamente concepita per l'utilizzo
con un apparecchio di dialisi (rene artificiale) e che puo essere unicamente
impiegata in tale maniera, doveva, tra il mese di maggio del 2001 e il mese di
dicembre del 2003, essere classificata nella sottovoce 3926 90 99 di tale
nomenclatura come «materie plastiche e lavori di tali materie», e che una
sacca di drenaggio dell'urina, fatta di materiale plastico, specificamente
concepita per l'utilizzo con un catetere e che puo percio essere unicamente
impiegata in tale modo, doveva, per lo stesso periodo, essere classificata
nella sottovoce 3926 90 99 di tale nomenclatura come «materie plastiche e
lavori di tali materie».

  **Sulle spese**

44      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Settima Sezione) dichiara:

**La nomenclatura combinata contenuta nell 'allegato I del regolamento (CEE)
del Consiglio 23 luglio 1987, n. 2658, relativo alla nomenclatura tariffaria e
statistica ed alla tariffa doganale comune, nelle versioni applicabili alla
causa principale, dev'essere interpretata nel senso che una sacca di drenaggio
per dialisi, fatta di materiale plastico, specificamente concepita per
l'utilizzo con un apparecchio di dialisi (rene artificiale) e che puo essere
unicamente impiegata in tale maniera, doveva, tra il mese di maggio del 2001 e
il mese di dicembre del 2003, essere classificata nella sottovoce 3926 90 99
di tale nomenclatura come «materie plastiche e lavori di tali materie», e che
una sacca di drenaggio dell'urina, fatta di materiale plastico, specificamente
concepita per l'utilizzo con un catetere e che puo percio essere unicamente
impiegata in tale modo, doveva, per lo stesso periodo, essere classificata
nella sottovoce 3926 90 99 di tale nomenclatura come «materie plastiche e
lavori di tali materie».**

Firme

* * *

* Lingua processuale: il danese. 


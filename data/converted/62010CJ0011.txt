

SENTENZA DELLA CORTE (Quinta Sezione)

17 febbraio 2011 (*)

«Rinvio pregiudiziale - Regolamento (CEE) n. 2658/87- Tariffa doganale comune
- Dazi doganali - Esenzione - Sostanze farmaceutiche - Composizione -
Restrizioni»

Nel procedimento C‑11/10,

avente ad oggetto la domanda di pronuncia pregiudiziale proposta alla Corte,
ai sensi dell'art. 267 TFUE, dallo Hoge Raad der Nederlanden (Paesi Bassi) con
decisione 18 dicembre 2009, pervenuta in cancelleria l'8 gennaio 2010, nella
causa

**Staatssecretaris van Financi en**

contro

**Marishipping and Transport BV,**

LA CORTE (Quinta Sezione),

composta dal sig. J.‑J. Kasel (relatore), presidente di sezione, dal sig. E.
Levits e dalla sig.ra M. Berger, giudici,

avvocato generale: sig. P. Mengozzi

cancelliere: sig. A. Calot Escobar

vista la fase scritta del procedimento,

considerate le osservazioni presentate:

-        per il governo dei Paesi Bassi, dalle sig.re C.M. Wissels e B. Koopman, in qualita di agenti;

-        per la Commissione europea, dal sig. M. van Beek e dalla sig.ra L. Bouyon, in qualita di agenti,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione
della parte prima, titolo II, C, punto 1, sub i), della nomenclatura combinata
della tariffa doganale comune contenuta nell'allegato I del regolamento (CEE)
del Consiglio 23 luglio 1987, n. 2658, relativo alla nomenclatura tariffaria e
statistica ed alla tariffa doganale comune (GU L 256, pag. 1), come modificato
rispettivamente dai regolamenti (CE) della Commissione 6 agosto 2001, n. 2031
(GU L 279, pag. 1), e della Commissione 1° agosto 2002, n. 1832 (GU L 290,
pag. 1; in prosieguo: il «regolamento n. 2658/87»).

2        Dette questioni sono state sollevate nell'ambito di una lite che
oppone lo Staatssecretaris van Financien alla Marishipping and Transport BV
(in prosieguo: la «Marishipping»), una societa stabilita nei Paesi Bassi, in
merito alla questione se l'esenzione dai dazi doganali accordata ai prodotti
farmaceutici si applichi unicamente ai prodotti costituiti da sostanze
farmaceutiche pure, oppure se essa si applichi anche a prodotti nei quali
altre sostanze sono state aggiunte.

  **Contesto normativo**

3        L'allegato I, parte prima, titolo II, C, punto 1, sub i), del
regolamento n. 2658/87, contenente le norme applicabili all'esenzione dai dazi
doganali prevista per i prodotti farmaceutici appartenenti a talune categorie,
dispone:

«L'esenzione dai dazi doganali e prevista per i prodotti farmaceutici delle
seguenti categorie:

i)      prodotti farmaceutici contrassegnati da un CAS RN (Chemical Abstracts
Service Registry Numbers) e da Denominazioni comuni internazionali (DCI)
elencati nell'allegato 3».

4        L'allegato I, parte prima, titolo II, C, punto 2, sub i), del
regolamento n. 2658/87 dispone:

«Casi particolari:

i)      Le DCI comprendono soltanto quelle sostanze raccomandate e proposte
descritte negli elenchi, pubblicati dall'Organizzazione mondiale della Sanita
(OMS). Dal momento che il numero delle sostanze indicate con la DCI e
inferiore a quello delle sostanze identificate dal CAS RN, soltanto le
sostanze contrassegnate dalla DCI beneficeranno dell'esenzione daziaria».

5        Fra le sostanze elencate nella lista delle sostanze farmaceutiche che
possono essere ammesse al beneficio di un'esenzione dai dazi figura, in
particolare, il chitosano (poliglusamo).

6        Tanto il chitosano quanto l'acido ascorbico dispongono
rispettivamente di una denominazione comune internazionale e di un numero di
identificazione CAS propri.

  **Fatti nella causa principale e questioni pregiudiziali**

7        Negli anni 2002 e 2003 la Marishipping ha presentato varie
dichiarazioni di immissione in libera pratica per un prodotto designato nelle
dichiarazioni come «polvere assorbente» (in prosieguo: la «merce»). La merce e
stata dichiarata nella voce doganale 3913 90 80 della nomenclatura combinata.
Nel 2002 e nel 2003 l'importazione di merce appartenente a detta voce veniva
soggetta a dazi doganali pari rispettivamente al 7,6% e al 7,1%. Nelle sue
dichiarazioni la Marishipping si avvaleva di un'esenzione dai dazi doganali
per la merce e al riguardo si riferiva all'allegato I del regolamento n.
2658/87.

8        Dopo aver controllato la merce, l'Ispettore delle dogane ha
considerato che quest'ultima, composta per il 96% di chitosano, per il 3% di
acido ascorbico e per l'1% di acido tartarico, non poteva fruire di detta
esenzione. Esso ha ritenuto che l'esenzione dai doganali prevista per il
chitosano riguardi soltanto la sostanza pura e non possa applicarsi ad una
merce come quella di cui trattasi nella causa principale. Pertanto, ha
proceduto al recupero dei dazi doganali relativi a detta importazione.

9        Come risulta dalla decisione di rinvio, le altre sostanze contenute
nella merce, vale a dire l'acido ascorbico e l'acido tartarico, proteggono il
chitosano dall'ossidazione e sono state aggiunte a quest'ultimo per aumentarne
la durata di conservazione. Questi due acidi non hanno effetto sull'efficacia
del chitosano. La durata di conservazione di quest'ultimo in forma pura puo
essere aumentata anche mediante una confezione sottovuoto della sostanza. La
merce e destinata ad essere utilizzata come componente principale per la
fabbricazione di un prodotto venduto come prodotto dimagrante.

10      Il Rechtbank te Haarlem, adito in primo grado con ricorso proposto
dalla Marishipping contro gli avvisi di riscossione dei dazi doganali emessi
dall'Ispettore doganale, ha dichiarato che detto ricorso non era fondato.
Avendo detta societa interposto appello contro detta sentenza dinanzi al
Gerechtshof te Amsterdam, quest'ultimo ha considerato, in una sentenza 18
dicembre 2007, che l'aggiunta di scarsissime quantita di acido ascorbico e di
acido tartarico per una migliore conservazione della sostanza principale non
ostava all'applicazione dell'esenzione accordata ai prodotti farmaceutici. Di
conseguenza, il giudice d'appello ha annullato detta sentenza, nonche gli
avvisi di riscossione notificati alla Marishipping.

11      Nel suo ricorso per cassazione lo Staatssecretaris van Financien
sostiene che le pertinenti disposizioni dell'allegato I del regolamento n.
2658/87 non consentono di accordare l'esenzione prevista da queste ultime ad
un prodotto farmaceutico composto di una sostanza farmaceutica di base alla
quale sono state aggiunte altre sostanze farmaceutiche, indipendentemente da
quale sia la proporzione delle sostanze aggiunte.

12      Il giudice del rinvio osserva che dette pertinenti disposizioni non
prevedono espressamente che, per poter fruire dell'esenzione dai dazi doganali
di cui all'allegato I, parte prima, titolo II, C, punto 1, sub i), del
regolamento n. 2658/87, le sostanze considerate debbono trovarsi allo stato
puro. Tuttavia, tenuto conto della giurisprudenza della Corte, in particolare
del punto 13 della sentenza 18 marzo 1986, causa 58/85, Ethicon (Racc. pag.
1131), esso si chiede se sia possibile aggiungere al principio attivo
farmaceutico altre sostanze e, in caso affermativo, quali siano i limiti che
occorre in tal caso rispettare perche la merce possa ancora fruire
dell'esenzione dai dazi doganali.

13      In tali circostanze, lo Hoge Raad der Nederlanden ha deciso di
sospendere il procedimento e di sottoporre alla Corte le seguenti questioni
pregiudiziali:

«1)      Se l'esenzione dai dazi doganali per le sostanze farmaceutiche di cui
all'allegato I del regolamento (CEE) n. 2658/87 (...), parte prima, titolo II,
(...) C, punto 1, sub i), in combinato disposto con l'elenco delle sostanze
farmaceutiche figurante nella terza parte (allegati), sezione II, allegato 3,
sia limitata alle indicate sostanze (chimiche) in forma pura.

2)      Qualora alla sostanza farmaceutica in questione possano venire
aggiunte altre sostanze, quali limiti vadano rispettati».

  **Sulle questioni pregiudiziali**

  _Sulla prima questione_

14      Con la prima questione, il giudice a quo chiede, in sostanza, se la
parte prima, titolo II, C, punto 1, sub i), dell'allegato I del regolamento n.
2658/87 debba essere interpretata nel senso che una sostanza farmaceutica,
figurante nell'elenco delle sostanze di cui all'allegato 3 della terza parte
dello stesso allegato I, a cui sono state aggiunte altre sostanze, in
particolare farmaceutiche, puo ancora fruire dell'esenzione dai dazi doganali
che sarebbe stata applicabile se tale sostanza si fosse trovata allo stato
puro.

15      Per risolvere tale questione, occorre rilevare che ne l'allegato I,
parte prima, titolo II, C, punto 1, sub i), del regolamento n. 2658/87 ne
l'allegato 3 della terza parte dello stesso allegato I dispongono
espressamente che, per poter fruire dell'esenzione dai dazi doganali prevista
per i prodotti farmaceutici elencati nel detto allegato 3, questi ultimi
debbano trovarsi allo stato puro.

16      Occorre tuttavia precisare che la disposizione che prevede
l'applicazione di un'esenzione dai dazi doganali costituisce una deroga al
principio secondo cui i prodotti importati nell'Unione europea sono, in
generale, soggetti ai dazi doganali e pertanto deve, in quanto disposizione
derogatoria, essere interpretata restrittivamente.

17      Pertanto, in mancanza di indicazione espressa o di elemento che
consenta di concludere che il legislatore dell'Unione abbia inteso far fruire
dell'esenzione dai dazi doganali le sostanze farmaceutiche elencate nel detto
allegato 3 le quali, fatte salve eventuali impurita residue contenute in dette
sostanze, non si presentano allo stato puro, il regolamento n. 2658/87 non puo
essere interpretato nel senso che sostanze farmaceutiche cui sono state
aggiunte altre sostanze possono fruire di detta esenzione.

18      Non possono essere considerate come costituenti siffatte impurita
residue sostanze, come quella di cui trattasi nella causa principale, che sono
state aggiunte in quantita variabili alla sostanza di base e che non fanno
parte, in quanto tali, di detta sostanza o del prodotto in base al quale
questa e stata ottenuta.

19      Ne consegue che il regolamento n. 2658/87 dev'essere interpretato nel
senso che una merce come quella di cui trattasi nella causa principale, la
quale e composta di una sostanza farmaceutica di base, nella fattispecie il
chitosano, cui sono state aggiunte altre sostanze (farmaceutiche), non puo
fruire dell'esenzione dai dazi doganali prevista da detto regolamento.

20      Occorre precisare, anzitutto, che questa interpretazione e
corroborata, come ha rilevato in particolare la Commissione europea, dalle
direttive sull'uso delle DCI per quanto concerne le sostanze farmaceutiche.
Infatti, secondo dette direttive, le DCI sono, in via di principio,
selezionate per singole sostanze ben definite che possono essere designate
senza ambiguita da una denominazione (o da una formula) chimica, essendo il
programma DCI in via di principio volto a non concedere denominazioni per
mescolanze di sostanze.

21      Orbene, nella fattispecie, dal fascicolo risulta che la DCI assegnata
al chitosano non riguarda la merce in parola poiche questa contiene una parte
eccessiva di altre sostanze.

22      Quanto ai numeri di identificazione CAS cui fa riferimento del pari
l'allegato I, parte prima, titolo II, C, punto 1, sub i), del regolamento n.
2658/87, si deve precisare che e del pari pacifico, come il governo dei Paesi
Bassi e la Commissione hanno osservato, che tanto il chitosano (CAS 9012‑76-4)
quanto l'acido ascorbico (CAS 5081‑7) e l'acido tartarico (CAS 8769-4)
dispongono ciascuno di un proprio numero di identificazione CAS e che la loro
mescolanza non puo essere individuata mediante un unico numero di
identificazione CAS.

23      Inoltre, l'interpretazione data al punto 19 della presente sentenza e
conforme al principio secondo il quale le disposizioni relative alle
sospensioni e alle esenzioni dai dazi doganali devono corrispondere alle
esigenze della certezza del diritto e tener conto delle difficolta alle quali
devono far fronte le amministrazioni doganali nazionali a causa dell'ampiezza
e della complessita dei compiti che esse devono assolvere (v., in tal senso,
sentenze Ethicon, cit., punto 12, e 3 dicembre 1998, causa C‑247/97,
Schoonbroodt, Racc. pag. I‑8095, punto 23).

24      Infatti, anche se l'esigenza secondo la quale le sostanze
farmaceutiche, per poter fruire dell'esenzione dai dazi doganali di cui
all'allegato I, parte prima, titolo II, C, punto 1, sub i), del regolamento n.
2658/87, devono in via di principio presentarsi allo stato puro non dispensa
certamente le autorita doganali dall'effettuare, se del caso, l'analisi
chimica di un campione di una merce importata, e pur vero che, in occasione di
detta analisi, dette autorita potranno limitarsi a stabilire se detta merce
sia effettivamente composta esclusivamente di una sostanza figurante
nell'elenco delle sostanze farmaceutiche che possono fruire dell'esenzione di
cui trattasi, senza che esse siano tenute a individuare le altre sostanze
contenute in detta merce ne a stabilire quale sia la loro parte nella sua
composizione.

25      Infine, tale interpretazione e quella che meglio garantisce
un'applicazione uniforme delle disposizioni del regolamento n. 2658/87 in
quanto essa consente soltanto un potere discrezionale limitato alle autorita
doganali nazionali per stabilire se una sostanza farmaceutica si trovi o meno
allo stato puro.

26      Alla luce delle precedenti considerazioni, si deve risolvere la prima
questione nel senso che l'allegato I, parte prima, titolo II, C, punto 1, sub
i), del regolamento n. 2658/87 dev'essere interpretato nel senso che una
sostanza farmaceutica, figurante nell'elenco delle sostanze di cui
all'allegato 3 della terza parte dello stesso allegato I, a cui sono state
aggiunte altre sostanze, in particolare farmaceutiche, non puo piu fruire
dell'esenzione dai dazi doganali che sarebbe stata applicabile se tale
sostanza si fosse trovata allo stato puro.

  _Sulla seconda questione_

27      Alla luce della soluzione fornita alla prima questione pregiudiziale,
non e necessario risolvere la seconda.

  **Sulle spese**

28      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Quinta Sezione) dichiara:

**L 'allegato I, parte prima, titolo II, C, punto 1, sub i), del regolamento
(CEE) del Consiglio 23 luglio 1987, n. 2658, relativo alla nomenclatura
tariffaria e statistica ed alla tariffa doganale comune, come modificato
rispettivamente dai regolamenti (CE) della Commissione 6 agosto 2001, n. 2031,
e 1° agosto 2002, n. 1832, dev'essere interpretato nel senso che una sostanza
farmaceutica, figurante nell'elenco delle sostanze di cui all'allegato 3 della
terza parte dello stesso allegato I, a cui sono state aggiunte altre sostanze,
in particolare farmaceutiche, non puo piu fruire dell'esenzione dai dazi
doganali che sarebbe stata applicabile se tale sostanza si fosse trovata allo
stato puro.**

Firme

* * *

* Lingua processuale: l'olandese. 


  
  
SENTENZA DELLA CORTE (Settima Sezione)

31 marzo 2011 (*)

«Inadempimento di uno Stato - Ambiente - Direttiva 2008/1/CE - Prevenzione e
riduzione integrate dell'inquinamento - Condizioni di autorizzazione degli
impianti esistenti»

Nella causa C‑50/10,

avente ad oggetto il ricorso per inadempimento, ai sensi dell'art. 258 TFUE,
proposto il 29 giugno 2010,

**Commissione europea,** rappresentata dalla sig.ra A. Alcover San Pedro e dal
sig. C. Zadra, in qualita di agenti, con domicilio eletto in Lussemburgo,

ricorrente,

contro

**Repubblica italiana,** rappresentata dalla sig.ra G. Palmieri, in qualita di
agente, assistita dalla sig.ra M. Russo, avvocato dello Stato, con domicilio
eletto in Lussemburgo,

convenuta,

LA CORTE (Settima Sezione),

composta dal sig. D. Švaby (relatore), presidente di sezione, dai sigg. G.
Arestis e J. Malenovský, giudici,

avvocato generale: sig. N. Jaaskinen

cancelliere: sig. A. Calot Escobar

vista la fase scritta del procedimento,

vista la decisione, adottata dopo aver sentito l'avvocato generale, di
giudicare la causa senza conclusioni,

ha pronunciato la seguente

**Sentenza**

1        Con il presente ricorso, la Commissione europea chiede alla Corte di
dichiarare che la Repubblica italiana, non avendo adottato le misure
necessarie affinche le autorita competenti controllino, attraverso
autorizzazioni rilasciate a norma degli artt. 6 e 8 della direttiva del
Parlamento europeo e del Consiglio 15 gennaio 2008, 2008/1/CE, sulla
prevenzione e la riduzione integrate dell'inquinamento (versione codificata)
(GU L 24, pag. 8; in prosieguo: la «direttiva IPPC)», ovvero, nei modi
opportuni, mediante il riesame e, se del caso, l'aggiornamento delle
prescrizioni, che gli impianti esistenti ai sensi dell'art. 2, punto 4, di
tale direttiva funzionino secondo i requisiti di cui agli artt. 3, 7, 9, 10,
13, 14, lett. a) e b), e 15, n. 2, della medesima, e venuta meno agli obblighi
ad essa incombenti in forza dell'art. 5, n. l, della citata direttiva.

  **Contesto normativo**

2        La direttiva IPPC, conformemente al suo art. 1, ha ad oggetto la
prevenzione e la riduzione integrate dell'inquinamento proveniente dalle
attivita industriali elencate nel suo allegato I ed e diretta a «conseguire un
livello elevato di protezione dell'ambiente nel suo complesso».

3        La direttiva IPPC ha codificato la direttiva del Consiglio 24
settembre 1996, 96/61/CE, sulla prevenzione e la riduzione integrate
dell'inquinamento (GU L 257, pag. 26). Conformemente all'art. 5, n. 1, di
quest'ultima, gli Stati membri dovevano adottare le misure necessarie affinche
le autorita competenti vigilassero, mediante autorizzazioni rilasciate a norma
dei suoi artt. 6 e 8, ovvero, in modo opportuno, mediante il riesame e, se del
caso, l'aggiornamento delle condizioni, che entro un massimo di otto anni
successivi alla messa in applicazione di tale direttiva, e cioe entro il 30
ottobre 2007, gli impianti esistenti funzionassero secondo i requisiti di cui
agli artt. 3, 7, 9, 10, 13, 14, primo e secondo trattino, nonche all'art. 15,
n. 2, della medesima direttiva.

4        Dal tredicesimo 'considerando' della direttiva IPPC risulta che le
disposizioni adottate a norma della stessa in alcuni casi devono essere
applicate agli impianti esistenti dopo il 30 ottobre 2007 ed in altri a
decorrere dal 30 ottobre 1999.

5        L'art. 2, punto 4, di tale direttiva definisce l'impianto esistente
come «un impianto che al 30 ottobre 1999, nell'ambito della legislazione
vigente anteriormente a tale data, era in funzione o era autorizzato o che
abbia costituito oggetto, a giudizio dell'autorita competente, di una
richiesta di autorizzazione completa, purche sia poi entrato in funzione non
oltre il 30 ottobre 2000».

6        L'art. 3 della direttiva IPPC fa riferimento agli obblighi
fondamentali del gestore.

7        L'art. 5 della direttiva IPPC, intitolato «Condizioni di
autorizzazione degli impianti esistenti», al n. 1 cosi dispone:

«Gli Stati membri adottano le misure necessarie affinche le autorita
competenti controllino, attraverso autorizzazioni rilasciate a norma degli
articoli 6 e 8, ovvero, nei modi opportuni, mediante il riesame e, se del
caso, l'aggiornamento delle prescrizioni, che entro il 30 ottobre 2007 gli
impianti esistenti funzionino secondo i requisiti di cui agli articoli 3, 7,
9, 10 e 13, all'articolo 14, lettere a) e b) ed all'articolo 15, paragrafo 2,
fatte salve altre disposizioni comunitarie specifiche».

8        Gli artt. 6-10, 13, 14 e 15, n. 2, della direttiva IPPC istituiscono
il regime relativo al rilascio delle autorizzazioni degli impianti in grado di
provocare inquinamento. Tale regime e comprensivo dei seguenti aspetti:
domande di autorizzazione, approccio integrato, decisioni, condizioni
dell'autorizzazione, migliori tecniche disponibili, verifica, aggiornamento e
rispetto delle condizioni di autorizzazione, accesso all'informazione e
partecipazione del pubblico alla procedura di autorizzazione.

9        La direttiva IPPC e entrata in vigore il 18 febbraio 2008
conformemente al suo art. 23\.

  **Procedimento precontenzioso**

10      Nel corso di diverse riunioni del gruppo di esperti competenti in
materia, svoltesi nel periodo compreso tra marzo 2005 e febbraio 2007, i
servizi della Commissione hanno attirato l'attenzione degli Stati membri sulla
necessita di rispettare la scadenza del termine, fissato al 30 ottobre 2007,
prevista inizialmente dall'art. 5, n. 1, della direttiva 96/61,
successivamente dalla medesima disposizione della direttiva IPPC, per quanto
riguarda le condizioni di autorizzazione e di controllo del funzionamento
degli impianti esistenti.

11      Con lettera del 13 novembre 2007 la Commissione ha invitato tutti gli
Stati membri a fornirle informazioni sul numero totale di «impianti
esistenti», ai sensi dell'art. 2, punto 4, della direttiva IPPC, in ciascuno
Stato, sul numero di autorizzazioni nuove, riesaminate e, ove ritenuto
opportuno, aggiornate per tali impianti.

12      Nella sua risposta del 7 e 20 febbraio 2008 la Repubblica italiana ha
comunicato alcuni dati relativi a una parte degli impianti esistenti e ha
informato la Commissione dell'adozione del decreto legge 30 ottobre 2007, n.
180, convertito in legge con modificazioni dalla legge 19 dicembre 2007, n.
243 (GURI n. 299, del 27 dicembre 2007, pag. 3), che ha prorogato al 31 marzo
2008 il termine per l'adeguamento degli impianti esistenti alle disposizioni
della direttiva IPPC e ha previsto, in caso di inadempienza delle autorita
competenti, l'attivazione urgente del potere sostitutivo dello Stato.

13      Ritenendo che la Repubblica italiana fosse venuta meno agli obblighi
ad essa incombenti in forza dell'art. 5, n. 1, della direttiva IPPC, la
Commissione ha avviato il procedimento per inadempimento previsto dall'art.
226 CE e, in data 8 maggio 2008, ha intimato a tale Stato membro di fornirle
informazioni dettagliate circa la denominazione, il settore di attivita e
l'ubicazione degli impianti esistenti per i quali era stata rilasciata
un'autorizzazione e di quelli che continuavano a essere in funzione senza
autorizzazione.

14      Con note dell'11 e 14 luglio 2008 la Repubblica italiana ha fornito
alcune informazioni relative, in particolare, al numero di impianti esistenti
nonche al numero di impianti di questo tipo per i quali erano state rilasciate
nuove autorizzazioni, erano state riesaminate le precedenti autorizzazioni o
le autorizzazioni riesaminate erano state aggiornate.

15      Con nota del 12 gennaio 2009 la Repubblica italiana ha trasmesso nuovi
dati relativi allo stato di attuazione degli obblighi di cui all'art. 5, n. 1,
della direttiva IPPC, disponibili al maggio 2008, i quali sostituivano i dati
gia trasmessi con le note dell'11 e 14 luglio 2008.

16      Alla luce delle informazioni trasmesse, la Commissione ha constatato
che molti degli impianti esistenti erano in funzione senza essere dotati
dell'autorizzazione di cui all'art. 5, n. 1, della direttiva IPPC.

17      La Commissione ha pertanto inviato un parere motivato alla Repubblica
italiana il 2 febbraio 2009, invitando tale Stato membro ad adottare le misure
necessarie per conformarsi a detto parere entro due mesi dal ricevimento dello
stesso.

18      Con nota del 14 aprile 2009 la Repubblica italiana ha trasmesso
ulteriori informazioni. Tale nota precisava che, secondo le informazioni
raccolte fino ad allora presso la meta delle autorita competenti delle Regioni
italiane, che corrispondono a circa due terzi degli impianti esistenti sul
territorio italiano, l'85% di tali impianti erano dotati di autorizzazioni
integrate ambientali. Per un ulteriore 7% degli impianti esistenti, il
rispetto degli obblighi derivanti dalla direttiva IPPC era garantito
attraverso l'adeguamento delle autorizzazioni preesistenti e per il rimanente
8% degli impianti, le autorita nazionali non avevano rilevato la necessita di
modificare le autorizzazioni preesistenti per garantire la loro conformita
agli obblighi previsti dalla direttiva IPPC, nelle more delle procedure di
rilascio delle autorizzazioni integrate ambientali.

19      Con nota del 18 novembre 2009 la Repubblica italiana ha inviato un
ulteriore aggiornamento dei dati disponibili, aggiornati al 30 ottobre 2009.
Da tali dati risultava che su 5 669 impianti esistenti in esercizio, 4 465
erano dotati di autorizzazione integrata ambientale e per i rimanenti 1 204
impianti in esercizio erano in corso procedure di rilascio di autorizzazioni
integrate ambientali. Si precisava che per 593 impianti (l0% del totale) le
autorizzazioni preesistenti erano state riesaminate e in 246 casi aggiornate,
mentre per 608 impianti (11% del totale) le autorita competenti non avevano
ritenuto necessario riesaminare le autorizzazioni preesistenti per garantire
la loro conformita agli obblighi previsti dalla direttiva IPPC, nelle more
della conclusione delle procedure di rilascio delle autorizzazioni integrate
ambientali.

20      Ritenendo che la Repubblica italiana non avesse soddisfatto gli
obblighi ad essa incombenti in forza dell'art. 5, n. 1, della direttiva IPPC,
la Commissione ha deciso di proporre il presente ricorso.

  **Sul ricorso**

  _Argomenti delle parti_

21      La Commissione afferma che alla scadenza del termine previsto all'art.
5, n. 1, della direttiva IPPC, e cioe al 30 ottobre 2007, numerosi impianti
funzionavano senza essere dotati dell'autorizzazione di cui al citato art. 5 e
che tale situazione persisteva allo scadere del termine previsto nel parere
motivato, vale a dire al 2 aprile 2009. Invero, secondo la Commissione, dalla
nota della Repubblica italiana del 14 aprile 2009 emerge che le autorita
competenti non erano neppure in possesso di tutte le informazioni relative al
numero di impianti in parola presenti sul territorio nazionale e alle loro
attivita.

22      La Commissione ritiene inoltre che la Repubblica italiana non abbia
fornito alcuna informazione dettagliata volta a dimostrare l'equivalenza tra
le autorizzazioni ambientali preesistenti e le autorizzazioni integrate
ambientali ai sensi della direttiva IPPC, la quale soltanto permetterebbe di
assicurarsi che il funzionamento di tutti gli impianti esistenti sia
disciplinato da autorizzazioni ambientali che garantiscono adeguati livelli di
protezione.

23      La Repubblica italiana ritiene di essersi conformata ai requisiti
della direttiva IPPC.

24      La Repubblica italiana giustifica la variazione dei dati comunicati
adducendo che, in particolare, fino alla meta del 2009, non tutte le autorita
competenti regionali avevano ancora trasmesso informazioni complete sul numero
e sulle attivita degli impianti esistenti sul territorio di rispettiva
competenza e che la variazione del numero degli impianti esistenti era dovuta,
inoltre, ai dinieghi di rilascio delle autorizzazioni, alla chiusura o alla
divisione di tali impianti nonche al censimento di impianti non ancora
registrati. Tuttavia, essa sottolinea che le autorita competenti disponevano
delle informazioni necessarie, almeno a partire dal 30 gennaio 2008.

25      Per quanto riguarda gli impianti esistenti sprovvisti di
un'autorizzazione integrata ambientale, menzionati nelle note del 14 aprile e
18 novembre 2009, la Repubblica italiana osserva che il rilascio di una
siffatta autorizzazione era in corso, e precisa che per alcuni di tali
impianti le autorizzazioni preesistenti sono state riesaminate e, in alcuni
casi, aggiornate, mentre per gli impianti restanti, pari a 608 al 30 ottobre
2009, le autorita competenti non hanno ritenuto necessario riesaminare le
autorizzazioni preesistenti al fine di garantire il rispetto degli obblighi
fondamentali derivanti dalla direttiva IPPC.

26      La Repubblica italiana afferma che, in questi ultimi casi, le
competenti autorita regionali hanno ritenuto, sulla base di una valutazione
caso per caso, di non dover adottare alcun provvedimento, in quanto non vi era
evidenza alcuna che detti impianti, autorizzati conformemente alle piu
avanzate disposizioni in materia ambientale, non fossero conformi ai criteri
stabiliti dalla direttiva IPPC.

27      A tale proposito, essa chiarisce che le motivazioni tecniche sottese
alla valutazione operata da dette autorita «potranno essere illustrate solo a
valle della conclusione dell'istruttoria tecnica per la definizione
dell'[autorizzazione integrata ambientale] che, individuate le migliori
tecniche disponibili applicabili nel caso specifico, definira i livelli
prestazionali che nel caso specifico garantiscono il rispetto della disciplina
[prevista dalla direttiva] IPPC, confermandone formalmente la corrispondenza a
quelli garantiti nel periodo transitorio». Il fatto che, per tali impianti,
l'esercizio stesse avvenendo nel rispetto non solo delle autorizzazioni
esistenti al 1999, ma anche degli ulteriori obblighi di legge successivamente
introdotti discende, in particolare, anche dal regime sanzionatorio previsto
da tali disposizioni di legge, che impegna i gestori a raggiungere determinate
prestazioni ambientali indipendentemente dai contenuti dell'atto
autorizzativo.

28      Inoltre, la Repubblica italiana sostiene che il decreto legge n.
180/07, modificato dalla legge di conversione n. 243/2007, non puo costituire
un ulteriore indice dell'inadempienza agli obblighi derivanti dall'art. 5, n.
1, della direttiva IPPC, in quanto il citato decreto, come modificato, ha
prorogato al 31 marzo 2008 soltanto l'obbligo di dotare ogni impianto
esistente di un'autorizzazione integrata ambientale.

  _Giudizio della Corte_

29      Occorre ricordare che dall'art. 5, n. 1, della direttiva IPPC risulta
che la data di scadenza per rendere conformi gli impianti esistenti era
fissata al 30 ottobre 2007 (v. sentenza 4 marzo 2010, causa C‑258/09,
Commissione/Belgio, punto 27).

30      Orbene, dalle informazioni comunicate dalla Repubblica italiana il 14
aprile e il 18 novembre 2009 emerge che soltanto una parte delle
autorizzazioni preesistenti era stata riesaminata e, ove necessario,
aggiornata, mentre le autorita competenti non avevano ritenuto necessario
riesaminare le autorizzazioni di 608 impianti preesistenti per garantirne la
conformita alla direttiva IPPC.

31      Nelle sue memorie, la Repubblica italiana sostiene che, nelle more
della conclusione delle procedure di rilascio delle autorizzazioni integrate
ambientali, e al fine di non arrecare pregiudizio alle aziende che avevano
presentato tempestivamente la domanda, le autorita competenti si sono limitate
a verificare l'assenza di un evidente contrasto con i requisiti della
direttiva IPPC.

32      La Repubblica italiana aggiunge che, in ogni modo, alla scadenza del
termine assegnato con il parere motivato, vale a dire al 2 aprile 2009, gli
impianti esistenti ancora sprovvisti di autorizzazione integrata ambientale
funzionavano nel rispetto dei requisiti della direttiva IPPC.

33      A tale proposito, va osservato che, come risulta dall'art. 1 della
direttiva IPPC, tra i vari obblighi che il legislatore dell'Unione ha imposto
agli Stati membri figurano quelli di cui all'art. 5, n. 1, di tale direttiva,
finalizzati al conseguimento di un livello elevato di protezione dell'ambiente
nel suo complesso. Pertanto, soltanto un'esecuzione piena e conforme, da parte
degli Stati membri, degli obblighi ad essi incombenti in forza della citata
direttiva consentira il raggiungimento di tale obiettivo di protezione.

34      Inoltre, occorre constatare, come ha fatto la Commissione, che il
riesame delle autorizzazioni preesistenti consiste in una valutazione
approfondita delle condizioni esistenti al momento del rilascio, con la
conseguente possibilita di verificare la loro conformita ai requisiti
specifici della direttiva IPPC e, quindi, l'eventuale necessita di un
aggiornamento.

35      Dal tenore letterale dell'art. 5, n. 1, della direttiva IPPC e dalla
finalita di tale disposizione risulta infatti che i requisiti relativi al
funzionamento degli impianti esistenti si applicano allo stesso modo tanto in
sede di esame preliminare al rilascio di un'autorizzazione integrata
ambientale quanto in caso di riesame delle autorizzazioni preesistenti.

36      Pertanto, la mera verifica delle autorizzazioni preesistenti, diretta
esclusivamente a valutare l'assenza di un evidente contrasto con i requisiti
della direttiva IPPC, non appare adeguata al fine di garantire il rispetto
degli obblighi previsti dall'art. 5, n. 1, di tale direttiva.

37      Cio premesso, l'argomento della Repubblica italiana secondo il quale
gli impianti esistenti rispettano gli ulteriori obblighi di legge introdotti
successivamente e, pertanto, il loro funzionamento sarebbe conforme ai
requisiti della direttiva IPPC, non puo essere accolto. Tale verifica delle
autorizzazioni preesistenti non consente infatti di accertare la conformita
del funzionamento degli impianti esistenti ai requisiti della direttiva IPPC.
Cio vale a maggior ragione in quanto, come sottolineato dalla Commissione, la
Repubblica italiana non ha fornito e nemmeno menzionato informazioni quali il
riferimento delle procedure di riesame e l'indicazione dei motivi in base ai
quali le autorizzazioni preesistenti non necessitavano di un adeguamento.

38      Alla luce di tutte le considerazioni sin qui svolte, occorre
considerare fondato il ricorso proposto dalla Commissione.

39      Si deve pertanto dichiarare che la Repubblica italiana, non avendo
adottato le misure necessarie affinche le autorita competenti controllino,
attraverso autorizzazioni rilasciate a norma degli artt. 6 e 8 della direttiva
IPPC, ovvero, nei modi opportuni, mediante il riesame e, se del caso,
l'aggiornamento delle prescrizioni, che gli impianti esistenti ai sensi
dell'art. 2, punto 4, di tale direttiva funzionino secondo i requisiti di cui
agli artt. 3, 7, 9, 10, 13, 14, lett. a) e b), e 15, n. 2, della medesima, e
venuta meno agli obblighi ad essa incombenti in forza dell'art. 5, n. 1, della
citata direttiva.

  **Sulle spese**

40      Ai sensi dell'art. 69, n. 2, del regolamento di procedura, la parte
soccombente e condannata alle spese se ne e stata fatta domanda. Poiche la
Commissione ha concluso in tal senso, la Repubblica italiana, rimasta
soccombente, deve essere condannata alle spese.

Per questi motivi, la Corte (Settima Sezione) dichiara e statuisce:

1)       **La Repubblica italiana, non avendo adottato le misure necessarie
affinch e le autorita competenti controllino, attraverso autorizzazioni
rilasciate a norma degli artt. 6 e 8 della direttiva del Parlamento europeo e
del Consiglio 15 gennaio 2008, 2008/1/CE, sulla prevenzione e la riduzione
integrate dell'inquinamento (versione codificata), ovvero, nei modi opportuni,
mediante il riesame e, se del caso, l'aggiornamento delle prescrizioni, che
gli impianti esistenti ai sensi dell'art. 2, punto 4, di tale direttiva
funzionino secondo i requisiti di cui agli artt. 3, 7, 9, 10, 13, 14, lett. a)
e b), e 15, n. 2, della medesima, e venuta meno agli obblighi ad essa
incombenti in forza dell'art. 5, n. 1, della citata direttiva.**

2)       **La Repubblica italiana e condannata alle spese.**

Firme

* * *

* Lingua processuale: l'italiano. 


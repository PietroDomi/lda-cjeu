  
  
SENTENZA DELLA CORTE (Terza Sezione)

5 ottobre 2010 (*)

«Cooperazione giudiziaria in materia civile - Materia matrimoniale e materia
di responsabilita genitoriale - Convenzione dell'Aia, del 25 ottobre 1980,
sugli aspetti civili della sottrazione internazionale di minori - Regolamento
(CE) n. 2201/2003 - Figli naturali - Diritto di affidamento del padre -
Interpretazione della nozione di "diritto di affidamento" - Principi generali
del diritto e Carta dei diritti fondamentali dell'Unione europea»

Nel procedimento C‑400/10 PPU,

avente ad oggetto una domanda di pronuncia pregiudiziale proposta alla Corte,
ai sensi dell'art. 267 TFUE, dalla Supreme Court (Irlanda), con decisione 30
luglio 2010, pervenuta in cancelleria il 6 agosto 2010, nella causa

**J. McB.**

contro

**L. E.** ,

LA CORTE (Terza Sezione),

composta dal sig. K. Lenaerts (relatore), presidente di sezione, dalla sig.ra
R. Silva de Lapuerta, dai sigg. E. Juhasz, T. von Danwitz e D. Švaby, giudici,

avvocato generale: sig. N. Jaaskinen

cancelliere: sig.ra L. Hewlett, amministratore principale

vista la domanda del giudice del rinvio di sottoporre il rinvio pregiudiziale
a un procedimento d'urgenza, a norma dell'art. 104 ter del regolamento di
procedura,

vista la decisione della Terza Sezione in data 11 agosto 2010 di accogliere la
suddetta domanda,

vista la fase scritta del procedimento e in seguito all'udienza del 20
settembre 2010,

considerate le osservazioni presentate:

-        per il sig. McB., dalla sig.ra D. Browne, SC, e dal sig. D. Quinn, BL, su mandato del sig. J. McDaid, solicitor;

-        per la sig.ra E., dal sig. G. Durcan, SC, nonche dalle sig.re N. Jackson e S. Fennell, BL, su mandato della sig.ra M. Quirke, solicitor; 

-        per l'Irlanda, dal sig. D. O'Hagan, in qualita di agente, assistito dai sigg. M. MacGrath, SC, e N. Travers, BL;

-        per il governo tedesco, dalla sig.ra J. Kemper, in qualita di agente;

-        per la Commissione europea, dalla sig.ra A.-M. Rouchaud-Joet e dal sig. M. Wilderspin, in qualita di agenti,

sentito l'avvocato generale,

ha pronunciato la seguente

**Sentenza**

1        La domanda di pronuncia pregiudiziale verte sull'interpretazione del
regolamento (CE) del Consiglio 27 novembre 2003, n. 2201, relativo alla
competenza, al riconoscimento e all'esecuzione delle decisioni in materia
matrimoniale e in materia di responsabilita genitoriale, che abroga il
regolamento (CE) n. 1347/2000 (GU L 338, pag. 1).

2        La questione e sorta nell'ambito di una controversia tra il sig.
McB., quale padre, e la sig.ra E., quale madre, di tre minori, in merito al
ritorno in Irlanda di questi ultimi, che si trovano attualmente in Inghilterra
insieme alla madre.

  **Contesto normativo**

  _La convenzione dell 'Aia del 1980_

3        L'art. 1 della convenzione dell'Aia, del 25 ottobre 1980, sugli
aspetti civili della sottrazione internazionale di minori (in prosieguo: la
«convenzione dell'Aia del 1980»), cosi dispone:

«La presente Convenzione ha come fine:

a)      di assicurare l'immediato rientro dei minori illecitamente trasferiti
o trattenuti in qualsiasi Stato contraente;

b)      di assicurare che i diritti di affidamento e di visita previsti in uno
Stato contraente siano effettivamente rispettati negli altri Stati
contraenti».

4        L'art. 3 della suddetta convenzione recita come segue:

«Il trasferimento o il mancato rientro di un minore e ritenuto illecito:

a)      quando avviene in violazione dei diritti di custodia assegnati ad una
persona, istituzione o ogni altro ente, congiuntamente o individualmente, in
base alla legislazione dello Stato nel quale il minore aveva la sua residenza
abituale immediatamente prima del suo trasferimento o del suo mancato rientro
e

b)      se tali diritti erano effettivamente esercitati, individualmente o
congiuntamente, al momento del trasferimento del minore o del suo mancato
rientro, o avrebbero potuto esserlo se non si fossero verificate tali
circostanze.

Il diritto di custodia citato al capoverso a) di cui sopra puo in particolare
derivare direttamente dalla legge, da una decisione giudiziaria o
amministrativa, o da un accordo vigente in base alla legislazione del predetto
Stato».

5        Ai sensi dell'art. 15 della convenzione dell'Aia del 1980:

«Le autorita giudiziarie o amministrative di uno Stato Contraente hanno
facolta, prima di decretare il ritorno del minore, di domandare che il
richiedente produca una decisione o attestato emesso dalle autorita dello
Stato di residenza abituale del minore, comprovante che il trasferimento o il
mancato rientro era illecito ai sensi dell'articolo 3 della Convenzione,
sempre che tale decisione o attestato possa essere ottenuto in quello Stato.
Le autorita centrali degli Stati Contraenti assistono il richiedente, per
quanto possibile, nell'ottenimento di detta decisione o attestato».

  _Il diritto delll 'Unione_

6        Il diciassettesimo 'considerando' del regolamento n. 2201/2003
precisa quanto segue:

«In caso di trasferimento o mancato rientro illeciti del minore, si dovrebbe
ottenerne immediatamente il ritorno e a tal fine dovrebbe continuare ad essere
applicata la [convenzione dell'Aia del 1980], quale integrata dalle
disposizioni del presente regolamento, in particolare l'articolo 11 (…)».

7        Ai termini del trentatreesimo 'considerando' del suddetto
regolamento:

«Il presente regolamento riconosce i diritti fondamentali e osserva i principi
sanciti (...) dalla Carta dei diritti fondamentali dell'Unione europea [in
prosieguo: la «Carta»]. In particolare, mira a garantire il pieno rispetto dei
diritti fondamentali del bambino quali riconosciuti dall'articolo 24 della
[Carta]».

8        L'art. 2, punto 9, del medesimo regolamento definisce il «diritto di
affidamento» come «i diritti e doveri concernenti la cura della persona di un
minore, in particolare il diritto di intervenire nella decisione riguardo al
suo luogo di residenza».

9        L'art. 2, punto 11, del regolamento n. 2201/2003 precisa che il
«trasferimento (...) o mancato ritorno del minore» e illecito:

«a)      quando avviene in violazione dei diritti di affidamento derivanti da
una decisione [giudiziaria], dalla legge o da un accordo vigente in base alla
legislazione dello Stato membro nel quale il minore aveva la sua residenza
abituale immediatamente prima del suo trasferimento o del suo mancato rientro

e

b)      se il diritto di affidamento era effettivamente esercitato,
individualmente o congiuntamente, al momento del trasferimento del minore o
del suo mancato rientro, o lo sarebbe stato se non fossero sopravvenuti tali
eventi. L'affidamento si considera esercitato congiuntamente da entrambi i
genitori quanto uno dei titolari della responsabilita genitoriale non puo,
conformemente ad una decisione o al diritto nazionale, decidere il luogo di
residenza del minore senza il consenso dell'altro titolare della
responsabilita genitoriale».

10      L'art. 11 del suddetto regolamento, rubricato «Ritorno del minore»,
cosi dispone:

«1.      Quando una persona, istituzione o altro ente titolare del diritto di
affidamento adisce le autorita competenti di uno Stato membro affinche emanino
un provvedimento in base alla [convenzione dell'Aia del 1980] per ottenere il
ritorno di un minore che e stato illecitamente trasferito o trattenuto in uno
Stato membro diverso dallo Stato membro nel quale il minore aveva la residenza
abituale immediatamente prima dell'illecito trasferimento o mancato ritorno,
si applicano i paragrafi da 2 a 8\.

(…)

3.      Un'autorita giurisdizionale alla quale e stata presentata la domanda per il ritorno del minore di cui al paragrafo 1 procede al rapido trattamento della domanda stessa, utilizzando le procedure piu rapide previste nella legislazione nazionale. 

Fatto salvo il primo comma l'autorita giurisdizionale, salvo nel caso in cui
circostanze eccezionali non lo consentano, emana il provvedimento al piu tardi
sei settimane dopo aver ricevuto la domanda.

(…)

6.      Se un'autorita giurisdizionale ha emanato un provvedimento contro il ritorno di un minore in base all'articolo 13 della convenzione dell'Aia del 1980, l'autorita giurisdizionale deve immediatamente trasmettere direttamente ovvero tramite la sua autorita centrale una copia del provvedimento giudiziario contro il ritorno e dei pertinenti documenti, in particolare una trascrizione delle audizioni dinanzi al giudice, all'autorita giurisdizionale competente o all'autorita centrale dello Stato membro nel quale il minore aveva la residenza abituale immediatamente prima dell'illecito trasferimento o mancato ritorno, come stabilito dalla legislazione nazionale. L'autorita giurisdizionale riceve tutti i documenti indicati entro un mese dall'emanazione del provvedimento contro il ritorno. 

7.      A meno che l'autorita giurisdizionale dello Stato membro nel quale il minore aveva la residenza abituale immediatamente prima dell'illecito trasferimento o mancato ritorno non sia gia stat[a] adita da una delle parti, l'autorita giurisdizionale o l'autorita centrale che riceve le informazioni di cui al paragrafo 6 deve informarne le parti e invitarle a presentare all'autorita giurisdizionale le proprie conclusioni, conformemente alla legislazione nazionale, entro tre mesi dalla data della notifica, affinche quest'ultima esamini la questione dell'affidamento del minore. 

Fatte salve le norme sulla competenza di cui al presente regolamento, in caso
di mancato ricevimento delle conclusioni entro il termine stabilito,
l'autorita giurisdizionale archivia il procedimento.

8.      Nonostante l'emanazione di un provvedimento contro il ritorno in base all'articolo 13 della convenzione dell'Aia del 1980, una successiva decisione che prescrive il ritorno del minore emanata da un giudice competente ai sensi del presente regolamento e esecutiva conformemente alla sezione 4 del capo III, allo scopo di assicurare il ritorno del minore». 

11      L'art. 60 del regolamento n. 2201/2003, rubricato «Relazione con
talune convenzioni multilaterali», e cosi formulato:

«Nei rapporti tra gli Stati che ne sono parti, il presente regolamento prevale
sulle convenzioni seguenti, nella misura in cui queste riguardino materie da
esso disciplinate:

(…)

e)      [convenzione dell'Aia del 1980]».

12      L'art. 62 del suddetto regolamento, rubricato «Portata degli effetti»,
stabilisce, al suo n. 2, quanto segue:

«Le convenzioni di cui all'articolo 60, in particolare la convenzione dell'Aia
del 1980, continuano ad avere efficacia tra gli Stati membri che ne sono parti
contraenti, conformemente all'articolo 60».

  _Il diritto nazionale_

13      Risulta dalla decisione di rinvio che nell'ordinamento irlandese un
padre naturale non e ipso iure titolare del diritto di affidamento. Neanche il
fatto che egli abbia convissuto more uxorio con la madre del minore e che
abbia contribuito attivamente ad allevare il figlio e di per se sufficiente
perche gli sia riconosciuto un tale diritto.

14      Tuttavia, ai termini dell'art. 6A della legge del 1964 relativa alla
potesta sui minori (Guardianship of Infants Act 1964), quale modificata
dall'art. 12 della legge del 1987 sulla condizione del minore (Status of
Children Act 1987), «allorche padre e madre non sono tra loro coniugati, il
giudice puo, su richiesta del padre, attribuire a quest'ultimo con sentenza la
potesta sul minore».

15      L'art. 11, n. 4, della legge del 1964 relativa alla potesta sui
minori, come modificato dall'art. 13 della legge del 1987 sulla condizione del
minore, cosi dispone:

«Nel caso di un minore i cui genitori non siano tra loro coniugati, il diritto
di chiederne, ai sensi del presente articolo, l'affidamento e il diritto di
visita da parte del padre o della madre e esteso al padre che non abbia la
potesta sul minore; a tal fine, ogni riferimento nel presente articolo al
padre o al genitore di un minore si intende valere anche per costui».

16      La legge del 1991 sulla sottrazione di minori e sull'esecuzione delle
sentenze in materia di affidamento (Child Abduction and Enforcement of Custody
Orders Act 1991), come modificata dal regolamento in materia comunitaria del
2005 (decisioni in materia matrimoniale e in materia di responsabilita
genitoriale) [European Communities (Judgments in Matrimonial Matters and
Matters of Parental Responsability) Regulations 2005], stabilisce all'art. 15
quanto segue:

«Su istanza proposta ai sensi dell'art. 15 della [convenzione dell'Aia del
1980] da chiunque, a loro giudizio, abbia un interesse al riguardo, le
autorita giudiziarie possono dichiarare che il trasferimento di un minore in
uno Stato o il suo mancato ritorno da esso era:

a)      in caso di trasferimento in uno Stato o di mancato ritorno da esso, un
trasferimento o un mancato ritorno illecito ai sensi dell'art. 2 del
[regolamento];

b)      in ogni altro caso, [un trasferimento o un mancato ritorno] illecito
ai sensi dell'art. 3 della [convenzione dell'Aia del 1980]».

  **Causa principale e questione pregiudiziale**

  _I fatti all 'origine della controversia_

17      Dal fascicolo a disposizione della Corte risulta che il ricorrente
nella causa principale, il sig. McB., cittadino irlandese, e la convenuta
nella medesima causa, la sig.ra E., cittadina del Regno Unito, hanno
convissuto more uxorio per piu di dieci anni, tra Inghilterra, Australia,
Irlanda del Nord e, dal novembre 2008, Irlanda. Hanno avuto tre figli: J.,
nato in Inghilterra il 21 dicembre 2000, E., nata in Irlanda del Nord il 20
novembre 2002, e J.C., nata in Irlanda del Nord il 22 luglio 2007.

18      I rapporti tra i genitori degeneravano tra la fine del 2008 e l'inizio
del 2009. In particolare, adducendo come ragione la condotta violenta del
padre, la madre scappava piu volte, con i figli, in un centro di accoglienza
per donne. I due genitori si riconciliavano nell'aprile 2009 e fissavano al 10
ottobre 2009 la data delle nozze. Tuttavia, al ritorno da un viaggio di lavoro
in Irlanda del Nord, l'11 luglio 2009, il padre constatava che la madre aveva
nuovamente abbandonato il tetto familiare e portato con se i figli nel centro
di accoglienza.

19      Il 15 luglio 2009 i legali del padre, su sua richiesta, preparavano
un'istanza di attribuzione dell'affidamento dei tre figli da presentare al
giudice irlandese competente, vale a dire la District Court. Tuttavia, il 25
luglio 2009 la madre partiva in aereo per l'Inghilterra con i tre figli
summenzionati e con l'altro suo figlio, piu grande, nato da una precedente
relazione. A quella data la notifica alla madre della predetta istanza non era
stata eseguita, sicche, conformemente al diritto processuale irlandese,
l'azione non era stata debitamente introdotta e per cio stesso la competenza
del giudice irlandese non risultava incardinata.

  _Il procedimento avviato dal padre in Inghilterra_

20      Il 2 novembre 2009 il sig. McB. intentava un ricorso dinanzi alla High
Court of Justice (England & Wales), Family Division (Regno Unito), per
ottenere il ritorno dei figli in Irlanda ai sensi della convenzione dell'Aia
del 1980 e del regolamento n. 2201/2003. Con ordinanza 20 novembre 2009 detto
giudice gli richiedeva, conformemente all'art. 15 della succitata convenzione,
di munirsi di una decisione o di un attestato delle autorita irlandesi
comprovante che il trasferimento dei minori era illecito ai sensi dell'art. 3
della medesima convenzione.

  _Il procedimento avviato dal padre in Irlanda_

21      Il 22 dicembre 2009 il sig. McB. presentava ricorso alla High Court
(Irlanda) diretto a ottenere, da un lato, una decisione o un attestato
comprovante che il trasferimento dei suoi tre figli, il 25 luglio 2009, era
illecito ai sensi dell'art. 3 della convenzione dell'Aia del 1980 e,
dall'altro, il riconoscimento di un diritto di affidamento.

22      Con sentenza 28 aprile 2010 detta High Court respingeva la prima delle
due richieste dichiarando che il padre non aveva alcun diritto di affidamento
sui figli alla data del loro trasferimento, motivo per il quale tale
trasferimento non era illecito ai sensi della convenzione dell'Aia del 1980 o
del regolamento n. 2201/2003.

23      Il padre impugnava tale decisione dinanzi al giudice del rinvio. Nella
sua domanda di pronuncia pregiudiziale quest'ultimo rileva che il padre non
aveva alcun diritto di affidamento sui figli alla data del 25 luglio 2009 ai
sensi delle disposizioni della convenzione dell'Aia del 1980. Osserva, pero,
che la nozione di «diritto di affidamento» e ormai definita, ai fini delle
domande di rimpatrio di minori da uno Stato membro all'altro sulla base della
convenzione dell'Aia del 1980, all'art. 2, punto 9, del suddetto regolamento.

24      Il giudice del rinvio considera che nulla nel testo del regolamento n.
2201/2003 o dell'art. 7 della Carta implica che, in mancanza di una decisione
giudiziaria che gli conferisca il diritto di affidamento, un padre naturale
debba essere ritenuto avere necessariamente tale diritto sul figlio, al fine
di stabilire l'eventuale illiceita del trasferimento di quest'ultimo.
Riconosce, nondimeno, che interpretare queste disposizioni di diritto
dell'Unione compete alla Corte.

25      Cio considerato, la Supreme Court ha deciso di sospendere il
procedimento e di sollevare la seguente questione pregiudiziale:

«Se il regolamento [n. 2001/2003], interpretato conformemente all'art. 7 della
[Carta] o altrimenti, osti a una normativa di uno Stato membro in base alla
quale un padre naturale deve prima ottenere dal giudice competente una
decisione che gli attribuisca l'affidamento del figlio per vedersi
riconosciuto un "diritto di affidamento" che renda il trasferimento del minore
dal suo paese di residenza abituale illecito ai sensi dell'art. 2, punto 11,
del suddetto regolamento».

  **Sul procedimento d 'urgenza**

26      Il giudice remittente chiede per il presente rinvio pregiudiziale un
procedimento d'urgenza ai sensi dell'art. 104 ter del regolamento di procedura
della Corte.

27      A giustificazione della sua richiesta fa valere che, ai termini del
diciassettesimo 'considerando' del regolamento n. 2201/2003, in caso di
trasferimento illecito di un minore, si dovrebbe ottenerne immediatamente il
ritorno.

28      Al riguardo occorre rilevare che dalla decisione di rinvio emerge che
la presente controversia concerne tre minori, rispettivamente di 3, 7 e 9
anni, che sono separati dal padre da piu di un anno. Siccome si tratta di
minori in tenera eta, soprattutto il piu giovane di loro, protrarre la
situazione attuale potrebbe nuocere seriamente ai rapporti che essi
intrattengono con il padre.

29      Cio considerato, la Terza Sezione della Corte ha deciso, in data 11
agosto 2010, su proposta del giudice relatore, sentito l'avvocato generale, di
accogliere la richiesta del giudice remittente di trattare il rinvio
pregiudiziale con procedimento d'urgenza.

  **Sulla questione pregiudiziale**

  _Sulla ricevibilit a_

30      La Commissione europea s'interroga sulla ricevibilita della domanda di
pronuncia pregiudiziale e il governo tedesco ne asserisce l'irricevibilita.
Essi rilevano, in sostanza, che la causa principale verte non sul ritorno dei
minori, ai sensi dell'art. 11 del regolamento n. 2201/2003, bensi
sull'ottenimento, come conditio sine qua non dello stesso, di una decisione
che attesti l'illiceita del trasferimento dei minori in conformita dell'art.
15 della convenzione dell'Aia del 1980. Oggetto della causa principale
sarebbe, quindi, la verifica della liceita del trasferimento dei minori a
norma non dell'art. 2, punto 11, del regolamento, bensi degli artt. 1 e 3
della convenzione. Infatti, il ricorrente nella causa principale avrebbe adito
il competente giudice irlandese per ottenere una decisione o un attestato che
constatasse l'illiceita del trasferimento ovvero del mancato ritorno dei
minori ai sensi dell'art. 3 della suddetta convenzione. Il motivo di tale
istanza sarebbe stato che la High Court of Justice (England & Wales), Family
Division, gli aveva richiesto di produrre una tale decisione o un tale
attestato conformemente all'art. 15 della medesima convenzione.

31      Tuttavia, il regolamento n. 2201/2003, in particolare il suo art. 11,
verterebbe non sulla procedura prevista all'art. 15 della convenzione dell'Aia
del 1980, relativa alla constatazione dell'illiceita del trasferimento di un
minore, ma unicamente su quella relativa al ritorno di quest'ultimo. Detto
art. 11 diverrebbe pertinente, cosi, solo al termine della procedura di cui
all'art. 15 della succitata convenzione e dopo l'avvio della procedura di
ritorno dei minori, cosicche la questione pregiudiziale sollevata dal giudice
del rinvio sarebbe prematura.

32      In proposito occorre ricordare che, secondo la giurisprudenza della
Corte, spetta esclusivamente al giudice nazionale, cui e stata sottoposta la
controversia e che deve assumersi la responsabilita dell'emananda decisione
giurisdizionale, valutare, alla luce delle particolari circostanze di ciascuna
causa, sia la necessita di una pronuncia pregiudiziale per essere in grado di
emettere la propria sentenza sia la rilevanza delle questioni che sottopone
alla Corte (sentenza 30 novembre 2006, cause riunite C‑376/05 e C‑377/05,
Brunsteiner e Autohaus Hilgert, Racc. pag. I‑11383, punto 26 e giurisprudenza
ivi citata).

33      Di conseguenza, se le questioni sollevate vertono sull'interpretazione
del diritto dell'Unione, la Corte, in via di principio, e tenuta a statuire
(v., in particolare, sentenze 13 marzo 2001, causa C‑379/98, PreussenElektra,
Racc. pag. I‑2099, punto 38, e 1° ottobre 2009, causa C‑103/08, Gottwald,
Racc. pag. I‑9117, punto 16).

34      Ne consegue che la presunzione di pertinenza delle questioni proposte
in via pregiudiziale dai giudici nazionali puo venir meno solo in casi
eccezionali, in particolare qualora risulti manifestamente che la richiesta
interpretazione delle disposizioni del diritto dell'Unione considerate in tali
questioni non ha alcun rapporto con la realta effettiva o con l'oggetto della
causa principale (v., in particolare, sentenze Gottwald, cit., punto 17, e 22
aprile 2010, causa C‑82/09, Dimos Agios Nikolaos, Racc. pag. I‑3649, punto
15).

35      Nella fattispecie, il giudice del rinvio ritiene di aver bisogno di
un'interpretazione del regolamento n. 2201/2003, segnatamente del suo art. 2,
punto 11, per decidere sulla domanda di emettere una decisione o un attestato
comprovante che il trasferimento o il mancato ritorno dei minori di cui
trattasi nella causa principale fosse illecito. Risulta, del resto, dalla
normativa nazionale in vigore, ossia dall'art. 15 della legge del 1991 sulla
sottrazione di minori e sull'esecuzione delle sentenze in materia di
affidamento, come modificata dal regolamento in materia comunitaria del 2005
(decisioni in materia matrimoniale e in materia di responsabilita
genitoriale), che, in caso di trasferimento di un minore in un altro Stato
membro, il giudice nazionale richiesto di emettere una tale decisione o un
tale attestato conformemente all'art. 15 della convenzione dell'Aia del 1980
valutera la liceita del trasferimento proprio alla luce dell'art. 2 del
regolamento n. 2201/2003.

36      Occorre inoltre rilevare che, ai sensi dell'art. 60 del regolamento n.
2201/2003, nei rapporti tra gli Stati membri, detto regolamento prevale sulla
convenzione dell'Aia del 1980 nella misura in cui questa riguarda materie da
esso disciplinate. Fermo restando il primato del regolamento n. 2201/2003,
tale convenzione continua ad avere efficacia tra gli Stati membri che ne sono
parti contraenti, nel rispetto del suddetto art. 60, in forza dell'art. 62, n.
2, del medesimo regolamento, cosi come enuncia il suo diciassettesimo
'considerando'. Pertanto, le sottrazioni di minori da uno Stato membro
all'altro sono regolamentate ormai da un insieme di regole costituito dalle
disposizioni della convenzione dell'Aia del 1980 come completate da quelle del
regolamento n. 2201/2003, fermo restando che, nell'ambito di applicazione del
regolamento, il primato spetta a quest'ultimo.

37      Cio considerato, l'interpretazione richiesta dal giudice del rinvio
non appare priva di pertinenza rispetto alla decisione che quest'ultimo e
chiamato a prendere.

38      Di conseguenza, la domanda di pronuncia pregiudiziale deve essere
dichiarata ricevibile.

  _Nel merito_

39      Il giudice del rinvio chiede, in sostanza, se il regolamento n.
2201/2003 debba essere interpretato nel senso che osta a che la normativa di
uno Stato membro subordini l'acquisizione, da parte del padre naturale di un
minore, del diritto di affidamento al previo ottenimento di una decisione del
giudice nazionale competente che conferisca al padre tale diritto, idoneo a
rendere illecito, ai sensi dell'art. 2, punto 11, del citato regolamento, il
trasferimento del minore da parte della madre oppure il suo mancato ritorno.

40      A tale riguardo si deve ricordare che l'art. 2, punto 9, del suddetto
regolamento definisce il «diritto di affidamento» come «i diritti e doveri
concernenti la cura della persona di un minore, in particolare il diritto di
intervenire nella decisione riguardo al suo luogo di residenza».

41      Nella misura in cui la nozione di «diritto di affidamento» e cosi
definita dal regolamento n. 2201/2003, essa e autonoma rispetto alle normative
nazionali. Infatti, dalla necessita di garantire tanto l'applicazione uniforme
del diritto dell'Unione quanto il principio di uguaglianza discende che i
termini di una disposizione di tale diritto, la quale non contenga alcun
espresso richiamo al diritto degli Stati membri ai fini della determinazione
del suo senso e della sua portata, devono di norma essere oggetto, nell'intera
Unione, di un'interpretazione autonoma e uniforme, da effettuarsi tenendo
conto del contesto della disposizione stessa e della finalita perseguita dalla
normativa in questione (sentenza 17 luglio 2008, causa C‑66/08, Kozłowski,
Racc. pag. I‑6041, punto 42 e giurisprudenza ivi citata). Cosi, ai fini
dell'applicazione del medesimo regolamento, il diritto di affidamento
comporta, in ogni caso, il diritto di chi ne e titolare di decidere il luogo
di residenza del minore.

42      Altro e il problema della designazione del titolare del diritto di
affidamento. Al riguardo discende dall'art. 2, punto 11, lett. a), del detto
regolamento che l'illiceita o meno del trasferimento di un minore dipende
dall'esistenza di «diritti di affidamento derivanti da una decisione
[giudiziaria], dalla legge o da un accordo vigente in base alla legislazione
dello Stato membro nel quale il minore aveva la sua residenza abituale
immediatamente prima del suo trasferimento o del suo mancato rientro».

43      Ne consegue che il regolamento n. 2201/2003 non stabilisce chi debba
avere il diritto di affidamento che puo rendere illecito il trasferimento di
un minore ai sensi del suo art. 2, punto 11, bensi rinvia - per la
designazione del titolare di tale diritto - alla normativa dello Stato membro
in cui il minore aveva la sua residenza abituale immediatamente prima del suo
trasferimento o del suo mancato ritorno. È dunque l'ordinamento di tale Stato
membro che determina le condizioni alle quali il padre naturale acquisisce il
diritto di affidamento sul figlio, ai sensi dell'art. 2, punto 9, del suddetto
regolamento, se del caso previo ottenimento di una decisione del giudice
nazionale competente che glielo conferisca.

44      Alla luce di quanto precede occorre interpretare il regolamento n.
2201/2003 nel senso che l'illiceita del trasferimento di un minore ai fini
dell'applicazione di detto regolamento dipende esclusivamente dall'esistenza
di un diritto di affidamento, conferito dal diritto nazionale applicabile, in
violazione del quale tale trasferimento ha avuto luogo.

45      Il giudice del rinvio si chiede, tuttavia, se la Carta, in particolare
il suo art. 7, influisca su questa interpretazione del suddetto regolamento.

46      Il ricorrente nella causa principale contesta che il trasferimento di
un minore da parte della madre all'insaputa del padre naturale non sia
illecito ai sensi della convenzione dell'Aia del 1980 e del regolamento n.
2201/2003, quand'anche il padre abbia vissuto con il figlio e, more uxorio,
con la di lui madre ed abbia contribuito attivamente ad allevarlo.

47      A suo avviso, l'interpretazione di detto regolamento esposta al punto
44 della presente sentenza puo condurre ad una situazione che non sarebbe
compatibile ne con il suo diritto al rispetto della vita privata e familiare,
sancito all'art. 7 della Carta nonche all'art. 8 della Convenzione europea per
la salvaguardia dei diritti dell'uomo e delle liberta fondamentali (in
prosieguo: la «CEDU»), ne con i diritti del minore, quali enunciati all'art.
24 della medesima Carta. Ai fini del regolamento n. 2201/2003, il «diritto di
affidamento» dovrebbe essere interpretato nel senso che compete ipso iure al
padre naturale qualora questi conduca con i figli la stessa vita familiare di
una famiglia fondata sul matrimonio. Diversamente, il diritto «potenziale» del
padre, che gli permette di presentare domanda al giudice nazionale competente
e di ottenere eventualmente un diritto di affidamento, potrebbe essere del
tutto vanificato da atti compiuti dalla madre unilateralmente e all'insaputa
del padre. Orbene, l'effettivita del diritto di presentare una tale domanda
dovrebbe essere adeguatamente tutelata.

48      Il giudice del rinvio fa presente che, per la legge irlandese, il
padre naturale non ha il diritto di affidamento sul figlio, salvo che glielo
conferisca un accordo tra genitori o una decisione giudiziaria, mentre analogo
diritto compete d'ufficio alla madre, senza che occorra un'attribuzione
espressa.

49      Cio considerato, si deve verificare se il rispetto dei diritti
fondamentali del padre naturale e dei suoi figli osti all'interpretazione del
regolamento n. 2201/2003 esposta al precedente punto 44.

50      Al riguardo si deve ricordare che, conformemente all'art. 6, n. 1,
primo comma, TUE, l'Unione riconosce i diritti, le liberta e i principi
sanciti nella Carta, «che ha lo stesso valore giuridico dei Trattati».

51      Anzitutto, le disposizioni della Carta si applicano, ai termini del
suo art. 51, n. 1, agli Stati membri esclusivamente nell'attuazione del
diritto dell'Unione. In virtu del n. 2 della medesima disposizione, la Carta
non estende l'ambito di applicazione del diritto dell'Unione al di la delle
competenze dell'Unione, «ne introduce competenze nuove o compiti nuovi per
l'Unione, ne modifica le competenze e i compiti definiti nei trattati». Cosi,
la Corte e chiamata ad interpretare, alla luce della Carta, il diritto
dell'Unione nei limiti delle competenze che le sono attribuite.

52      Ne consegue che, nell'ambito della presente controversia, occorre
tener conto della Carta ai meri fini dell'interpretazione del regolamento n.
2201/2003, senza procedere ad una valutazione del diritto nazionale in quanto
tale. Piu in particolare, si tratta di verificare se le disposizioni della
Carta ostino all'interpretazione di detto regolamento esposta supra al punto
44, tenuto conto segnatamente del rinvio al diritto nazionale che tale
interpretazione implica.

53      Risulta, poi, dall'art. 52, n. 3, della Carta che, laddove
quest'ultima contenga diritti corrispondenti a quelli garantiti dalla CEDU, il
significato e la portata degli stessi sono uguali a quelli conferiti loro
dalla suddetta convenzione. Detta disposizione non preclude, tuttavia, che il
diritto dell'Unione conceda una protezione piu estesa. Ai termini dell'art. 7
della medesima Carta, «[o]gni persona ha diritto al rispetto della propria
vita privata e familiare, del proprio domicilio e delle proprie
comunicazioni». Il testo dell'art. 8, n. 1, della CEDU e identico a quello
dell'art. 7 suddetto, tranne per il fatto che utilizza la locuzione «propria
corrispondenza» al posto di «proprie comunicazioni». Cio posto, si deve
constatare che detto art. 7 contiene diritti corrispondenti a quelli conferiti
dall'art. 8, n. 1, della CEDU. Occorre pertanto attribuire all'art. 7 della
Carta lo stesso significato e la stessa portata che sono conferiti all'art. 8,
n. 1, della CEDU nell'interpretazione che ne offre la giurisprudenza della
Corte europea dei diritti dell'uomo (v., per analogia, sentenza 14 febbraio
2008, causa C‑450/06, Varec, Racc. pag. I‑581, punto 48).

54      La Corte europea dei diritti dell'uomo ha gia esaminato una
controversia analoga, nei fatti, a quella oggetto della causa principale - il
figlio minore di una coppia non sposata era stato condotto in un altro Stato
membro dalla madre, che sola aveva su di lui potesta genitoriale - ed ha
statuito, in sostanza, che una normativa nazionale che accorda di pieno
diritto la potesta genitoriale su un minore unicamente alla madre non e
contraria all'art. 8 della CEDU, interpretato alla luce della convenzione
dell'Aia del 1980, purche permetta al padre del bambino, non investito della
potesta genitoriale, di chiedere al giudice nazionale competente la modifica
dell'attribuzione di tale autorita (Corte eur. D.U., sentenza Guichard c.
Francia del 2 settembre 2003, , _Recueil des arr ets et decisions_ 2003-X; v.
anche, nel medesimo senso, sentenza Balbontin c. Regno Unito del 14 settembre
1999, ricorso n. 39067/97).

55      Ne consegue che, ai fini dell'applicazione del regolamento n.
2201/2003, per accertare la liceita del trasferimento di un minore, il quale
sia stato condotto in un altro Stato membro dalla madre, il padre naturale
deve avere il diritto di rivolgersi al giudice nazionale competente, prima del
trasferimento, per chiedere che gli venga conferito un diritto di affidamento
del figlio, il che costituisce l'essenza medesima del diritto di un padre
naturale ad una vita privata e familiare in un tale contesto.

56      Infatti, la Corte europea dei diritti dell'uomo ha statuito anche che
una normativa nazionale che non accorda al padre naturale alcuna possibilita
di ottenere l'affidamento del figlio se la madre non acconsente costituisce
una discriminazione ingiustificata ai danni del padre e viola, pertanto,
l'art. 14 della CEDU, in combinato disposto con l'art. 8 della medesima
convenzione (Corte eur. D.U., sentenza Zaunegger c. Germania del 3 dicembre
2009, ricorso n. 22028/04, §§ 63 e 64).

57      Per contro, il fatto che il padre naturale non sia, a differenza della
madre, automaticamente titolare di un diritto di affidamento del minore ai
sensi dell'art. 2 del regolamento n. 2201/2003 non pregiudica il contenuto
essenziale del suo diritto alla vita privata e familiare, purche sia
assicurato il diritto enunciato al punto 55 della presente sentenza.

58      Non inficia tale constatazione la circostanza che un padre, il quale
non abbia intrapreso per tempo la procedura necessaria ad ottenere un diritto
di affidamento, si trovi nell'impossibilita, in caso di trasferimento del
minore da parte della madre verso un altro Stato membro, di ottenere il
ritorno del figlio nello Stato membro in cui prima risiedeva abitualmente.
Tale trasferimento rappresenta, infatti, l'esercizio lecito, da parte della
madre affidataria del minore, del suo diritto alla libera circolazione,
sancito agli artt. 20, n. 2, lett. a), TFUE e 21, n. 1, TFUE, e del suo
diritto di decidere il luogo di residenza del minore, senza che cio privi il
padre naturale della possibilita di esercitare il suo diritto di richiedere in
seguito il diritto di affidamento del figlio o il diritto di fargli visita.

59      Cosi, il riconoscimento, a favore del padre naturale, di un diritto di
affidamento del figlio, ai sensi dell'art. 2, punto 11, del regolamento n.
2201/2003, sebbene l'ordinamento nazionale non accordi un tale diritto,
sarebbe in contrasto con la necessita di assicurare la certezza del diritto
nonche i diritti e le liberta altrui, come prevede l'art. 52, n. 1, della
Carta, nella fattispecie quelli della madre. Una tale soluzione rischierebbe,
inoltre, di violare l'art. 51, n. 2, della Carta.

60      Occorre ricordare altresi che l'art. 7 della Carta, citato dal giudice
del rinvio nella sua questione, deve essere letto in correlazione con
l'obbligo di tener conto del superiore interesse del minore, sancito all'art.
24, n. 2, della Carta medesima, e segnatamente del diritto fondamentale del
bambino di intrattenere regolarmente relazioni personali e contatti diretti
con entrambi i genitori, quale enunciato all'art. 24, n. 3 (v., in tal senso,
sentenza 27 giugno 2006, causa C‑540/03, Parlamento/Consiglio, Racc. pag.
I‑5769, punto 58). Risulta peraltro dal trentatreesimo 'considerando' del
regolamento n. 2201/2003 che quest'ultimo riconosce i diritti fondamentali e
osserva i principi sanciti dalla Carta e che mira, in particolare, a garantire
il pieno rispetto dei diritti fondamentali del bambino quali riconosciuti
all'art. 24 della medesima. Cosi, le disposizioni del detto regolamento non
possono essere interpretate in modo tale da portare ad una violazione di
questo diritto fondamentale, il rispetto del quale s'identifica innegabilmente
con l'interesse superiore del bambino (v., in tal senso, sentenza 23 dicembre
2009, causa C‑403/09 PPU, Detiček, Racc. pag. I‑12193, punti 53-55).

61      Cio osservato, occorre ancora verificare se l'art. 24 della Carta, di
cui la Corte assicura il rispetto, osti ad un'interpretazione del regolamento
n. 2201/2003 come quella esposta al punto 44 della presente sentenza.

62      Si deve tener conto, al riguardo, della grande varieta delle relazioni
non matrimoniali e di quella delle relazioni dei genitori con i figli che ne
risulta, varieta evocata dal giudice nazionale nella decisione di rinvio e che
si traduce in un riconoscimento di volta in volta diverso della portata e
della ripartizione delle responsabilita genitoriali all'interno degli Stati
membri. L'art. 24 della Carta deve quindi essere interpretato nel senso che
non osta a che, ai fini dell'applicazione del regolamento n. 2201/2003, il
diritto di affidamento sia conferito, in linea di principio, esclusivamente
alla madre e che al padre naturale possa essere riconosciuto un diritto di
affidamento solo in forza di una decisione giudiziaria. Un tale assetto
permette, infatti, al giudice nazionale competente di prendere una decisione
sull'affidamento del minore e sul diritto di visita alla luce di tutti i dati
pertinenti, quali ha menzionato il giudice del rinvio, segnatamente, le
circostanze della nascita del minore, la natura del rapporto tra i genitori e
del rapporto tra ciascun genitore e il bambino nonche l'attitudine di ciascun
genitore ad assumere l'onere dell'affidamento. Prendere in considerazione tali
dati vale a tutelare l'interesse superiore del minore, conformemente all'art.
24, n. 2, della Carta.

63      Risulta da quanto precede che gli artt. 7 e 24 della Carta non ostano
all'interpretazione del regolamento esposta al punto 44 della presente
sentenza.

64      Cio considerato, si deve risolvere la questione deferita dichiarando
che il regolamento n. 2201/2003 deve essere interpretato nel senso che non
osta alla normativa di uno Stato membro che subordini l'acquisizione, da parte
del padre naturale di un minore, del diritto di affidamento al previo
ottenimento di una decisione del giudice nazionale competente che gli
attribuisca tale diritto, idoneo a rendere illecito, ai sensi dell'art. 2,
punto 11, del citato regolamento, il trasferimento del minore da parte della
madre o il suo mancato ritorno.

  **Sulle spese**

65      Nei confronti delle parti nella causa principale il presente
procedimento costituisce un incidente sollevato dinanzi al giudice nazionale,
cui spetta quindi statuire sulle spese. Le spese sostenute da altri soggetti
per presentare osservazioni alla Corte non possono dar luogo a rifusione.

Per questi motivi, la Corte (Terza Sezione) dichiara:

**Il regolamento (CE) del Consiglio 27 novembre 2003, n.  2201, relativo alla
competenza, al riconoscimento e all'esecuzione delle decisioni in materia
matrimoniale e in materia di responsabilita genitoriale, che abroga il
regolamento (CE) n. 1347/2000, deve essere interpretato nel senso che non osta
alla normativa di uno Stato membro che subordini l'acquisizione, da parte del
padre naturale di un minore, del diritto di affidamento al previo ottenimento
di una decisione del giudice nazionale competente che gli attribuisca tale
diritto, idoneo a rendere illecito, ai sensi dell'art. 2, punto 11, del citato
regolamento, il trasferimento del minore da parte della madre o il suo mancato
ritorno. **

Firme

* * *

* Lingua processuale: l'inglese. 


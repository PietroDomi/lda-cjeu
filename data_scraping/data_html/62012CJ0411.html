<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : §CONVERSION§ndd@TRA-DOC-IT-ARRET-C-0411-2012-201310127-05_00-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
   </HEAD>
   <BODY>
      <P class="C19Centre">SENTENZA DELLA CORTE (Ottava Sezione)</P>
      <P class="C19Centre">12 dicembre 2013 (<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Inadempimento di uno Stato&nbsp;&#8211; Aiuti di Stato&nbsp;&#8211; Tariffa elettrica agevolata&nbsp;&#8211; Decisione 2011/746/UE&nbsp;&#8211; Aiuti incompatibili con il mercato interno&nbsp;&#8211; Recupero&nbsp;&#8211; Omessa esecuzione entro il termine impartito&raquo;</P>
      <P class="C02AlineaAltA">Nella causa C&#8209;411/12,</P>
      <P class="C02AlineaAltA">avente ad oggetto il ricorso per inadempimento, ai sensi dell&#8217;articolo 108, paragrafo 2, secondo comma, TFUE, proposto il
         7 settembre 2012,
      </P>
      <P class="C02AlineaAltA"><B>Commissione europea</B>, rappresentata da B.&nbsp;Stromsky, D.&nbsp;Grespan e S.&nbsp;Thomas, in qualit&agrave; di agenti, con domicilio eletto in Lussemburgo,
      </P>
      <P class="C72Alineadroite">ricorrente,</P>
      <P class="C02AlineaAltA">contro</P>
      <P class="C02AlineaAltA"><B>Repubblica italiana</B>, rappresentata da G.&nbsp;Palmieri, in qualit&agrave; di agente, assistita da S.&nbsp;Fiorentino, avvocato dello Stato, con domicilio eletto
         in Lussemburgo,
      </P>
      <P class="C72Alineadroite">convenuta,</P>
      <P class="C19Centre">LA CORTE (Ottava Sezione),</P>
      <P class="C02AlineaAltA">composta da C.G.&nbsp;Fernlund (relatore), presidente di sezione, A.&nbsp;&Oacute; Caoimh e E.&nbsp;Jara&#353;i&#363;nas, giudici,</P>
      <P class="C02AlineaAltA">avvocato generale: E.&nbsp;Sharpston</P>
      <P class="C02AlineaAltA">cancelliere: A.&nbsp;Calot Escobar</P>
      <P class="C02AlineaAltA">vista la fase scritta del procedimento,</P>
      <P class="C02AlineaAltA">vista la decisione, adottata dopo aver sentito l&#8217;avvocato generale, di giudicare la causa senza conclusioni,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Con il suo ricorso, la Commissione europea chiede alla Corte di dichiarare che la Repubblica italiana, non avendo adottato,
         entro i termini impartiti, tutte le misure necessarie per attuare la decisione 2011/746/UE della Commissione, del 23 febbraio
         2011, relativa agli aiuti di Stato C 38/B/04 (ex NN 58/04) e C 13/06 (ex N 587/05) cui l&#8217;Italia ha dato esecuzione a favore
         di Portovesme Srl, ILA SpA, Eurallumina SpA e Syndial SpA (GU L&nbsp;309, pag.&nbsp;1), &egrave; venuta meno agli obblighi ad essa incombenti
         in forza degli articoli 3, 4 e 5 di detta decisione nonch&eacute; del Trattato FUE.
      </P>
      <P class="C04Titre1">&nbsp;<B>Contesto normativo</B></P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il considerando 13 del regolamento (CE) n.&nbsp;659/1999 del Consiglio, del 22 marzo 1999, recante modalit&agrave; di applicazione dell&#8217;articolo
         [108&nbsp;TFUE] (GU L&nbsp;83, pag.&nbsp;1), &egrave; cos&igrave; redatto: 
      </P>
      <P class="C02AlineaAltA">&laquo;[C]onsiderando che in caso di aiuti illegali non compatibili con il mercato comune occorrerebbe ripristinare la concorrenza
         effettiva; che a tal fine &egrave; necessario che l&#8217;aiuto, compresi gli interessi, venga recuperato senza indugio; che &egrave; opportuno
         che il recupero avvenga nel rispetto delle procedure di legge nazionali; che l&#8217;applicazione di queste procedure non dovrebbe
         impedire, facendo ostacolo ad un&#8217;esecuzione immediata ed effettiva della decisione della Commissione, il ripristino della
         concorrenza effettiva; che, per ottenere detto risultato, gli Stati membri dovrebbero adottare tutte le misure necessarie
         per garantire l&#8217;efficacia della decisione della Commissione&raquo;.
      </P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;articolo 14 del suddetto regolamento, rubricato &laquo;Recupero degli aiuti&raquo;, cos&igrave; dispone:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Nel caso di decisioni negative relative a casi di aiuti illegali la Commissione adotta una decisione con la quale impone allo
         Stato membro interessato di adottare tutte le misure necessarie per recuperare l&#8217;aiuto dal beneficiario (&#8230;). La Commissione
         non impone il recupero dell&#8217;aiuto qualora ci&ograve; sia in contrasto con un principio generale del diritto [dell&#8217;Unione].
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;All&#8217;aiuto da recuperare ai sensi di una decisione di recupero si aggiungono gli interessi calcolati in base a un tasso adeguato
         stabilito dalla Commissione. Gli interessi decorrono dalla data in cui l&#8217;aiuto illegale &egrave; divenuto disponibile per il beneficiario,
         fino alla data di recupero.
      </P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;Fatta salva un&#8217;eventuale ordinanza della Corte di giustizia [dell&#8217;Unione europea] emanata ai sensi dell&#8217;articolo [278&nbsp;TFUE],
         il recupero va effettuato senza indugio secondo le procedure previste dalla legge dello Stato membro interessato, a condizione
         che esse consentano l&#8217;esecuzione immediata ed effettiva della decisione della Commissione. A tal fine e in caso di procedimento
         dinanzi ai tribunali nazionali, gli Stati membri interessati adottano tutte le misure necessarie disponibili nei rispettivi
         ordinamenti giuridici, comprese le misure provvisorie, fatto salvo il diritto [dell&#8217;Unione]&raquo;.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;articolo 23, paragrafo 1, del medesimo regolamento, rubricato &laquo;Mancato rispetto di decisioni e di sentenze&raquo;:
         
      </P>
      <P class="C02AlineaAltA">&laquo;Qualora lo Stato membro interessato non si conformi ad una decisione condizionale o negativa, in particolare nei casi di
         cui all&#8217;articolo 14, la Commissione pu&ograve; adire direttamente la Corte (...) ai sensi dell&#8217;articolo [108, paragrafo 2, TFUE]&raquo;.
      </P>
      <P class="C04Titre1">&nbsp;<B>Fatti all&#8217;origine della controversia</B></P>
      <P class="C05Titre2">&nbsp;<I>La decisione 2011/746</I></P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La decisione 2011/746 concerne la fornitura di elettricit&agrave; a tariffe agevolate a favore, in particolare, di Portovesme Srl,
         ILA SpA e Eurallumina SpA (in prosieguo, rispettivamente: la &laquo;Portovesme&raquo;, la &laquo;ILA&raquo; e la &laquo;Eurallumina&raquo;), tre imprese con sede
         in Sardegna. Il dispositivo di tale decisione &egrave; redatto nei termini seguenti:
      </P>
      <P class="C02AlineaAltA">&laquo;<I>Articolo 1</I></P>
      <P class="C02AlineaAltA">1.&nbsp;&nbsp;&nbsp;&nbsp;&nbsp;&nbsp;L&#8217;aiuto di Stato che l&#8217;Italia prevede di concedere sulla base dell&#8217;articolo 11, comma 12, del decreto legge n.&nbsp;35 del 14 marzo
         2005, convertito nella legge n.&nbsp;80/2005 del 14 maggio 2005 a favore di [Portovesme], [Eurallumina], [ILA] e Syndial SpA &egrave;
         incompatibile con il mercato interno.
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Per questa ragione l&#8217;aiuto non pu&ograve; essere concesso.</P>
      <P class="C02AlineaAltA"><I>Articolo 2</I></P>
      <P class="C02AlineaAltA">L&#8217;aiuto di Stato illegalmente concesso dall&#8217;Italia in violazione dell&#8217;articolo 108, paragrafo 3, (&#8230;) TFUE, sulla base dell&#8217;articolo
         1 del decreto del presidente del Consiglio dei ministri del 6 febbraio 2004, per un importo di 12&nbsp;845&nbsp;892,82 [euro] a favore
         di [Portovesme], 5&nbsp;208&nbsp;152,05 [euro] a favore di [Eurallumina] e 291&nbsp;120,27 [euro] a favore di [ILA], &egrave; incompatibile con
         il mercato interno.
      </P>
      <P class="C02AlineaAltA"><I>Articolo 3</I></P>
      <P class="C02AlineaAltA">1.&nbsp;&nbsp;&nbsp;&nbsp;&nbsp;&nbsp;L&#8217;Italia procede al recupero dell&#8217;aiuto di cui all&#8217;articolo 2 versato ai beneficiari.</P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Le somme da recuperare comprendono gli interessi che decorrono dalla data in cui sono state poste a disposizione del beneficiario
         fino a quella del loro effettivo recupero.
      </P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;Gli interessi sono calcolati secondo il regime dell&#8217;interesse composto a norma del capo V del regolamento (CE) n.&nbsp;794/2004
         [della Commissione, del 21 aprile 2004, recante disposizioni di esecuzione del regolamento n.&nbsp;659/1999 (GU L&nbsp;140, pag.&nbsp;1)].
      </P>
      <P class="C02AlineaAltA">4.&nbsp;&nbsp;&nbsp;&nbsp;&nbsp;&nbsp;L&#8217;Italia annulla tutti i pagamenti futuri dell&#8217;aiuto di cui all&#8217;articolo 2 con effetto dalla data di adozione della presente
         decisione.
      </P>
      <P class="C02AlineaAltA"><I>Articolo 4</I></P>
      <P class="C02AlineaAltA">1.&nbsp;&nbsp;&nbsp;&nbsp;&nbsp;&nbsp;Il recupero dell&#8217;aiuto di cui all&#8217;articolo 2 &egrave; immediato ed effettivo.</P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;L&#8217;Italia attua la decisione entro quattro mesi dalla data di notifica della presente decisione.</P>
      <P class="C02AlineaAltA"><I>Articolo 5</I></P>
      <P class="C02AlineaAltA">1.&nbsp;&nbsp;&nbsp;&nbsp;&nbsp;&nbsp;Entro due mesi dalla notifica della presente decisione, l&#8217;Italia trasmette le seguenti informazioni alla Commissione:</P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;l&#8217;importo complessivo (capitale e interessi di recupero) che deve essere recuperato presso il beneficiario;</P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;una descrizione dettagliata delle misure gi&agrave; adottate e previste per conformarsi alla presente decisione;</P>
      <P class="C09Marge0avecretrait">c)&nbsp;&nbsp;&nbsp;&nbsp;&nbsp;&nbsp;i documenti attestanti che al beneficiario &egrave; stato imposto di rimborsare l&#8217;aiuto.</P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;L&#8217;Italia informa la Commissione dei progressi delle misure nazionali adottate per l&#8217;esecuzione della presente decisione fino
         al completo recupero dell&#8217;aiuto di cui all&#8217;articolo 2. Essa trasmette immediatamente, dietro semplice richiesta della Commissione,
         le informazioni relative alle misure gi&agrave; adottate e previste per conformarsi alla presente decisione. Fornisce inoltre informazioni
         dettagliate riguardo all&#8217;importo dell&#8217;aiuto e degli interessi gi&agrave; recuperati presso il beneficiario.
      </P>
      <P class="C02AlineaAltA"><I>Articolo 6</I></P>
      <P class="C02AlineaAltA">La Repubblica italiana &egrave; destinataria della presente decisione&raquo;.</P>
      <P class="C05Titre2">&nbsp;<I>Le discussioni intercorse anteriormente alla proposizione del presente ricorso</I></P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il 24 febbraio 2011 la Commissione ha notificato la decisione 2011/746 alla Repubblica italiana.
      </P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Con lettera del 3 maggio 2011 la Commissione le ha concesso ulteriori 20 giorni rispetto al termine previsto dall&#8217;articolo
         5, paragrafo 1, di detta decisione, per comunicare le informazioni richieste.
      </P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Con lettera del 9 giugno 2011 la Commissione ha concesso alla Repubblica italiana un ulteriore termine di quindici giorni
         e ha fatto presente che, qualora non avesse ricevuto una risposta soddisfacente, essa avrebbe considerato la possibilit&agrave; di
         adire la Corte sulla base dell&#8217;articolo 108, paragrafo 2, TFUE.
      </P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Con lettera del 5 luglio 2011 la Repubblica italiana ha comunicato gli importi da recuperare presso la Portovesme, la Eurallumina
         e la ILA, compresi gli interessi. Essa precisava che le prime due societ&agrave; erano in fase di ristrutturazione e che, poich&eacute;
         la terza era stata cancellata dal registro delle imprese, le autorit&agrave; stavano svolgendo ricerche per procedere a un eventuale
         recupero.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;Con lettera del 14 luglio 2011 la Commissione ha invitato la Repubblica italiana a trasmettere, da un lato, il calcolo degli
         interessi maturati nonch&eacute; gli ordini di recupero degli aiuti emessi nei confronti della Portovesme e della Eurallumina e,
         dall&#8217;altro, le prove delle conseguenti restituzioni nonch&eacute; della cancellazione della ILA dal registro delle imprese. Poich&eacute;
         il termine per l&#8217;esecuzione della decisione 2011/746 era scaduto, la Commissione ha dichiarato che avrebbe potuto adire la
         Corte ai sensi dell&#8217;articolo 108, paragrafo 2, TFUE.
      </P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;Con lettera del 9 agosto 2011 la Repubblica italiana ha fornito talune informazioni alla Commissione.
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;Con lettera del 30 agosto 2011 la Commissione ha reiterato le sue richieste.
      </P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;Il 25 ottobre 2011 la Commissione ha rinnovato l&#8217;invito alla Repubblica italiana a trasmettere le informazioni richieste e
         le ha concesso un ulteriore termine di dieci giorni.
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;Con lettera del 28 novembre 2011 la Repubblica italiana ha trasmesso alla Commissione informazioni sul calcolo degli interessi
         nonch&eacute; copia dell&#8217;istanza di ammissione al passivo della ILA, societ&agrave; in stato di fallimento.
      </P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;Con lettera del 5 dicembre 2011 la Commissione ha fatto presente alla Repubblica italiana che essa non le aveva ancora trasmesso
         gli ordini di recupero emessi nei confronti della Portovesme e della Eurallumina, n&eacute; le prove della restituzione degli aiuti
         e dell&#8217;ammissione al passivo della ILA dei crediti originati dall&#8217;aiuto di Stato. La Commissione ha intimato alla Repubblica
         italiana di trasmettere tali documenti entro dieci giorni.
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;Ritenendo che la Repubblica italiana non avesse ancora provveduto all&#8217;esecuzione della decisione 2011/746, la Commissione
         ha deciso di proporre il presente ricorso.
      </P>
      <P class="C04Titre1">&nbsp;<B>Sul ricorso</B></P>
      <P class="C05Titre2">&nbsp;<I>Argomenti delle parti</I></P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;La Commissione sostiene che la Repubblica italiana non ha osservato l&#8217;obbligo di informazione previsto all&#8217;articolo 5 della
         decisione 2011/746 omettendo, da un lato, di informarla circa i provvedimenti adottati per recuperare gli aiuti in questione
         e, dall&#8217;altro, di fornirle qualsivoglia documento comprovante che era stato chiesto ai beneficiari di detti aiuti di restituirli.
         Inoltre, la procedura di recupero degli aiuti presso la Portovesme e la Eurallumina sarebbe stata avviata solo il 28 settembre
         2012, senza che in una qualsiasi fase della stessa la Repubblica italiana abbia fatto valere un&#8217;impossibilit&agrave; assoluta di
         recuperare i suddetti aiuti.
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;Al termine della fase scritta del procedimento, la Commissione ha dichiarato di rinunciare al ricorso nei limiti in cui esso
         riguarda il recupero dell&#8217;aiuto concesso alla ILA.
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;La Repubblica italiana non intende contestare in toto la fondatezza del ricorso, ma desidera circoscrivere la portata degli
         obblighi ad essa incombenti, concludendo poi per il rigetto del ricorso.
      </P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Essa afferma che l&#8217;addebito relativo alla violazione dell&#8217;obbligo di informazione non &egrave; fondato. Ritiene di aver risposto
         tempestivamente alla Commissione, comunicandole la quantificazione dell&#8217;importo degli aiuti nonch&eacute; informandola sulle azioni
         intraprese ai fini del recupero degli aiuti in questione, come le intimazioni di pagamento inviate alla Portovesme e alla
         Eurallumina.
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;Gli addebiti della Commissione sarebbero in realt&agrave; mossi contro il ritardo con cui la Repubblica italiana ha assunto i provvedimenti
         che erano oggetto dell&#8217;obbligo di informazione. Tale interpretazione dell&#8217;obbligo di informazione finirebbe per privare quest&#8217;ultimo
         della sua autonomia rispetto all&#8217;obbligo di recupero. Orbene, in circostanze analoghe, la questione della violazione dell&#8217;obbligo
         di informazione sarebbe stata gi&agrave; dichiarata dalla Corte priva di rilievo autonomo (sentenza del 20 settembre 2007, Commissione/Spagna,
         C&#8209;177/06, Racc.&nbsp;pag.&nbsp;I&#8209;7689, punto 54 e giurisprudenza ivi citata).
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;La Repubblica italiana ritiene di avere agito, durante la fase precontenziosa, ottemperando con sollecitudine alla decisione
         2011/746, nonostante la situazione di crisi economica che colpisce la regione interessata e le ripercussioni socio-economiche
         del recupero degli aiuti. Essa ritiene di avere adottato provvedimenti adeguati per il recupero degli aiuti e ricorda, a tal
         riguardo, di aver sospeso la loro erogazione prima che l&#8217;aiuto fosse dichiarato illegale.
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;Agendo in modo precipitoso, la Commissione non avrebbe adeguatamente tenuto conto degli sforzi attuati dalla Repubblica italiana
         e della sua volont&agrave; di rispettare l&#8217;obbligo di recupero. Sebbene, sul piano formale, gli addebiti della Commissione possano
         indubbiamente avere un fondamento, resta il fatto che, affinch&eacute; il recupero degli aiuti possa avvenire con successo, sarebbe
         necessario che la Commissione e lo Stato membro facessero entrambi notevoli sforzi.
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;La Repubblica italiana dichiara di aver intimato alla Portovesme e alla Eurallumina il pagamento delle somme dovute il 28
         settembre 2012.
      </P>
      <P class="C05Titre2">&nbsp;<I>Giudizio della Corte</I></P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;Occorre ricordare che la soppressione di un aiuto illegale mediante recupero &egrave; la logica conseguenza dell&#8217;accertamento della
         sua illegalit&agrave; e che tale conseguenza non pu&ograve; dipendere dalla forma in cui l&#8217;aiuto &egrave; stato concesso (v. sentenza del 14 aprile
         2011, Commissione/Polonia, C&#8209;331/09, Racc.&nbsp;pag.&nbsp;I&#8209;2933, punto 54 e giurisprudenza ivi citata).
      </P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;Di conseguenza, secondo costante giurisprudenza della Corte, lo Stato membro destinatario di una decisione che gli impone
         di recuperare aiuti illegali &egrave; tenuto, ai sensi dell&#8217;articolo 288&nbsp;TFUE, ad adottare ogni misura idonea ad assicurare l&#8217;esecuzione
         di tale decisione. Esso deve giungere a un effettivo recupero delle somme dovute (sentenze del 5 ottobre 2006, Commissione/Francia,
         C&#8209;232/05, Racc.&nbsp;pag.&nbsp;I&#8209;10071, punto 42, e Commissione/Polonia, cit., punto 55).
      </P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;In caso di decisione che dichiara l&#8217;illegalit&agrave; e l&#8217;incompatibilit&agrave; di un aiuto, il recupero del medesimo, ordinato dalla Commissione,
         avviene alle condizioni previste all&#8217;articolo 14, paragrafo 3, del regolamento n.&nbsp;659/1999 (sentenza del 20 ottobre 2011,
         Commissione/Francia, C&#8209;549/09, punto 28).
      </P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;Ai sensi della suddetta disposizione, il recupero di un tale aiuto va effettuato, come emerge altres&igrave; dal considerando 13
         di tale regolamento, senza indugio secondo le procedure previste dalla legge dello Stato membro interessato, a condizione
         che esse consentano l&#8217;esecuzione immediata ed effettiva della decisione della Commissione (sentenza del 20 ottobre 2011, Commissione/Francia,
         cit., punto 29).
      </P>
      <P class="C01PointnumeroteAltN"><A NAME="point29">29</A>&nbsp;&nbsp;&nbsp;&nbsp;&nbsp;&nbsp;Come gi&agrave; dichiarato dalla Corte, un recupero tardivo, successivo ai termini impartiti, non pu&ograve; soddisfare i requisiti del
         Trattato (sentenze del 22 dicembre 2010, Commissione/Italia, C&#8209;304/09, Racc.&nbsp;pag.&nbsp;I&#8209;13903, punto 32, e del 14 luglio 2011,
         Commissione/Italia, C&#8209;303/09, punto 30).
      </P>
      <P class="C01PointnumeroteAltN"><A NAME="point30">30</A>&nbsp;&nbsp;&nbsp;&nbsp;&nbsp;&nbsp;A tale riguardo, da costante giurisprudenza della Corte emerge che la data di riferimento per l&#8217;applicazione dell&#8217;articolo
         108, paragrafo 2, secondo comma, TFUE &egrave; quella prevista nella decisione di cui si lamenta l&#8217;omessa esecuzione o, eventualmente,
         quella che la Commissione ha fissato successivamente (v., in tal senso, sentenze del 1&deg;&nbsp;giugno 2006, Commissione/Italia, C&#8209;207/05,
         punto 31, nonch&eacute; Commissione/Polonia, cit., punto 50 e giurisprudenza ivi citata).
      </P>
      <P class="C01PointnumeroteAltN"><A NAME="point31">31</A>&nbsp;&nbsp;&nbsp;&nbsp;&nbsp;&nbsp;Nel caso di specie, conformemente all&#8217;articolo 4, paragrafo 1, della decisione 2011/746, la Repubblica italiana era tenuta
         a garantire il recupero &laquo;immediato ed effettivo&raquo; dell&#8217;aiuto di cui trattasi. Detto Stato membro disponeva a tal fine, ai sensi
         del paragrafo 2 del medesimo articolo, di un termine di quattro mesi dalla notifica di detta decisione.
      </P>
      <P class="C01PointnumeroteAltN"><A NAME="point32">32</A>&nbsp;&nbsp;&nbsp;&nbsp;&nbsp;&nbsp;Poich&eacute; la suddetta decisione &egrave; stata notificata alla Repubblica italiana il 24 febbraio 2011, il termine impartitole per il
         recupero degli aiuti illegalmente percepiti scadeva il 24 giugno 2011.
      </P>
      <P class="C01PointnumeroteAltN"><A NAME="point33">33</A>&nbsp;&nbsp;&nbsp;&nbsp;&nbsp;&nbsp;Orbene, non &egrave; contestato che, a tale data, detto Stato membro non aveva ancora recuperato integralmente l&#8217;aiuto in questione.
      </P>
      <P class="C01PointnumeroteAltN"><A NAME="point34">34</A>&nbsp;&nbsp;&nbsp;&nbsp;&nbsp;&nbsp;Peraltro, dalle memorie depositate dalla Repubblica italiana emerge che il procedimento di recupero dell&#8217;aiuto di cui trattasi
         era ancora in corso dopo la proposizione del presente ricorso, ossia pi&ugrave; di un anno e mezzo dopo la notifica della decisione
         2011/746.
      </P>
      <P class="C01PointnumeroteAltN"><A NAME="point35">35</A>&nbsp;&nbsp;&nbsp;&nbsp;&nbsp;&nbsp;Una simile situazione &egrave; manifestamente incompatibile con l&#8217;obbligo di detto Stato membro di giungere a un&#8217;esecuzione immediata
         ed effettiva della suddetta decisione (v., in tal senso, sentenza del 14 luglio 2011, Commissione/Italia, cit., punto 32).
      </P>
      <P class="C01PointnumeroteAltN"><A NAME="point36">36</A>&nbsp;&nbsp;&nbsp;&nbsp;&nbsp;&nbsp;Quanto ai motivi invocati dalla Repubblica italiana a propria difesa, occorre rilevare che, secondo una giurisprudenza costante
         della Corte, il solo mezzo di difesa che uno Stato membro pu&ograve; opporre ad un ricorso per inadempimento promosso dalla Commissione
         sulla base dell&#8217;articolo 108, paragrafo 2, TFUE &egrave; quello dell&#8217;impossibilit&agrave; assoluta di dare correttamente esecuzione alla
         decisione di cui trattasi (v., in particolare, sentenze Commissione/Spagna, cit., punto 46; del 13 novembre 2008, Commissione/Francia,
         C&#8209;214/07, Racc.&nbsp;pag.&nbsp;I&#8209;8357, punto 44, e del 14 luglio 2011, Commissione/Italia, cit., punto 33).
      </P>
      <P class="C01PointnumeroteAltN"><A NAME="point37">37</A>&nbsp;&nbsp;&nbsp;&nbsp;&nbsp;&nbsp;La condizione dell&#8217;impossibilit&agrave; assoluta di esecuzione non &egrave; soddisfatta quando lo Stato membro convenuto si limita a comunicare
         alla Commissione le difficolt&agrave; giuridiche, politiche o pratiche che l&#8217;esecuzione della decisione presenta, senza intraprendere
         alcuna vera iniziativa presso le imprese interessate al fine di recuperare l&#8217;aiuto e senza proporre alla Commissione modalit&agrave;
         di esecuzione alternative della decisione che avrebbero consentito di superare tali difficolt&agrave; (v. sentenze del 5 maggio 2011,
         Commissione/Italia, C&#8209;305/09, Racc.&nbsp;pag.&nbsp;I&#8209;3225, punto 33 e giurisprudenza ivi citata, nonch&eacute; del 14 luglio 2011, Commissione/Italia,
         cit., punto 34).
      </P>
      <P class="C01PointnumeroteAltN"><A NAME="point38">38</A>&nbsp;&nbsp;&nbsp;&nbsp;&nbsp;&nbsp;La Corte ha altres&igrave; dichiarato che uno Stato membro il quale, nell&#8217;esecuzione di una decisione della Commissione in materia
         di aiuti di Stato, incontri difficolt&agrave; impreviste e imprevedibili o si renda conto di conseguenze non considerate dalla Commissione
         deve sottoporre tali problemi alla valutazione di quest&#8217;ultima, proponendo appropriate modifiche della decisione di cui trattasi.
         In tal caso, in forza del principio che impone agli Stati membri e alle istituzioni dell&#8217;Unione europea doveri reciproci di
         leale cooperazione, principio che informa in particolare l&#8217;articolo 4, paragrafo 3, TUE, lo Stato membro e la Commissione
         devono collaborare in buona fede per superare le difficolt&agrave; nel pieno rispetto delle disposizioni del Trattato FUE, in particolare
         di quelle relative agli aiuti (citate sentenze del 22 dicembre 2010, Commissione/Italia, punto 37 e giurisprudenza ivi citata,
         nonch&eacute; del 14 luglio 2011, Commissione/Italia, punto 35).
      </P>
      <P class="C01PointnumeroteAltN"><A NAME="point39">39</A>&nbsp;&nbsp;&nbsp;&nbsp;&nbsp;&nbsp;A tal riguardo occorre sottolineare che, n&eacute; nei suoi contatti con la Commissione prima della proposizione del presente ricorso
         n&eacute; durante il procedimento dinanzi alla Corte, la Repubblica italiana ha mai fatto valere un&#8217;impossibilit&agrave; assoluta di esecuzione
         della decisione 2011/746. Tale Stato membro si &egrave; limitato a portare a conoscenza della Commissione le difficolt&agrave; giuridiche
         o pratiche che l&#8217;attuazione di detta decisione presentava.
      </P>
      <P class="C01PointnumeroteAltN"><A NAME="point40">40</A>&nbsp;&nbsp;&nbsp;&nbsp;&nbsp;&nbsp;Dato che la Repubblica italiana non ha adottato, entro il termine impartito, le misure necessarie per recuperare presso la
         Portovesme e la Eurallumina l&#8217;aiuto cui si riferisce la suddetta decisione, gli argomenti di tale Stato membro vertenti sull&#8217;asserita
         mancanza di cooperazione da parte della Commissione risultano inconferenti (v., in tal senso, sentenza del 1&deg;&nbsp;marzo 2012,
         Commissione/Grecia, C&#8209;354/10, punto 78).
      </P>
      <P class="C01PointnumeroteAltN"><A NAME="point41">41</A>&nbsp;&nbsp;&nbsp;&nbsp;&nbsp;&nbsp;Risulta da quanto sopra che il presente ricorso &egrave; fondato nella parte in cui la Commissione addebita alla Repubblica italiana
         di non aver adottato, entro il termine impartito, tutte le misure necessarie a recuperare integralmente l&#8217;aiuto concesso in
         base al regime di aiuti di cui trattasi, che &egrave; stato dichiarato illegale e incompatibile con il mercato interno dalla decisione
         2011/746.
      </P>
      <P class="C01PointnumeroteAltN"><A NAME="point42">42</A>&nbsp;&nbsp;&nbsp;&nbsp;&nbsp;&nbsp;Tenuto conto della conclusione enunciata al punto precedente, non occorre statuire sul capo delle conclusioni della Commissione
         diretto a far condannare la Repubblica italiana per non averla informata delle misure menzionate in detto punto, dato che
         tale Stato membro non ha, appunto, proceduto all&#8217;esecuzione della predetta decisione entro il termine stabilito (v. sentenza
         del 22 dicembre 2010, Commissione/Italia, cit., punto 57 e giurisprudenza ivi citata).
      </P>
      <P class="C01PointnumeroteAltN"><A NAME="point43">43</A>&nbsp;&nbsp;&nbsp;&nbsp;&nbsp;&nbsp;Di conseguenza, occorre dichiarare che la Repubblica italiana, non avendo adottato entro il termine impartito tutte le misure
         necessarie per recuperare presso la Portovesme e la Eurallumina l&#8217;aiuto di Stato dichiarato illegale e incompatibile con il
         mercato interno dall&#8217;articolo 2 della decisione 2011/746, &egrave; venuta meno agli obblighi ad essa incombenti in forza degli articoli
         3 e 4 di tale decisione.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point44">44</A>&nbsp;&nbsp;&nbsp;&nbsp;&nbsp;&nbsp;Ai sensi dell&#8217;articolo 138, paragrafo 1, del regolamento di procedura della Corte, la parte soccombente &egrave; condannata alle
         spese se ne &egrave; stata fatta domanda. Poich&eacute; la Commissione ha chiesto la condanna della Repubblica italiana, quest&#8217;ultima, rimasta
         soccombente, dev&#8217;essere condannata alle spese.
      </P>
      <P class="C41DispositifIntroduction">Per questi motivi, la Corte (Ottava Sezione) dichiara e statuisce:</P>
      <P class="C08Dispositif">1)&nbsp;&nbsp;&nbsp;&nbsp;&nbsp;&nbsp;<B>La Repubblica italiana, non avendo adottato entro il termine impartito tutte le misure necessarie per recuperare presso la
            Portovesme Srl e la Eurallumina SpA l&#8217;aiuto di Stato dichiarato illegale e incompatibile con il mercato interno dall&#8217;articolo
            2 della decisione 2011/746/UE della Commissione, del 23 febbraio 2011, relativa agli aiuti di Stato C 38/B/04 (ex NN 58/04)
            e C 13/06 (ex N 587/05) cui l&#8217;Italia ha dato esecuzione a favore di Portovesme Srl, ILA SpA, Eurallumina SpA e Syndial SpA,
            &egrave; venuta meno agli obblighi ad essa incombenti in forza degli articoli 3 e 4 di tale decisione.</B></P>
      <P class="C08Dispositif">2)&nbsp;&nbsp;&nbsp;&nbsp;&nbsp;&nbsp;<B>La Repubblica italiana &egrave; condannata alle spese.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A><SUP></SUP> Lingua processuale: l&#8217;italiano.
      </P>
   </BODY>
</HTML>

<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : RLO@TRA-DOC-IT-ARRET-C-0285-2010-201103826-05_00-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
      <LINK href="./../../../../css/coj/coj-som-c-fr.css" REL="stylesheet" TYPE="text/css">
      <LINK HREF="coj-som-c-it.css" REL="stylesheet" TYPE="text/css">
   </HEAD>
   <BODY>
      <P class="S73Alineacentregras"><B>Causa C&#8209;285/10</B></P>
      <P class="S73Alineacentregras"><B>Campsa Estaciones de Servicio SA</B></P>
      <P class="S73Alineacentregras"><B>contro</B></P>
      <P class="S73Alineacentregras"><B>Administraci&oacute;n del Estado</B></P>
      <P class="S39Centre">(domanda di pronuncia pregiudiziale proposta dal Tribunal Supremo)</P>
      <P class="S71Indicateur">&laquo;Sesta direttiva IVA &#8212; Artt.&nbsp;11, parte A, n.&nbsp;1, e 27 &#8212; Base imponibile &#8212; Estensione delle regole relative ai prelievi alle operazioni tra soggetti collegati in caso di prezzi manifestamente inferiori
         ai prezzi normali di mercato&raquo;
      </P>
      <P class="S40Titre">Massime della sentenza</P>
      <P class="S33MotCle"><I>Disposizioni tributarie &#8212; Armonizzazione delle legislazioni &#8212; Imposte sulla cifra d&#8217;affari &#8212; Sistema comune d&#8217;imposta sul
            valore aggiunto &#8212; Base imponibile &#8212; Provvedimenti nazionali in deroga</I></P>
      <P class="S34MotCleFin"><I>[Direttiva del Consiglio 77/388, artt.&nbsp;5, n.&nbsp;6, 6, n.&nbsp;2, 11, parte&nbsp;A, n.&nbsp;1, lett.&nbsp;a), e 27]</I></P>
      <P class="S02AlineaAltA">La sesta direttiva 77/388, in materia di armonizzazione delle legislazioni degli Stati membri relative alle imposte sulla
         cifra di affari, dev&#8217;essere interpretata nel senso che osta a che uno Stato membro applichi, alle operazioni effettuate tra
         soggetti collegati che abbiano concordato un prezzo manifestamente inferiore al prezzo normale di mercato, una regola per
         la determinazione della base imponibile diversa dalla regola generale prevista all&#8217;art.&nbsp;11, parte A, n.&nbsp;1, lett.&nbsp;a), di tale
         direttiva, estendendo loro l&#8217;applicazione delle regole per la determinazione della base imponibile relative al prelievo o
         all&#8217;utilizzazione di beni e alla prestazione di servizi per l&#8217;uso privato del soggetto passivo, ai sensi degli artt.&nbsp;5, n.&nbsp;6,
         e 6, n.&nbsp;2, di detta direttiva, quando peraltro tale Stato membro non ha seguito la procedura prevista all&#8217;art.&nbsp;27 di tale
         medesima direttiva al fine di ottenere l&#8217;autorizzazione a introdurre siffatta misura derogatoria a detta regola generale.
      </P>
      <P class="S36Renvoi">(v. punto 40 e dispositivo)</P>
      <P class="S36Renvoi"><br></P>
<br> <br> <br>
<br> <br> <br>
      <P class="C19Centre">SENTENZA DELLA CORTE (Ottava Sezione)</P>
      <P class="C19Centre">9 giugno 2011(<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Sesta direttiva IVA &#8211; Artt.&nbsp;11, parte A, n.&nbsp;1, e 27 &#8211; Base imponibile &#8211; Estensione delle regole relative ai prelievi alle operazioni tra soggetti collegati in caso di prezzi manifestamente inferiori
         ai prezzi normali di mercato&raquo;
      </P>
      <P class="C02AlineaAltA">Nel procedimento C&#8209;285/10,</P>
      <P class="C02AlineaAltA">avente ad oggetto la domanda di pronuncia pregiudiziale proposta alla Corte, ai sensi dell&#8217;art.&nbsp;267 TFUE, dal Tribunal Supremo
         (Spagna) con decisione 26 aprile 2010, pervenuta in cancelleria il 7 giugno 2010, nella causa
      </P>
      <P class="C02AlineaAltA"><B>Campsa Estaciones de Servicio SA </B></P>
      <P class="C02AlineaAltA">contro</P>
      <P class="C02AlineaAltA"><B>Administraci&oacute;n del Estado, </B></P>
      <P class="C19Centre">LA CORTE (Ottava Sezione),</P>
      <P class="C02AlineaAltA">composta dal sig.&nbsp;K. Schiemann, presidente di sezione, dalla sig.ra&nbsp;A.&nbsp;Prechal e dal sig.&nbsp;E. Jara&#353;i&#363;nas (relatore), giudici,</P>
      <P class="C02AlineaAltA">avvocato generale: sig.&nbsp;J. Maz&aacute;k</P>
      <P class="C02AlineaAltA">cancelliere: sig.ra&nbsp;C. Str&ouml;mholm, amministratore</P>
      <P class="C02AlineaAltA">vista la fase scritta del procedimento e in seguito all&#8217;udienza del 31 marzo 2011,</P>
      <P class="C02AlineaAltA">considerate le osservazioni presentate:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Campsa Estaciones de Servicio SA, dall&#8217;avv.&nbsp;F. Bonastre Capell, abogado; </P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo spagnolo, inizialmente dalla sig.ra&nbsp;B. Plaza Cruz, successivamente dalla sig.ra&nbsp;S. Centeno Huerta, in qualit&agrave;
         di agenti;
      </P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Commissione europea, dalla sig.ra&nbsp;I. Mart&iacute;nez del Peral e dal sig.&nbsp;R.&nbsp;Lyal, in qualit&agrave; di agenti,</P>
      <P class="C02AlineaAltA">vista la decisione, adottata dopo aver sentito l&#8217;avvocato generale, di giudicare la causa senza conclusioni,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La domanda di pronuncia pregiudiziale verte sull&#8217;interpretazione della sesta direttiva del Consiglio 17 maggio 1977, 77/388/CEE,
         in materia di armonizzazione delle legislazioni degli Stati membri relative alle imposte sulla cifra di affari &#8211; Sistema comune
         di imposta sul valore aggiunto: base imponibile uniforme (GU&nbsp;L&nbsp;145, pag.&nbsp;1; in prosieguo: la &laquo;sesta direttiva&raquo;).
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tale domanda &egrave; stata presentata nell&#8217;ambito di una controversia tra la Campsa Estaciones de Servicio SA (in prosieguo: la
         &laquo;Campsa&raquo;) e l&#8217;Administraci&oacute;n del Estado in merito a un avviso di liquidazione emesso dall&#8217;Oficina Nacional de Inspecci&oacute;n (Ispettorato
         nazionale dei tributi), relativo all&#8217;imposta sul valore aggiunto (in prosieguo: l&#8217;&laquo;IVA&raquo;) per l&#8217;anno 1993.
      </P>
      <P class="C04Titre1">&nbsp;<B>Contesto normativo</B></P>
      <P class="C05Titre2">&nbsp;<I>Il diritto dell&#8217;Unione</I></P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;2, punto&nbsp;1, della sesta direttiva, sono soggette a IVA &laquo;le cessioni di beni e le prestazioni di servizi,
         effettuate a titolo oneroso all&#8217;interno del paese da un soggetto passivo che agisce in quanto tale&raquo;.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;5, nn.&nbsp;6 e 7, della sesta direttiva cos&igrave; prevede:
      </P>
      <P class="C02AlineaAltA">&laquo;6.&nbsp;&nbsp;&nbsp;&nbsp;&nbsp;&nbsp;&Egrave; assimilato a una cessione a titolo oneroso il prelievo di un bene dalla propria impresa da parte di un soggetto passivo
         il quale lo destina al proprio uso privato o all&#8217;uso del suo personale o lo trasferisce a titolo gratuito o, pi&ugrave; generalmente,
         lo destina a fini estranei alla sua impresa, quando detto bene o gli elementi che lo compongono hanno consentito una deduzione
         totale o parziale dell&#8217;[IVA]. Tuttavia, i prelievi eseguiti ad uso dell&#8217;impresa per effettuare regali di scarso valore e campioni
         non sono considerati come cessioni a titolo oneroso.
      </P>
      <P class="C02AlineaAltA">7.&nbsp;&nbsp;&nbsp;&nbsp;&nbsp;&nbsp;Gli Stati membri possono assimilare ad una cessione a titolo oneroso:</P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;l&#8217;impiego da parte di un soggetto passivo, per i bisogni della sua impresa, di un bene prodotto, costruito, estratto, lavorato,
         acquistato o importato nel quadro di detta impresa, qualora l&#8217;acquisto del bene in questione presso un altro soggetto passivo
         non gli dia diritto alla deduzione completa dell&#8217;[IVA];
      </P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;la destinazione di un bene da parte di un soggetto passivo ad un settore di attivit&agrave; non assoggettato, quando detto bene ha
         consentito una deduzione totale o parziale dell&#8217;[IVA] nel corso dell&#8217;acquisto o dell&#8217;impiego di cui alla lettera a);
      </P>
      <P class="C09Marge0avecretrait">c)&nbsp;&nbsp;&nbsp;&nbsp;&nbsp;&nbsp;(...) il possesso di beni da parte di un soggetto passivo o dei suoi aventi causa, in caso di cessazione della sua attivit&agrave;
         economica tassabile, quando detti beni hanno consentito una deduzione parziale o totale al momento dell&#8217;acquisto o della loro
         destinazione conformemente alla lettera a)&raquo;.
      </P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;6, nn.&nbsp;2 e 3, della sesta direttiva dispone: 
      </P>
      <P class="C02AlineaAltA">&laquo;2.&nbsp;&nbsp;&nbsp;&nbsp;&nbsp;&nbsp;Sono assimilati a prestazioni di servizi a titolo oneroso:</P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;l&#8217;uso di un bene destinato all&#8217;impresa per l&#8217;uso privato del soggetto passivo o per l&#8217;uso del suo personale o, pi&ugrave; generalmente,
         a fini estranei alla sua impresa qualora detto bene abbia consentito una deduzione totale o parziale dell&#8217;[IVA];
      </P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;le prestazioni di servizi a titolo gratuito effettuate dal soggetto passivo per il proprio uso privato o ad uso del suo personale
         o, pi&ugrave; generalmente, per fini estranei alla sua impresa.
      </P>
      <P class="C09Marge0avecretrait">(&#8230;)</P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;(...) gli Stati membri possono assimilare a una prestazione di servizi a titolo oneroso l&#8217;esecuzione, da parte di un soggetto
         passivo, di un servizio, per i bisogni della sua impresa, qualora l&#8217;esecuzione di detto servizio da parte di un altro soggetto
         passivo non gli dia diritto alla deduzione totale dell&#8217;[IVA]&raquo;.
      </P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;11, parte A, n.&nbsp;1, della sesta direttiva, concernente la base imponibile dell&#8217;IVA all&#8217;interno del paese, cos&igrave; recita:
      </P>
      <P class="C02AlineaAltA">&laquo;La base imponibile &egrave; costituita:</P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;per le forniture di beni e le prestazioni di servizi diverse da quelle di cui alle lettere b), c) e d), da tutto ci&ograve; che costituisce
         il corrispettivo versato o da versare al fornitore o al prestatore per tali operazioni da parte dell&#8217;acquirente, del destinatario
         o di un terzo, comprese le sovvenzioni direttamente connesse con il prezzo di tali operazioni;
      </P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;per le operazioni di cui all&#8217;articolo 5, paragrafi 6 e 7, dal prezzo di acquisto dei beni o di beni similari, o, in mancanza
         del prezzo di acquisto, dal costo, determinati nel momento in cui si effettuano tali operazioni;
      </P>
      <P class="C09Marge0avecretrait">c)&nbsp;&nbsp;&nbsp;&nbsp;&nbsp;&nbsp;per le operazioni di cui all&#8217;articolo 6, paragrafo 2, dalle spese sostenute dal soggetto passivo per la prestazione dei servizi;</P>
      <P class="C09Marge0avecretrait">d)&nbsp;&nbsp;&nbsp;&nbsp;&nbsp;&nbsp;per le operazioni di cui all&#8217;articolo 6, paragrafo 3, dal valore normale dell&#8217;operazione in questione.</P>
      <P class="C10Marge1">(...)&raquo;.</P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;27 della sesta direttiva cos&igrave; dispone:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Il Consiglio, deliberando all&#8217;unanimit&agrave; su proposta della Commissione, pu&ograve; autorizzare ogni Stato membro a mantenere o introdurre
         misure particolari di deroga alla presente direttiva, allo scopo di semplificare la riscossione dell&#8217;imposta o di evitare
         talune frodi o evasioni fiscali. Le misure aventi lo scopo di semplificare la riscossione dell&#8217;imposta non devono influire,
         se non in misura trascurabile, sull&#8217;importo dell&#8217;imposta da versare allo stadio del consumo finale.
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Lo Stato membro che desidera introdurre misure di cui al paragrafo 1 ne riferisce alla Commissione fornendole tutti i dati
         atti alla valutazione.
      </P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;La Commissione ne informa gli altri Stati membri entro un mese.</P>
      <P class="C02AlineaAltA">4.&nbsp;&nbsp;&nbsp;&nbsp;&nbsp;&nbsp;La decisione del Consiglio sar&agrave; ritenuta acquisita se, entro due mesi dall&#8217;informazione di cui al paragrafo 3, n&eacute; la Commissione
         n&eacute; uno Stato membro hanno chiesto che il caso sia esaminato dal Consiglio.
      </P>
      <P class="C02AlineaAltA">5.&nbsp;&nbsp;&nbsp;&nbsp;&nbsp;&nbsp;Gli Stati membri che il 1&deg; gennaio 1977 applicano misure particolari del tipo di quelle di cui al paragrafo 1 possono mantenerle
         purch&eacute; le notifichino alla Commissione anteriormente al 1&deg; gennaio 1978 e purch&eacute; tali misure siano conformi, se si tratta
         di misure destinate a semplificare la riscossione dell&#8217;imposta, al criterio definito al paragrafo 1&raquo;.
      </P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Con decisione del Consiglio 15 maggio 2006, 2006/387/CE, che autorizza il Regno di Spagna ad introdurre una misura di deroga
         all&#8217;articolo 11 e all&#8217;articolo 28 sexies della sesta direttiva (GU&nbsp;L&nbsp;150, pag.&nbsp;11), il Regno di Spagna, conformemente alla
         procedura prevista all&#8217;art.&nbsp;27, nn.&nbsp;1&#8209;4, della sesta direttiva, &egrave; stato autorizzato a introdurre una misura di deroga alla
         regola generale per la determinazione della base imponibile prevista dall&#8217;art.&nbsp;11, parte A, n.&nbsp;1, lett.&nbsp;a), della sesta direttiva.
         L&#8217;art.&nbsp;1 di tale decisione cos&igrave; recita:
      </P>
      <P class="C02AlineaAltA">&laquo;(...) il Regno di Spagna &egrave; autorizzato a disporre che la base imponibile di una cessione di beni o prestazione di servizi
         o di un acquisto intracomunitario di beni sia pari al valore normale, (...) se il corrispettivo &egrave; notevolmente inferiore al
         valore normale e il cessionario o committente, o, nel caso di un acquisto intracomunitario, l&#8217;acquirente, non ha diritto all&#8217;intera
         deduzione [dell&#8217;IVA] (...).
      </P>
      <P class="C02AlineaAltA">La misura pu&ograve; essere utilizzata soltanto allo scopo di impedire la frode o l&#8217;evasione fiscale e qualora il corrispettivo su
         cui sarebbe altrimenti basata la base imponibile sia influenzato da vincoli familiari, gestionali, di propriet&agrave;, finanziari
         o giuridici (...)&raquo;.
      </P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;11, parte A, della sesta direttiva &egrave; stato modificato dalla direttiva del Consiglio 24 luglio 2006, 2006/69/CE, che
         modifica la direttiva 77/388/CEE per quanto riguarda talune misure aventi lo scopo di semplificare la riscossione dell&#8217;imposta
         sul valore aggiunto e di contribuire a contrastare la frode o l&#8217;evasione fiscale e che abroga talune decisioni che autorizzano
         misure derogatorie (GU&nbsp;L&nbsp;221, pag.&nbsp;9). La direttiva 2006/69 ha in particolare inserito, nell&#8217;art.&nbsp;11, parte A, della sesta
         direttiva, un nuovo n.&nbsp;6. Ai sensi di quest&#8217;ultimo, allo scopo di prevenire la frode e l&#8217;evasione fiscale, gli Stati membri
         possono adottare misure affinch&eacute; la base imponibile per una cessione di beni o una prestazione di servizi sia pari al valore
         normale dell&#8217;operazione, qualora il corrispettivo sia, a seconda delle circostanze, inferiore o superiore a tale valore normale
         e qualora sussistano legami tra coloro che partecipano all&#8217;operazione.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;Con l&#8217;entrata in vigore della direttiva 2006/69, l&#8217;autorizzazione concessa al Regno di Spagna in forza della decisione 2006/387
         &egrave; scaduta. 
      </P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;La facolt&agrave; di adottare misure affinch&eacute; la base imponibile sia pari al valore normale dell&#8217;operazione, nel caso di operazioni
         tra soggetti collegati e allo scopo di prevenire la frode o l&#8217;evasione fiscale, &egrave; ora offerta agli Stati membri dall&#8217;art.&nbsp;80
         della direttiva del Consiglio 28 novembre 2006, 2006/112/CE, relativa al sistema comune d&#8217;imposta sul valore aggiunto (GU&nbsp;L&nbsp;347,
         pag.&nbsp;1), attualmente in vigore.
      </P>
      <P class="C05Titre2">&nbsp;<I>Il diritto nazionale</I></P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;78, n.&nbsp;1, della legge 28 dicembre 1992, n.&nbsp;37, relativa all&#8217;imposta sul valore aggiunto (Ley 37/1992 del Impuesto sobre
         el Valor A&ntilde;adido) (BOE n.&nbsp;312 del 29 dicembre 1992, pag.&nbsp;44247), nella versione vigente all&#8217;epoca dei fatti della causa principale
         (in prosieguo: la &laquo;legge 37/1992&raquo;), stabiliva la regola generale per la determinazione della base imponibile nei termini seguenti:
      </P>
      <P class="C02AlineaAltA">&laquo;La base imponibile dell&#8217;imposta &egrave; costituita dall&#8217;importo totale del corrispettivo versato dal destinatario o da terzi per
         le operazioni soggette a tale imposta&raquo;.
      </P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;79, n.&nbsp;5, della legge 37/1992 prevedeva tuttavia quanto segue: 
      </P>
      <P class="C02AlineaAltA">&laquo;Nel caso in cui sussista un collegamento tra i soggetti partecipanti ad un&#8217;operazione imponibile ed essi concordino prezzi
         manifestamente inferiori ai normali prezzi di mercato, la base imponibile non pu&ograve; essere inferiore all&#8217;importo che si otterrebbe
         applicando le regole stabilite nei precedenti nn.&nbsp;3 e 4&raquo;.
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;79 della legge 37/1992 stabiliva, ai nn.&nbsp;3 e 4, regole particolari per la determinazione della base imponibile nei
         casi di prelievo o utilizzazione di beni e di prestazione di servizi per l&#8217;uso privato del soggetto passivo. Tali casi corrispondevano
         alle situazioni previste agli artt.&nbsp;5, n.&nbsp;6, e 6, n.&nbsp;2, della sesta direttiva.
      </P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;In seguito all&#8217;adozione della direttiva 2006/69, la legge 29 novembre 2006, n.&nbsp;36, recante misure per la prevenzione della
         frode fiscale (Ley 36/2006 de medidas para la prevenci&oacute;n del fraude fiscal) (BOE n.&nbsp;286 del 30 novembre 2006, pag.&nbsp;42087),
         ha modificato l&#8217;art.&nbsp;79, n.&nbsp;5, della legge 37/1992. Il testo di tale disposizione &egrave; stato adattato per tenere conto delle
         modifiche apportate dalla direttiva 2006/69 all&#8217;art.&nbsp;11, parte&nbsp;A, della sesta direttiva, in particolare del nuovo n.&nbsp;6 di
         tale articolo.
      </P>
      <P class="C04Titre1">&nbsp;<B>Causa principale e questione pregiudiziale</B></P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;Il 31 dicembre 1993, la Campsa ha ceduto alla Repsol Combustibles Petrol&iacute;feros SA alcune stazioni di servizio situate sul
         territorio spagnolo, per un importo pari a ESP&nbsp;1&nbsp;732&nbsp;419&nbsp;313. &Egrave; pacifico che si sia trattato di un&#8217;operazione tra soggetti
         collegati ai sensi dell&#8217;art.&nbsp;79, n.&nbsp;5, della legge 37/1992. 
      </P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;Il 7 luglio 1998, l&#8217;Ispettorato dei tributi spagnolo ha emesso nei confronti della Campsa un atto in cui si constatava la
         non conformit&agrave; della sua dichiarazione IVA per l&#8217;anno 1993, ritenendo che a tale vendita dovesse applicarsi la regola per
         la determinazione della base imponibile prevista all&#8217;art.&nbsp;79, n.&nbsp;5, della legge 37/1992, in quanto essa era caratterizzata
         da un collegamento tra i soggetti interessati e questi ultimi avevano concordato prezzi manifestamente inferiori a quelli
         di mercato. L&#8217;Ispettorato dei tributi ha pertanto stimato che la base imponibile corretta fosse pari a ESP&nbsp;4&nbsp;076&nbsp;112&nbsp;060.
         L&#8217;11 dicembre 1998 &egrave; stato emesso un avviso di liquidazione relativo all&#8217;IVA per l&#8217;anno 1993, fondato su tale stima della
         base imponibile.
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;Il Tribunal Econ&oacute;mico-Administrativo Central ha confermato tale avviso di liquidazione con decisione 21 febbraio 2001. La
         Campsa ha proposto ricorso avverso tale decisione dinanzi alla sezione del contenzioso amministrativo dell&#8217;Audiencia Nacional,
         che l&#8217;ha respinto con sentenza 30 aprile 2004. La Campsa ha impugnato tale sentenza in cassazione dinanzi al giudice del rinvio.
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;Il Tribunal Supremo ritiene, per poter decidere la controversia di cui &egrave; investito, di dovere in particolare stabilire se
         la regola generale per la determinazione della base imponibile prevista all&#8217;art.&nbsp;11, parte A, n.&nbsp;1, lett.&nbsp;a), della sesta
         direttiva dovesse essere obbligatoriamente applicata alle operazioni tra soggetti collegati, dato che tale direttiva non contiene
         regole particolari per la determinazione della base imponibile applicabili in casi del genere.
      </P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Il Tribunal Supremo &egrave; del parere che l&#8217;interpretazione del diritto dell&#8217;Unione susciti ragionevoli dubbi. Esso rileva che
         la giurisprudenza della Corte sembra deporre a favore dell&#8217;applicazione di tale regola generale e che soltanto dopo la liquidazione
         in questione il Regno di Spagna ha ottenuto l&#8217;autorizzazione a derogarvi. Esso sottolinea che, tuttavia, dopo l&#8217;entrata in
         vigore della direttiva 2006/69, gli Stati membri hanno la facolt&agrave;, senza chiedere un&#8217;autorizzazione preventiva, di disporre
         misure derogatorie particolari per determinare la base imponibile del tipo di quelle autorizzate con la decisione 2006/387,
         e che anche la direttiva 2006/112 contempla tale facolt&agrave;. Peraltro, l&#8217;Abogado del Estado (avvocato dello Stato) sostiene dinanzi
         a tale giudice che l&#8217;applicazione dell&#8217;art.&nbsp;79, n.&nbsp;5, della legge 37/1992 non era contraria al diritto dell&#8217;Unione neanche
         prima che fosse adottata la decisione 2006/387, segnatamente per il fatto che la sesta direttiva consentiva di ricorrere al
         valore normale di mercato nei casi di prelievo o di utilizzazione di beni e di prestazione di servizi per l&#8217;uso privato del
         soggetto passivo, ai sensi degli artt.&nbsp;5, n.&nbsp;6, e 6, n.&nbsp;2, della sesta direttiva anche per le operazioni tra soggetti collegati.
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;Alla luce di tali premesse, il Tribunal Supremo ha deciso di sospendere il procedimento e di sottoporre alla Corte la seguente
         questione pregiudiziale:
      </P>
      <P class="C02AlineaAltA">&laquo;Se la [sesta direttiva] consentisse ad uno Stato membro di stabilire, per le operazioni realizzate tra soggetti tra loro
         collegati che avevano concordato un prezzo manifestamente inferiore al normale prezzo di mercato, una base imponibile diversa
         da quella determinata in via generale dall&#8217;art.&nbsp;11, parte A, n.&nbsp;1, lett.&nbsp;a) &#8211; ossia il corrispettivo &#8211;, estendendo l&#8217;applicazione
         delle regole relative al prelievo di beni e servizi (come disponeva l&#8217;art.&nbsp;79, n.&nbsp;5, della legge [37/1992] prima della modifica
         apportata con legge 36/2006 [...]), senza seguire la procedura specificamente prevista dall&#8217;art.&nbsp;27 della detta direttiva
         per ottenere l&#8217;autorizzazione a derogare alla regola generale, autorizzazione che &egrave; stata ottenuta dal [Regno di] Spagna soltanto
         dopo l&#8217;adozione della decisione [2006/387]&raquo;.
      </P>
      <P class="C04Titre1">&nbsp;<B>Sulla questione pregiudiziale</B></P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;Con la sua questione, il giudice del rinvio chiede se la sesta direttiva debba essere interpretata nel senso che non osta
         a che uno Stato membro applichi, alle operazioni tra soggetti collegati che abbiano concordato un prezzo manifestamente inferiore
         al prezzo normale di mercato, una regola per la determinazione della base imponibile diversa dalla regola generale prevista
         all&#8217;art.&nbsp;11, parte A, n.&nbsp;1, lett.&nbsp;a), della sesta direttiva, estendendo loro l&#8217;applicazione delle regole per la determinazione
         della base imponibile relative al prelievo o all&#8217;utilizzazione di beni e alla prestazione di servizi per l&#8217;uso privato del
         soggetto passivo, ai sensi degli artt.&nbsp;5, n.&nbsp;6, e 6, n.&nbsp;2, della sesta direttiva, quando peraltro tale Stato membro non ha
         seguito la procedura prevista all&#8217;art.&nbsp;27 della sesta direttiva per ottenere l&#8217;autorizzazione a introdurre siffatta misura
         derogatoria a detta regola generale. 
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;Il governo spagnolo reputa che fosse legittimo per uno Stato membro stabilire, in circostanze quali quelle che prevedeva l&#8217;art.&nbsp;79,
         n.&nbsp;5, della legge 37/1992, una base imponibile diversa dalla base imponibile generale prevista all&#8217;art.&nbsp;11, parte A, n.&nbsp;1,
         lett.&nbsp;a), della sesta direttiva. Tale disposizione nazionale avrebbe rispettato i principi di neutralit&agrave; fiscale e di parit&agrave;
         di trattamento e sarebbe stata conforme alla sesta direttiva, dal momento che il suo obiettivo era la lotta alla frode fiscale.
         Esso afferma inoltre che la facolt&agrave; per gli Stati membri di introdurre misure derogatorie di questo tipo &egrave; stata loro offerta
         dalla direttiva 2006/69 e persiste con la direttiva 2006/112.
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Per contro, la Campsa e la Commissione europea sono del parere che, prima della modifica apportata dalla direttiva 2006/69,
         la sesta direttiva non consentisse agli Stati membri di disporre, in circostanze analoghe a quelle che prevedeva l&#8217;art.&nbsp;79,
         n.&nbsp;5, della legge 37/1992, una regola per la determinazione della base imponibile diversa da quella prevista all&#8217;art.&nbsp;11,
         parte A, n.&nbsp;1, lett.&nbsp;a), della sesta direttiva senza avere ottenuto l&#8217;autorizzazione di cui all&#8217;art.&nbsp;27 della medesima direttiva
         per introdurre siffatta misura derogatoria.
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;A tale proposito occorre rammentare, da un lato, che la possibilit&agrave; di qualificare un&#8217;operazione come &laquo;operazione a titolo
         oneroso&raquo; ai sensi dell&#8217;art.&nbsp;2 della sesta direttiva presuppone unicamente l&#8217;esistenza di un nesso diretto tra la cessione
         di beni o la prestazione di servizi ed il corrispettivo effettivamente percepito dal soggetto passivo. Pertanto, la circostanza
         che un&#8217;operazione economica sia effettuata ad un prezzo superiore o inferiore al prezzo di costo, e dunque a un prezzo superiore
         o inferiore al prezzo normale di mercato, &egrave; irrilevante rispetto a tale qualificazione (v., in tal senso, sentenza 20 gennaio
         2005, causa C&#8209;412/03, Hotel Scandic G&aring;sab&auml;ck, Racc.&nbsp;pag.&nbsp;I&#8209;743, punto&nbsp;22). Lo stesso dicasi per il nesso che pu&ograve; eventualmente
         sussistere tra i soggetti partecipanti all&#8217;operazione.
      </P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;Dall&#8217;altro lato, secondo il tenore stesso degli artt.&nbsp;5, nn.&nbsp;6 e 7, e 6, nn.&nbsp;2 e 3, della sesta direttiva, che equiparano
         talune operazioni per le quali non viene percepito dal soggetto passivo alcun corrispettivo effettivo a prestazioni effettuate
         a titolo oneroso, le regole per la determinazione della base imponibile previste all&#8217;art.&nbsp;11, parte A, n.&nbsp;1, lett.&nbsp;b)&#8209;d),
         della sesta direttiva sono applicabili solo a operazioni effettuate a titolo gratuito (v., in tal senso, sentenza Hotel Scandic
         G&aring;sab&auml;ck, cit., punto 24).
      </P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;Ne consegue che, ove un corrispettivo sia stato concordato ed effettivamente versato al soggetto passivo come contropartita
         diretta per il bene ceduto o il servizio prestato, tale operazione dev&#8217;essere qualificata come operazione a titolo oneroso,
         anche nel caso in cui essa sia effettuata tra soggetti collegati e il prezzo concordato ed effettivamente versato sia manifestamente
         inferiore al prezzo normale di mercato. La base imponibile di un&#8217;operazione di questo tipo deve, di conseguenza, essere determinata
         conformemente alla regola generale stabilita dall&#8217;art.&nbsp;11, parte&nbsp;A, n.&nbsp;1, lett.&nbsp;a), della sesta direttiva. 
      </P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;Orbene, secondo una giurisprudenza costante, conformemente a tale regola generale, la base imponibile per la cessione di un
         bene o la prestazione di un servizio, effettuate a titolo oneroso, &egrave; costituita dal corrispettivo effettivamente ricevuto
         a tal fine dal soggetto passivo. Tale corrispettivo costituisce quindi il valore soggettivo, ossia realmente percepito, e
         non un valore stimato secondo criteri oggettivi. Inoltre, tale corrispettivo deve poter essere espresso in denaro (sentenza
         Hotel Scandic G&aring;sab&auml;ck, cit., punto&nbsp;21 e la giurisprudenza citata).
      </P>
      <P class="C01PointnumeroteAltN"><A NAME="point29">29</A>&nbsp;&nbsp;&nbsp;&nbsp;&nbsp;&nbsp;A tale proposito, come ricordato dal governo spagnolo, &egrave; certamente corretto affermare che il principio di parit&agrave; di trattamento,
         di cui il principio di neutralit&agrave; fiscale &egrave; un&#8217;espressione particolare a livello del diritto derivato dell&#8217;Unione e nel settore
         specifico della fiscalit&agrave;, impone di non trattare in modo diverso situazioni analoghe, salvo che una differenza di trattamento
         sia obiettivamente giustificata (sentenze 10 aprile 2008, causa C&#8209;309/06, Marks &amp; Spencer, Racc.&nbsp;pag.&nbsp;I&#8209;2283, punti&nbsp;49 e 51,
         nonch&eacute; 29 ottobre 2009, causa C&#8209;174/08, NCC Construction Danmark, Racc.&nbsp;pag.&nbsp;I&#8209;10567, punto&nbsp;44). 
      </P>
      <P class="C01PointnumeroteAltN"><A NAME="point30">30</A>&nbsp;&nbsp;&nbsp;&nbsp;&nbsp;&nbsp;Ciononostante, poich&eacute; le operazioni quali quelle di cui trattasi nella causa principale, in cui &egrave; stato concordato un prezzo
         manifestamente inferiore al prezzo normale di mercato, costituiscono pur sempre operazioni a titolo oneroso in cui &egrave; stato
         ricevuto un corrispettivo effettivo che pu&ograve; servire come base per l&#8217;imposizione fiscale, il principio della parit&agrave; di trattamento
         non &egrave; idoneo, da solo, a imporre di applicare le regole per la determinazione della base imponibile previste per le operazioni
         effettuate a titolo gratuito e dirette a stimare, in assenza di un qualsivoglia corrispettivo effettivo, tale base imponibile
         secondo criteri obiettivi, in quanto questi due tipi di operazioni non sono paragonabili.
      </P>
      <P class="C01PointnumeroteAltN"><A NAME="point31">31</A>&nbsp;&nbsp;&nbsp;&nbsp;&nbsp;&nbsp;Peraltro, a tale proposito occorre anche ricordare che il legislatore dell&#8217;Unione ha previsto che, conformemente all&#8217;art.&nbsp;27
         della sesta direttiva, gli Stati membri possono, se del caso, essere autorizzati a derogare alle regole dettate da tale direttiva
         e, in particolare, a quella contenuta nell&#8217;art.&nbsp;11, parte&nbsp;A, n.&nbsp;1, lett.&nbsp;a), della stessa (v., in particolare, sentenza Hotel
         Scandic G&aring;sab&auml;ck, cit., punto&nbsp;26).
      </P>
      <P class="C01PointnumeroteAltN"><A NAME="point32">32</A>&nbsp;&nbsp;&nbsp;&nbsp;&nbsp;&nbsp;La Corte ha tuttavia gi&agrave; dichiarato che misure particolari nuove, in deroga alla sesta direttiva, sono conformi al diritto
         dell&#8217;Unione purch&eacute;, da un lato, restino nell&#8217;ambito degli scopi contemplati dall&#8217;art.&nbsp;27, n.&nbsp;1, di detta direttiva e, dall&#8217;altro,
         siano state notificate alla Commissione e autorizzate dal Consiglio, tacitamente o espressamente, secondo le modalit&agrave; precisate
         nei nn.&nbsp;1&#8209;4 dell&#8217;articolo medesimo (sentenze 13 febbraio 1985, causa 5/84, Direct Cosmetics, Racc.&nbsp;pag.&nbsp;617, punto&nbsp;24, e 6
         luglio 1995, causa C&#8209;62/93, BP Soupergaz, Racc.&nbsp;pag.&nbsp;I&#8209;1883, punto&nbsp;22). Inoltre, uno Stato membro non pu&ograve;, senza violare il
         Trattato&nbsp;CE (divenuto Trattato FUE), opporre a un contribuente una disposizione di deroga al sistema della sesta direttiva,
         istituita in violazione dell&#8217;obbligo di notificazione imposto dall&#8217;art.&nbsp;27, n.&nbsp;2, di detta direttiva (v., in tal senso, sentenze
         Direct Cosmetics, cit., punto&nbsp;37, e 15 giugno 2006, causa C&#8209;494/04, Heintz van Landewijck, Racc.&nbsp;pag.&nbsp;I&#8209;5381, punto&nbsp;48).
      </P>
      <P class="C01PointnumeroteAltN"><A NAME="point33">33</A>&nbsp;&nbsp;&nbsp;&nbsp;&nbsp;&nbsp;Si deve necessariamente constatare che una disposizione come l&#8217;art.&nbsp;79, n.&nbsp;5, della legge 37/1992 costituisce una nuova misura
         di deroga ai sensi dell&#8217;art.&nbsp;27, n.&nbsp;1, della sesta direttiva. Invero, sebbene tale art.&nbsp;79, n.&nbsp;5, come sostenuto in udienza
         dal governo spagnolo, corrisponda a una disposizione che &egrave; stata introdotta nel diritto spagnolo con la legge 2 agosto 1985,
         n.&nbsp;30, relativa all&#8217;imposta sul valore aggiunto (Ley 30/1985 del Impuesto sobre el Valor A&ntilde;adido) (BOE n.&nbsp;190 del 9 agosto
         1985, pag.&nbsp;25214), con la quale il Regno di Spagna ha segnatamente recepito nel diritto interno la sesta direttiva, in vista
         della sua adesione alle Comunit&agrave; europee, l&#8217;adozione di tale disposizione &egrave; comunque posteriore al 1&deg;&nbsp;gennaio 1977. 
      </P>
      <P class="C01PointnumeroteAltN"><A NAME="point34">34</A>&nbsp;&nbsp;&nbsp;&nbsp;&nbsp;&nbsp;Orbene, in caso di adesione, un rinvio ad una data prevista nel diritto dell&#8217;Unione, in assenza di una disposizione contraria
         nell&#8217;Atto di adesione o in qualunque altro atto dell&#8217;Unione, vale anche per lo Stato che aderisce, anche se tale data &egrave; anteriore
         a quella dell&#8217;adesione (sentenza 21 giugno 2007, causa C&#8209;366/05, Optimus &#8211; Telecomunica&ccedil;&otilde;es, Racc.&nbsp;pag.&nbsp;I&#8209;4985, punto&nbsp;32).
         Per quanto concerne il Regno di Spagna, tale data del 1&deg;&nbsp;gennaio 1977 non &egrave; stata oggetto di adattamento n&eacute; nell&#8217;Atto relativo
         alle condizioni d&#8217;adesione del Regno di Spagna e della Repubblica portoghese e agli adattamenti dei Trattati (GU 1985, L&nbsp;302,
         pag.&nbsp;23), n&eacute; in altri atti. Non &egrave; quindi possibile ritenere che una disposizione quale l&#8217;art.&nbsp;79, n.&nbsp;5, della legge 37/1992
         possa rientrare nell&#8217;ambito dell&#8217;art.&nbsp;27, n.&nbsp;5, della sesta direttiva.
      </P>
      <P class="C01PointnumeroteAltN"><A NAME="point35">35</A>&nbsp;&nbsp;&nbsp;&nbsp;&nbsp;&nbsp;Ne consegue che l&#8217;adozione dell&#8217;art.&nbsp;79, n.&nbsp;5, della legge 37/1992 da parte del Regno di Spagna rientrava nell&#8217;ambito della
         procedura prevista all&#8217;art.&nbsp;27, nn.&nbsp;1&#8209;4, della sesta direttiva, e doveva quindi essere notificata e autorizzata conformemente
         a tale procedura. Orbene, &egrave; pacifico che, alla data dei fatti della causa principale, tale disposizione nazionale non era
         stata oggetto di una siffatta notificazione e autorizzazione, e non &egrave; dimostrato che la situazione sia stata diversa per quanto
         riguarda la disposizione corrispondente che sarebbe stata contenuta nella legge 30/1985. Di conseguenza, il fatto che tale
         misura derogatoria, a detta data, non fosse stata notificata n&eacute; autorizzata conformemente alla procedura prevista all&#8217;art.&nbsp;27,
         nn.&nbsp;1&#8209;4, della sesta direttiva &egrave; sufficiente al fine di dichiarare che essa non pu&ograve; essere applicata da uno Stato membro e
         opposta a un contribuente.
      </P>
      <P class="C01PointnumeroteAltN"><A NAME="point36">36</A>&nbsp;&nbsp;&nbsp;&nbsp;&nbsp;&nbsp;Certamente, come osservato dal governo spagnolo in udienza, la Corte ha dichiarato, al punto 50 della citata sentenza Heintz
         van Landewijck, che una notificazione tardiva di una misura derogatoria non pu&ograve; comportare, in materia di opponibilit&agrave;, le
         stesse conseguenze di una mancata notifica. Tuttavia, tale affermazione, in primo luogo, si riferiva a una situazione in cui
         la misura derogatoria in discorso, da un lato, rientrava nell&#8217;ambito dell&#8217;art.&nbsp;27, n.&nbsp;5, della sesta direttiva, situazione
         che la Corte ha distinto da quella di una misura disciplinata dal n.&nbsp;1 del medesimo articolo, e, dall&#8217;altro, era stata notificata
         senza rispettare il termine di notificazione stabilito all&#8217;art.&nbsp;27, n.&nbsp;5, della sesta direttiva, ma anteriormente ai fatti
         che avevano dato luogo alla controversia di cui era stato investito il giudice nazionale, e, in secondo luogo, rispondeva
         alla questione se una tale misura derogatoria dovesse rimanere inapplicabile anche dopo tale notificazione tardiva (v. sentenza
         Heintz van Landewijck, cit., punti&nbsp;47&#8209;51).
      </P>
      <P class="C01PointnumeroteAltN"><A NAME="point37">37</A>&nbsp;&nbsp;&nbsp;&nbsp;&nbsp;&nbsp;Tali circostanze non sono paragonabili a quelle di cui alla causa principale. Pertanto, dalla richiamata sentenza non si pu&ograve;
         dedurre che, poich&eacute; una misura nazionale rientrante nell&#8217;ambito dell&#8217;art.&nbsp;27, n.&nbsp;1, della sesta direttiva &egrave; stata oggetto
         di una notificazione alla Commissione e di un&#8217;autorizzazione da parte del Consiglio posteriormente ai fatti della causa principale,
         tale disposizione nazionale dovrebbe poter essere applicata a fatti anteriori alla sua notificazione.
      </P>
      <P class="C01PointnumeroteAltN"><A NAME="point38">38</A>&nbsp;&nbsp;&nbsp;&nbsp;&nbsp;&nbsp;Occorre anche rammentare che il rischio di frode fiscale che, secondo il governo spagnolo, l&#8217;art.&nbsp;79, n.&nbsp;5, della legge 37/1992
         avrebbe dovuto combattere poteva dare luogo soltanto a una domanda, basata sull&#8217;art.&nbsp;27 della sesta direttiva, concernente
         l&#8217;introduzione, da parte dello Stato membro interessato, di misure derogatorie al fine di evitare talune frodi o evasioni
         fiscali (v., in tal senso, sentenza Hotel Scandic G&aring;sab&auml;ck, cit., punto&nbsp;26), domanda che &egrave; stata presentata solo posteriormente
         ai fatti della causa principale. 
      </P>
      <P class="C01PointnumeroteAltN"><A NAME="point39">39</A>&nbsp;&nbsp;&nbsp;&nbsp;&nbsp;&nbsp;Da ultimo, la circostanza, rilevata in particolare dal giudice del rinvio e dal governo spagnolo, per cui, dopo l&#8217;entrata
         in vigore della direttiva 2006/69, gli Stati membri hanno la facolt&agrave;, senza che occorra chiedere un&#8217;autorizzazione preventiva
         e al fine di prevenire la frode o l&#8217;evasione fiscale, di adottare misure affinch&eacute; la base imponibile sia costituita dal valore
         normale dell&#8217;operazione in determinate situazioni, ove esista un collegamento tra i soggetti che partecipano all&#8217;operazione,
         &egrave; irrilevante rispetto al fatto che, all&#8217;epoca dei fatti della causa principale, la sesta direttiva non concedesse loro siffatta
         facolt&agrave; al di fuori della procedura prevista all&#8217;art.&nbsp;27, nn.&nbsp;1&#8209;4, di tale direttiva. 
      </P>
      <P class="C01PointnumeroteAltN"><A NAME="point40">40</A>&nbsp;&nbsp;&nbsp;&nbsp;&nbsp;&nbsp;Da quanto precede risulta che la sesta direttiva dev&#8217;essere interpretata nel senso che osta a che uno Stato membro applichi
         alle operazioni quali quelle di cui alla causa principale, effettuate tra soggetti collegati che abbiano concordato un prezzo
         manifestamente inferiore al prezzo normale di mercato, una regola per la determinazione della base imponibile diversa dalla
         regola generale prevista all&#8217;art.&nbsp;11, parte A, n.&nbsp;1, lett.&nbsp;a), di tale direttiva, estendendo loro l&#8217;applicazione delle regole
         per la determinazione della base imponibile relative al prelievo o all&#8217;utilizzazione di beni e alla prestazione di servizi
         per l&#8217;uso privato del soggetto passivo, ai sensi degli artt.&nbsp;5, n.&nbsp;6, e 6, n.&nbsp;2, di detta direttiva, quando peraltro tale
         Stato membro non ha seguito la procedura prevista all&#8217;art.&nbsp;27 della medesima direttiva al fine di ottenere l&#8217;autorizzazione
         a introdurre siffatta misura derogatoria a detta regola generale.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point41">41</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi, la Corte (Ottava Sezione) dichiara:</P>
      <P class="C30Dispositifalinea"><B>La sesta direttiva del Consiglio 17 maggio 1977, 77/388/CEE, in materia di armonizzazione delle legislazioni degli Stati membri
            relative alle imposte sulla cifra di affari &#8211; Sistema comune di imposta sul valore aggiunto: base imponibile uniforme, dev&#8217;essere
            interpretata nel senso che osta a che uno Stato membro applichi alle operazioni quali quelle di cui alla causa principale,
            effettuate tra soggetti collegati che abbiano concordato un prezzo manifestamente inferiore al prezzo normale di mercato,
            una regola per la determinazione della base imponibile diversa dalla regola generale prevista all&#8217;art.&nbsp;11, parte A, n.&nbsp;1,
            lett.&nbsp;a), di tale direttiva, estendendo loro l&#8217;applicazione delle regole per la determinazione della base imponibile relative
            al prelievo o all&#8217;utilizzazione di beni e alla prestazione di servizi per l&#8217;uso privato del soggetto passivo, ai sensi degli
            artt.&nbsp;5, n.&nbsp;6, e 6, n.&nbsp;2, di detta direttiva, quando peraltro tale Stato membro non ha seguito la procedura prevista all&#8217;art.&nbsp;27
            della medesima direttiva al fine di ottenere l&#8217;autorizzazione a introdurre siffatta misura derogatoria a detta regola generale.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A><SUP></SUP> Lingua processuale: lo spagnolo.
      </P>
   </BODY>
</HTML>

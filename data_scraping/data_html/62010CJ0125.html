<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : CFE@TRA-DOC-IT-ARRET-C-0125-2010-201109410-05_00-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
      <LINK href="./../../../../css/coj/coj-som-c-fr.css" REL="stylesheet" TYPE="text/css">
      <LINK HREF="coj-som-c-it.css" REL="stylesheet" TYPE="text/css">
   </HEAD>
   <BODY>
      <P class="S73Alineacentregras"><B>Causa C&#8209;125/10</B></P>
      <P class="S73Alineacentregras"><B>Merck Sharp &amp; Dohme Corp., gi&agrave; Merck &amp; Co. Inc. </B></P>
      <P class="S73Alineacentregras"><B>contro</B></P>
      <P class="S73Alineacentregras"><B>Deutsches Patent- und Markenamt</B></P>
      <P class="S39Centre">(domanda di pronuncia pregiudiziale proposta dal Bundespatentgericht)</P>
      <P class="S71Indicateur">&laquo;Propriet&agrave; intellettuale e industriale &#8212; Brevetti &#8212; Regolamento (CEE) n.&nbsp;1768/92 &#8212; Art.&nbsp;13 &#8212; Certificato protettivo complementare per i medicinali &#8212; Possibilit&agrave; di rilasciare tale certificato nel caso in cui il periodo intercorso tra la data del deposito della domanda del
         brevetto di base e la data della prima autorizzazione di immissione in commercio nell&#8217;Unione sia inferiore a cinque anni &#8212; Regolamento (CE) n.&nbsp;1901/2006 &#8212; Art.&nbsp;36 &#8212; Proroga della durata del certificato protettivo complementare&raquo;
      </P>
      <P class="S40Titre">Massime della sentenza</P>
      <P class="S33MotCle"><I>Ravvicinamento delle legislazioni &#8212; Legislazioni uniformi &#8212; Propriet&agrave; industriale e commerciale &#8212; Diritto di brevetto &#8212; Certificato
            protettivo complementare per i medicinali &#8212; Durata del certificato</I></P>
      <P class="S34MotCleFin"><I>(Regolamento del Parlamento europeo e del Consiglio n.&nbsp;1901/2006, art.&nbsp;36; regolamento del Consiglio n.&nbsp;1768/92, art.&nbsp;13)</I></P>
      <P class="S02AlineaAltA">L&#8217;art.&nbsp;13 del regolamento n.&nbsp;1768/92, sull&#8217;istituzione di un certificato protettivo complementare per i medicinali, come modificato
         dal regolamento n.&nbsp;1901/2006, relativo ai medicinali per uso pediatrico, nel combinato disposto con l&#8217;art.&nbsp;36 dello stesso
         regolamento n.&nbsp;1901/2006, dev&#8217;essere interpretato nel senso che &egrave; consentito il rilascio di un certificato protettivo complementare
         per medicinali qualora il periodo intercorso tra la data del deposito della domanda del brevetto di base e la data della prima
         autorizzazione di immissione in commercio nell&#8217;Unione europea sia inferiore a cinque anni. In tal caso, il termine di proroga
         pediatrica previsto da quest&#8217;ultimo regolamento inizia a decorrere dalla data determinata deducendo, dalla data di scadenza
         del brevetto, la differenza tra cinque anni e la durata del periodo intercorso tra il deposito della domanda di brevetto e
         il rilascio della prima autorizzazione di immissione in commercio.
      </P>
      <P class="S02AlineaAltA">Se la domanda di certificato protettivo complementare dovesse essere respinta in base al rilievo che il calcolo previsto all&#8217;art.&nbsp;13,
         n.&nbsp;1, del regolamento n.&nbsp;1768/92 conduce ad una durata negativa o pari a zero, il titolare del brevetto di base non potrebbe
         ottenere una proroga della protezione conferita dal brevetto stesso, neppure nel caso in cui abbia effettuato tutti gli studi
         conformemente al piano di indagine pediatrica approvato ex art.&nbsp;36 del regolamento n.&nbsp;1901/2006. Un tale rifiuto potrebbe
         pregiudicare l&#8217;effetto utile del regolamento n.&nbsp;1901/2006, con la conseguenza di compromettere gli obiettivi perseguiti dal
         regolamento medesimo, vale a dire quello consistente nel compensare gli sforzi profusi nel valutare gli effetti pediatrici
         del medicinale di cui trattasi.
      </P>
      <P class="S02AlineaAltA"><br></P>
      <P class="S02AlineaAltA">Di conseguenza, dal combinato disposto dei regolamenti nn.&nbsp;1768/92 e 1901/2006 deriva che il certificato protettivo complementare
         e la proroga pediatrica conferiscono congiuntamente, al titolare di un brevetto di base, un diritto esclusivo della durata
         massima di quindici anni e sei mesi, decorrenti dalla data di rilascio della prima autorizzazione di immissione in commercio
         del medicinale in questione nell&#8217;Unione.
      </P>
      <P class="S02AlineaAltA">Da tale durata massima consegue che una proroga pediatrica risulta utile se la durata negativa di un certificato protettivo
         complementare non &egrave; superiore a sei mesi. In altri termini, l&#8217;obiettivo del regolamento n.&nbsp;1901/2006 &egrave; conseguito qualora
         il titolare del brevetto di base abbia ottenuto la sua prima autorizzazione di immissione in commercio del medicinale di cui
         trattasi nell&#8217;Unione in un periodo compreso tra quattro anni e mezzo e cinque anni dalla domanda del brevetto di base. Pertanto,
         un certificato protettivo complementare pu&ograve; essere rilasciato qualora siano intercorsi meno di cinque anni tra la domanda
         di brevetto di base e la data di rilascio di tale autorizzazione di immissione in commercio.
      </P>
      <P class="S02AlineaAltA">Di conseguenza, il rilascio di un certificato protettivo complementare non pu&ograve; essere negato per il solo fatto che la durata
         determinata secondo le modalit&agrave; di calcolo previste all&#8217;art.&nbsp;13, n.&nbsp;1, del regolamento n.&nbsp;1768/92 non sia positiva.
      </P>
      <P class="S02AlineaAltA">Quanto alla determinazione del momento da cui deve iniziare a decorrere la proroga pediatrica di durata semestrale, nel caso
         in cui il periodo intercorso tra la data del deposito della domanda di brevetto di base e la data della prima autorizzazione
         di immissione in commercio del medicinale di cui trattasi nell&#8217;Unione sia inferiore a cinque anni, il dies a quo di tale proroga
         non pu&ograve; essere fissato a partire dalla data di scadenza del brevetto di base, di modo che la durata di detto certificato sia
         considerata pari a zero. Una soluzione del genere, infatti, risulterebbe contraria alle modalit&agrave; di calcolo previste all&#8217;art.&nbsp;13,
         n.&nbsp;1, del regolamento n.&nbsp;1768/92, atteso che tale disposizione prevede che la durata del certificato protettivo complementare
         corrisponda al periodo intercorso tra la data del deposito della domanda del brevetto di base e la data della prima autorizzazione
         di immissione in commercio nell&#8217;Unione, ridotto di cinque anni. Pertanto, quando la durata di un certificato protettivo complementare
         &egrave; negativa, essa non pu&ograve; essere arrotondata a zero. Il termine di proroga pediatrica previsto dal regolamento n.&nbsp;1901/2006
         inizia a decorrere dalla data determinata deducendo, dalla data di scadenza del brevetto, la differenza tra cinque anni e
         la durata del periodo intercorso tra il deposito della domanda di brevetto e il rilascio della prima autorizzazione di immissione
         in commercio.
      </P>
      <P class="S36Renvoi">(punti 37-42, 45 e dispositivo)</P>
<br> <br> <br>
<br> <br> <br>
      <P class="C19Centre">SENTENZA DELLA CORTE (Seconda Sezione)</P>
      <P class="C19Centre">8 dicembre 2011 (<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Propriet&agrave; intellettuale e industriale &#8211; Brevetti &#8211; Regolamento (CEE) n.&nbsp;1768/92 &#8211; Art.&nbsp;13 &#8211; Certificato protettivo complementare per i medicinali &#8211; Possibilit&agrave; di rilasciare tale certificato nel caso in cui il periodo intercorso tra la data del deposito della domanda del
         brevetto di base e la data della prima autorizzazione di immissione in commercio nell&#8217;Unione sia inferiore a cinque anni &#8211; Regolamento (CE) n.&nbsp;1901/2006 &#8211; Art.&nbsp;36 &#8211; Proroga della durata del certificato protettivo complementare&raquo;
      </P>
      <P class="C02AlineaAltA">Nel procedimento C&#8209;125/10,</P>
      <P class="C02AlineaAltA">avente ad oggetto la domanda di pronuncia pregiudiziale proposta alla Corte, ai sensi dell&#8217;art.&nbsp;267 TFUE, dal Bundespatentgericht
         (Germania), con decisione 28 gennaio 2010, pervenuta in cancelleria il 9 marzo 2010, nella causa
      </P>
      <P class="C02AlineaAltA"><B>Merck Sharp &amp; Dohme Corp., </B>gi&agrave; Merck &amp; Co. Inc.,
      </P>
      <P class="C02AlineaAltA">contro</P>
      <P class="C02AlineaAltA"><B>Deutsches Patent- und Markenamt,</B></P>
      <P class="C19Centre">LA CORTE (Seconda Sezione),</P>
      <P class="C02AlineaAltA">composta dal sig.&nbsp;J.N.&nbsp;Cunha Rodrigues, presidente di sezione, dai sigg.&nbsp;U.&nbsp;L&otilde;hmus (relatore), A.&nbsp;Rosas, A.&nbsp;&Oacute; Caoimh e A.&nbsp;Arabadjiev,
         giudici,
      </P>
      <P class="C02AlineaAltA">avvocato generale: sig.&nbsp;Y.&nbsp;Bot</P>
      <P class="C02AlineaAltA">cancelliere: sig.&nbsp;K.&nbsp;Malacek, amministratore</P>
      <P class="C02AlineaAltA">vista la fase scritta del procedimento e in seguito all&#8217;udienza del 4 maggio 2011,</P>
      <P class="C02AlineaAltA">considerate le osservazioni presentate:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Merck Sharp &amp; Dohme Corp., gi&agrave; Merck &amp; Co. Inc., dagli avv.ti&nbsp;M.&nbsp;Heinemann, M.&nbsp;Gundt, A.&nbsp;Rollins e A.&nbsp;von Falck, Rechtsanw&auml;lte,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo francese, dai sigg.&nbsp;G.&nbsp;de Bergues e S.&nbsp;Menez nonch&eacute; dalla sig.ra&nbsp;R.&nbsp;Loosli&#8209;Surrans, in qualit&agrave; di agenti,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo lituano, dal sig.&nbsp;D.&nbsp;Kriau&#269;i&#363;nas e dalla sig.ra&nbsp;V.&nbsp;Bal&#269;i&#363;nait&#279;, in qualit&agrave; di agenti,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo ungherese, dai sigg.&nbsp;M.&nbsp;Ficsor e M.&nbsp;Feh&eacute;r nonch&eacute; dalla sig.ra&nbsp;Z.&nbsp;T&oacute;th, in qualit&agrave; di agenti,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo portoghese, dai sigg.&nbsp;L.&nbsp;Inez Fernandes e P.A.&nbsp;Antunes, in qualit&agrave; di agenti,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo del Regno Unito, dalla sig.ra&nbsp;H.&nbsp;Walker, in qualit&agrave; di agente,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Commissione europea, dai sigg.&nbsp;G.&nbsp;Braun e F.W.&nbsp;Bulst, in qualit&agrave; di agenti,</P>
      <P class="C02AlineaAltA">sentite le conclusioni dell&#8217;avvocato generale, presentate all&#8217;udienza del 9 giugno 2011,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La domanda di pronuncia pregiudiziale verte sull&#8217;interpretazione dell&#8217;art.&nbsp;13, n.&nbsp;1, del regolamento (CE) del Parlamento europeo
         e del Consiglio 6 maggio 2009, n.&nbsp;469, sul certificato protettivo complementare per i medicinali (versione codificata) (GU&nbsp;L&nbsp;152,
         pag.&nbsp;1).
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tale domanda &egrave; stata presentata nell&#8217;ambito di una controversia tra la Merck Sharp &amp; Dohme Corp., gi&agrave; Merck &amp; Co. Inc. (in
         prosieguo: la &laquo;Merck&raquo;), ed il Deutsches Patent- und Markenamt (Ufficio tedesco dei brevetti e dei marchi) in merito al negato
         rilascio da parte di quest&#8217;ultimo di un certificato protettivo complementare (in prosieguo: il &laquo;CPC&raquo;) per la sostanza farmaceutica
         sitagliptin.
      </P>
      <P class="C04Titre1">&nbsp;<B>Contesto normativo</B></P>
      <P class="C05Titre2">&nbsp;<I>Il regolamento (CEE) n.&nbsp;1768/92</I></P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il primo ed il secondo &#8216;considerando&#8217; del regolamento (CEE) del Consiglio 18 giugno 1992, n.&nbsp;1768, sull&#8217;istituzione di un
         certificato protettivo complementare per i medicinali (GU&nbsp;L&nbsp;182, pag.&nbsp;1), come modificato dal regolamento (CE) del Parlamento
         europeo e del Consiglio 12 dicembre 2006, n.&nbsp;1901 (GU&nbsp;L&nbsp;378, pag.&nbsp;1; in prosieguo: il &laquo;regolamento n.&nbsp;1768/92&raquo;), cos&igrave; recitano:
      </P>
      <P class="C02AlineaAltA">&laquo;considerando che la ricerca nel settore farmaceutico contribuisce in modo decisivo al costante miglioramento della salute
         pubblica;
      </P>
      <P class="C02AlineaAltA">considerando che i medicinali, in particolare quelli derivanti da una ricerca lunga e costosa, potranno continuare ad essere
         sviluppati nella Comunit&agrave; e in Europa solo se potranno beneficiare di una normativa favorevole che preveda una protezione
         sufficiente a incentivare tale ricerca&raquo;.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;I &#8216;considerando&#8217; terzo, quarto e quinto di tale regolamento affermano che il periodo che intercorre fra il deposito di una
         domanda di brevetto per un nuovo medicinale e l&#8217;autorizzazione di immissione in commercio (in prosieguo: l&#8217;&laquo;AIC&raquo;) dello stesso
         riduce la protezione effettiva conferita dal brevetto ad una durata insufficiente ad ammortizzare gli investimenti effettuati
         nella ricerca, il che penalizza la ricerca farmaceutica e determina il rischio di un trasferimento dei centri di ricerca al
         di fuori degli Stati membri.
      </P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;ottavo ed il nono &#8216;considerando&#8217; del medesimo regolamento affermano quanto segue:
      </P>
      <P class="C02AlineaAltA">&laquo;considerando che la durata della protezione conferita dal [CPC] deve essere fissata in modo da permettere una protezione
         effettiva sufficiente; che, a tal fine, il titolare che disponga contemporaneamente di un brevetto e di un [CPC] deve poter
         beneficiare complessivamente di quindici anni al massimo di esclusivit&agrave;, a partire dalla prima [AIC] nella Comunit&agrave; del medicinale
         in questione;
      </P>
      <P class="C02AlineaAltA">considerando tuttavia che, in un settore cos&igrave; complesso e sensibile come il settore farmaceutico, devono essere presi in considerazione
         tutti gli interessi in gioco, ivi compresi quelli della salute pubblica; che, a questo fine, il [CPC] non deve essere rilasciato
         per una durata superiore a cinque anni; che la protezione che esso conferisce deve inoltre essere strettamente limitata al
         prodotto oggetto dell&#8217;[AIC] in quanto medicinale&raquo;.
      </P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;3 del regolamento n.&nbsp;1768/92, rubricato &laquo;Condizioni di rilascio del [CPC]&raquo;:
      </P>
      <P class="C02AlineaAltA">&laquo;Il [CPC] viene rilasciato se, nello Stato membro nel quale &egrave; presentata la domanda di cui all&#8217;articolo 7, e alla data di
         tale domanda:
      </P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;il prodotto &egrave; protetto da un brevetto di base in vigore;</P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;per il prodotto in quanto medicinale &egrave; stata rilasciata un&#8217;[AIC in vigore] a norma &#8211; secondo il caso &#8211; della direttiva [del
         Consiglio 26 gennaio 1965], 65/65/CEE, [per il ravvicinamento delle disposizioni legislative, regolamentari ed amministrative
         relative alle specialit&agrave; medicinali (GU&nbsp;22, pag.&nbsp;369), come modificata dalla direttiva del Consiglio 3 maggio 1989, 89/341/CEE
         (GU&nbsp;L&nbsp;142, pag.&nbsp;11)] o della direttiva [del Consiglio 28 settembre 1981], 81/851/CEE, [per il ravvicinamento delle legislazioni
         degli Stati membri relative ai medicinali veterinari (GU&nbsp;L&nbsp;317, pag.&nbsp;1), come modificata dalla direttiva del Consiglio 13
         dicembre 1990, 90/676/CEE (GU&nbsp;L&nbsp;373, pag.&nbsp;15)]. (...);
      </P>
      <P class="C09Marge0avecretrait">c)&nbsp;&nbsp;&nbsp;&nbsp;&nbsp;&nbsp;il prodotto non &egrave; gi&agrave; stato oggetto di un [CPC];</P>
      <P class="C09Marge0avecretrait">d)&nbsp;&nbsp;&nbsp;&nbsp;&nbsp;&nbsp;l&#8217;[AIC] di cui alla lettera b) &egrave; la prima [AIC] del prodotto in quanto medicinale&raquo;.</P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;7, n.&nbsp;1, di detto regolamento prevede che &laquo;[l]a domanda di [CPC] dev&#8217;essere depositata entro il termine di sei mesi
         a decorrere dalla data in cui per il prodotto, in quanto medicinale, &egrave; stata rilasciata l&#8217;[AIC]&raquo;.
      </P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;8 del regolamento n.&nbsp;1768/92 elenca le indicazioni che la domanda di CPC deve contenere. Esso prevede, in particolare,
         al suo n.&nbsp;1, lett.&nbsp;d), i), che, se la domanda di CPC comprende una domanda di proroga, essa deve includere copia della dichiarazione
         di conformit&agrave; a un piano d&#8217;indagine pediatrica di cui all&#8217;art.&nbsp;36 del regolamento n.&nbsp;1901/2006.
      </P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;10 del regolamento n.&nbsp;1768/92, che stabilisce le condizioni di rilascio del CPC o di rigetto della domanda del medesimo,
         ai nn.&nbsp;1 e 2 dispone quanto segue:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Quando la domanda di [CPC] e il prodotto che ne &egrave; oggetto soddisfano le condizioni previste dal presente regolamento, l&#8217;autorit&agrave;
         di cui all&#8217;articolo 9, paragrafo 1, rilascia il [CPC].
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Fatto salvo il paragrafo 3, l&#8217;autorit&agrave; di cui all&#8217;articolo 9, paragrafo 1, respinge la domanda di [CPC] se la domanda stessa,
         o il prodotto che ne &egrave; oggetto, non soddisfano le condizioni previste nel presente regolamento&raquo;.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;13 di detto regolamento, rubricato &laquo;Durata del [CPC]&raquo;, cos&igrave; dispone:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Il [CPC] ha efficacia a decorrere dal termine legale del brevetto di base per una durata uguale al periodo intercorso tra
         la data del deposito della domanda del brevetto di base e la data della prima [AIC] nella Comunit&agrave;, ridotto di cinque anni.
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Nonostante il paragrafo 1, la durata del [CPC] non pu&ograve; essere superiore a cinque anni a decorrere dalla data in cui il [CPC]
         acquista efficacia.
      </P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;I periodi stabiliti nei paragrafi 1 e 2 sono prorogati di sei mesi qualora si applichi l&#8217;articolo 36 del regolamento (CE)
         n.&nbsp;1901/2006. In tal caso il periodo di cui al paragrafo 1 del presente articolo pu&ograve; essere prorogato una sola volta&raquo;.
      </P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;14, lett.&nbsp;a), del regolamento n.&nbsp;1768/92 dispone che il CPC si estingue &laquo;al termine della durata prevista dall&#8217;articolo
         13&raquo;.
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;Il regolamento n.&nbsp;469/2009, che codifica e abroga il regolamento n.&nbsp;1768/92, &egrave; entrato in vigore il 6 luglio 2009. Il suo
         art.&nbsp;13 &egrave; formulato in termini identici all&#8217;art.&nbsp;13 del regolamento n.&nbsp;1768/92. Tuttavia, alla luce della data dei fatti della
         causa principale, quest&#8217;ultima resta disciplinata dal regolamento n.&nbsp;1768/92.
      </P>
      <P class="C05Titre2">&nbsp;<I>Il regolamento n.&nbsp;1901/2006</I></P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;I &#8216;considerando&#8217; ventiseiesimo e ventisettesimo del regolamento n.&nbsp;1901/2006 cos&igrave; recitano:
      </P>
      <P class="C09Marge0avecretrait">&laquo;(26)&nbsp;Ai prodotti che rientrano nella prescrizione relativa alla presentazione di dati pediatrici bisognerebbe concedere un premio
         consistente in una proroga di sei mesi del [CPC], istituito dal regolamento (CEE) n.&nbsp;1768/92 del Consiglio a condizione che
         siano soddisfatte tutte le seguenti condizioni: il rispetto di tutti i criteri inclusi nel piano d&#8217;indagine pediatrica approvato,
         l&#8217;autorizzazione del prodotto in tutti gli Stati membri e l&#8217;inclusione nelle informazioni sul prodotto dei dati pertinenti
         dei risultati degli studi (...).
      </P>
      <P class="C09Marge0avecretrait">(27)&nbsp;&nbsp;&nbsp;&nbsp;&nbsp;&nbsp;Una domanda di proroga del [CPC] conformemente al presente regolamento dovrebbe essere ammissibile solo qualora il [CPC] sia
         concesso ai sensi del regolamento (CEE) n.&nbsp;1768/92&raquo;.
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;36, nn.&nbsp;1 e 4, del regolamento n.&nbsp;1901/2006:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Qualora una domanda a norma degli articoli 7 o 8 includa i risultati di tutti gli studi effettuati conformemente al piano
         d&#8217;indagine pediatrica approvato, il titolare del brevetto o del [CPC] ha diritto ad una proroga di sei mesi del periodo di
         cui agli articoli 13, paragrafi 1 e 2 del regolamento (CEE) n.&nbsp;1768/92 [(in prosieguo: la &#8220;proroga pediatrica&#8221;)].
      </P>
      <P class="C02AlineaAltA">Il primo comma si applica anche nei casi in cui il completamento del piano d&#8217;indagine pediatrica approvato non d&agrave; luogo all&#8217;autorizzazione
         di un&#8217;indicazione pediatrica, ma i risultati degli studi effettuati figurano nel riassunto delle caratteristiche del prodotto
         e, all&#8217;occorrenza, nel foglietto illustrativo del medicinale interessato.
      </P>
      <P class="C02AlineaAltA">(...)</P>
      <P class="C02AlineaAltA">4.&nbsp;&nbsp;&nbsp;&nbsp;&nbsp;&nbsp;I paragrafi 1, 2 e 3 si applicano ai prodotti tutelati da un [CPC] a norma del regolamento (CEE) n.&nbsp;1768/92 o da un brevetto
         che pu&ograve; beneficiare del [CPC]. (...)&raquo;.
      </P>
      <P class="C04Titre1">&nbsp;<B>Causa principale e questione pregiudiziale</B></P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;La Merck &egrave; titolare di un brevetto europeo relativo a composti inibitori della dipeptidil peptidasi per il trattamento ovvero
         la prevenzione del diabete. Tale brevetto di base, valido altres&igrave; per la Repubblica federale di Germania, &egrave; stato richiesto
         il 5 luglio 2002.
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;Il 14 settembre 2007 la Merck ha chiesto al Deutsches Patent- und Markenamt il rilascio di un CPC per la sostanza farmaceutica
         sitagliptin protetta da detto brevetto, eventualmente sotto forma di un sale farmaceuticamente accettabile, in particolare
         per il sitagliptin fosfato monoidrato. Essa ha indicato come data della prima AIC, nell&#8217;Unione europea e nella Repubblica
         federale di Germania, il 21 marzo 2007, data di rilascio dell&#8217;autorizzazione europea per il medicinale contenente la sostanza
         sitagliptin fosfato monoidrato. Tale medicinale &egrave; commercializzato nel suddetto Stato membro con il marchio Januvia.
      </P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;Tale domanda &egrave; stata respinta con decisione 1&deg;&nbsp;luglio 2008 in base al rilievo che era intercorso solo un periodo di quattro
         anni, otto mesi e sedici giorni tra la data del deposito della domanda di brevetto di base e quella del rilascio della prima
         AIC, di modo che il calcolo della durata del CPC si sarebbe tradotto, ai sensi dell&#8217;art.&nbsp;13, n.&nbsp;1, del regolamento n.&nbsp;1768/92,
         in una durata negativa di tre mesi e quattordici giorni.
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;Contro tale decisione la Merck ha proposto ricorso dinanzi al Bundespatentgericht. Essa sostiene che, nel caso di specie,
         sussistono tutte le condizioni di rilascio del CPC, dato che la durata del CPC non fa parte delle medesime.
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;La Merck deduce che il CPC, anche se non pu&ograve; raggiungere una durata positiva, potrebbe nondimeno avere durata pari a zero
         o negativa. La sua domanda sarebbe motivata dalla preoccupazione di conservare la possibilit&agrave; di chiedere, in una data successiva,
         la proroga di detto certificato. Un piano d&#8217;indagine pediatrica &egrave; stato autorizzato, in tal senso, dall&#8217;autorit&agrave; competente
         il 27 marzo 2009, ove gli studi prescritti in tale piano devono essere conclusi prima dell&#8217;anno 2017.
      </P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Il giudice del rinvio si interroga sull&#8217;eventualit&agrave; che l&#8217;entrata in vigore del regolamento n.&nbsp;1901/2006, che prevede una
         ricompensa sotto forma di proroga pediatrica di sei mesi, non modifichi l&#8217;approccio adottato fino ad oggi, secondo cui il
         rilascio del CPC &egrave; consentito solo qualora siano intercorsi cinque anni tra la domanda di brevetto e la prima AIC del medicinale
         di cui trattasi nell&#8217;Unione. Sarebbe importante determinare se, a seguito dell&#8217;entrata in vigore di detto regolamento, sia
         ammesso il rilascio di CPC di durata negativa o nulla.
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;In tal senso, il giudice del rinvio precisa di aver ritenuto necessario sottoporre alla Corte una domanda di interpretazione
         dell&#8217;art.&nbsp;13, n.&nbsp;1, del regolamento n.&nbsp;469/2009.
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;Ci&ograve; premesso, il Bundespatentgericht ha deciso di sospendere il procedimento e di sottoporre alla Corte la seguente questione
         pregiudiziale:
      </P>
      <P class="C02AlineaAltA">&laquo;Se un [CPC] per i medicinali possa essere rilasciato qualora il periodo di tempo intercorso tra il deposito della domanda
         del brevetto di base e la data della prima [AIC] nella Comunit&agrave; sia inferiore a cinque anni&raquo;.
      </P>
      <P class="C04Titre1">&nbsp;<B>Sulla questione pregiudiziale</B></P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;In via preliminare, si deve rilevare che, nella sua domanda di pronuncia pregiudiziale, il giudice del rinvio fa riferimento
         al regolamento n.&nbsp;469/2009, che codifica e abroga il regolamento n.&nbsp;1768/92.
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Orbene, poich&eacute; il regolamento n.&nbsp;469/2009 &egrave; entrato in vigore il 6 luglio 2009, ossia successivamente all&#8217;adozione della decisione
         oggetto del ricorso nella causa principale, quest&#8217;ultima resta disciplinata dal regolamento n.&nbsp;1768/92.
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;Inoltre, anche se la durata della proroga pediatrica &egrave; prevista dall&#8217;art.&nbsp;13, n.&nbsp;3, del regolamento n.&nbsp;1768/92, le sue condizioni
         di applicazione sono stabilite dall&#8217;art.&nbsp;36 del regolamento n.&nbsp;1901/2006. Pertanto, la questione sottoposta dal giudice del
         rinvio va risolta alla luce di questi due regolamenti.
      </P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;In tal senso, si deve rilevare che con la questione pregiudiziale il giudice del rinvio chiede, in sostanza, se l&#8217;art.&nbsp;13
         del regolamento n.&nbsp;1768/92, nel combinato disposto con l&#8217;art.&nbsp;36 del regolamento n.&nbsp;1901/2006, debba essere interpretato nel
         senso che sia consentito il rilascio di un CPC per medicinali qualora il periodo intercorso tra la data del deposito della
         domanda del brevetto di base e la data della prima AIC nell&#8217;Unione sia inferiore a cinque anni.
      </P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;Alla luce delle indicazioni che figurano nella domanda di pronuncia pregiudiziale, tale giudice chiede inoltre se, in caso
         di soluzione positiva alla suddetta questione, la proroga di sei mesi prevista all&#8217;art.&nbsp;36 del regolamento n.&nbsp;1901/2006 debba
         iniziare a decorrere prima della data di scadenza del brevetto, vale a dire dalla data fissata assumendo un valore negativo
         per il CPC, ovvero se si debba far decorrere tale proroga dalla data di scadenza di detto brevetto, arrotondando a zero la
         durata del CPC.
      </P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;Occorre anzitutto rilevare che l&#8217;art.&nbsp;13, n.&nbsp;1, del regolamento n.&nbsp;1768/92 prevede che il CPC ha efficacia per una durata
         uguale al periodo intercorso tra la data del deposito della domanda del brevetto di base e la data della prima AIC nell&#8217;Unione,
         ridotto di cinque anni. Non vi &egrave; alcuna indicazione, nel testo di tale disposizione o delle altre disposizioni di detto regolamento,
         che consenta di supporre che quest&#8217;ultimo osti necessariamente ad un CPC di durata negativa.
      </P>
      <P class="C01PointnumeroteAltN"><A NAME="point29">29</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;13 del regolamento n.&nbsp;1768/92 non dev&#8217;essere dunque interpretato esclusivamente alla luce del suo tenore letterale,
         ma anche in considerazione dell&#8217;economia generale e degli obiettivi del sistema del quale fa parte (v., in tal senso, sentenze
         11 dicembre 2003, causa C&#8209;127/00, H&auml;ssle, Racc.&nbsp;pag.&nbsp;I&#8209;14781, punto&nbsp;55, e 3 settembre 2009, causa C&#8209;482/07, AHP Manufacturing,
         Racc.&nbsp;pag.&nbsp;I&#8209;7295, punto&nbsp;27).
      </P>
      <P class="C01PointnumeroteAltN"><A NAME="point30">30</A>&nbsp;&nbsp;&nbsp;&nbsp;&nbsp;&nbsp;Per quanto riguarda, in primo luogo, l&#8217;economia generale del regolamento n.&nbsp;1768/92, si deve osservare che l&#8217;art.&nbsp;10 di detto
         regolamento dispone che, quando la domanda di CPC e il prodotto che ne &egrave; oggetto soddisfano le condizioni previste dal medesimo
         regolamento, l&#8217;autorit&agrave; competente rilascia detto certificato. Orbene, si deve rilevare che la condizione relativa alla durata
         positiva del CPC non figura n&eacute; fra le condizioni sostanziali di rilascio di tale certificato, elencate all&#8217;art.&nbsp;3 del regolamento
         n.&nbsp;1768/92, n&eacute; fra quelle formali, stabilite dagli artt.&nbsp;7&#8209;9 del medesimo.
      </P>
      <P class="C01PointnumeroteAltN"><A NAME="point31">31</A>&nbsp;&nbsp;&nbsp;&nbsp;&nbsp;&nbsp;Quanto, in secondo luogo, agli obiettivi perseguiti dal regolamento n.&nbsp;1768/92, &egrave; necessario ricordare che l&#8217;obiettivo fondamentale
         di tale regolamento, quale enunciato ai suoi &#8216;considerando&#8217; primo e secondo, consiste nel garantire una protezione sufficiente
         a incentivare la ricerca nel settore farmaceutico, che contribuisce in modo decisivo al costante miglioramento della salute
         pubblica (v., in tal senso, sentenza AHP Manufacturing, cit., punto&nbsp;30).
      </P>
      <P class="C01PointnumeroteAltN"><A NAME="point32">32</A>&nbsp;&nbsp;&nbsp;&nbsp;&nbsp;&nbsp;A tale riguardo, l&#8217;adozione del suddetto regolamento viene motivata, al terzo, al quarto ed all&#8217;ottavo &#8216;considerando&#8217; dello
         stesso, con la durata della protezione effettiva conferita dal brevetto, insufficiente ad ammortizzare gli investimenti effettuati
         nella ricerca farmaceutica, tenuto conto del periodo intercorrente fra il deposito di una domanda di brevetto per un nuovo
         medicinale ed il rilascio dell&#8217;AIC del medicinale stesso (v., in tal senso, sentenza AHP Manufacturing, cit., punto&nbsp;30).
      </P>
      <P class="C01PointnumeroteAltN"><A NAME="point33">33</A>&nbsp;&nbsp;&nbsp;&nbsp;&nbsp;&nbsp;Il regolamento n.&nbsp;1768/92 mira, dunque, a colmare tale insufficienza mediante la creazione di un CPC per i medicinali. Oltre
         a tale obiettivo, il regolamento de quo riconosce altres&igrave;, come risulta dal suo nono &#8216;considerando&#8217;, la necessit&agrave;, in un settore
         cos&igrave; complesso e sensibile come quello farmaceutico, di prendere in considerazione tutti gli interessi in gioco, ivi compresi
         quelli della salute pubblica, assicurando che il monopolio di sfruttamento cos&igrave; garantito non ecceda quanto &egrave; necessario per
         ammortizzare gli investimenti e non ritardi abusivamente il momento in cui il prodotto di cui trattasi diventa di dominio
         pubblico (v., in tal senso, sentenza AHP Manufacturing, cit., punti&nbsp;30 e 39).
      </P>
      <P class="C01PointnumeroteAltN"><A NAME="point34">34</A>&nbsp;&nbsp;&nbsp;&nbsp;&nbsp;&nbsp;Quanto al regolamento n.&nbsp;1901/2006, che ha modificato, inter alia, l&#8217;art.&nbsp;13 del regolamento n.&nbsp;1768/92, nella sua versione
         originale, occorre rilevare che, come emerge dal suo ventiseiesimo &#8216;considerando&#8217;, esso persegue l&#8217;obiettivo di compensare
         gli sforzi profusi nel valutare gli effetti pediatrici del medicinale di cui trattasi, concedendo al titolare di un brevetto
         di base che abbia effettuato tutte le ricerche raccomandate nel piano di indagine pediatrica approvato per il prodotto in
         questione una ricompensa sotto forma di una proroga di sei mesi del CPC.
      </P>
      <P class="C01PointnumeroteAltN"><A NAME="point35">35</A>&nbsp;&nbsp;&nbsp;&nbsp;&nbsp;&nbsp;Certamente, sebbene un CPC con durata negativa o pari a zero non presenti di per s&eacute; alcuna utilit&agrave;, nondimeno, a seguito dell&#8217;adozione
         del regolamento n.&nbsp;1901/2006, un simile CPC pu&ograve; risultare utile per il titolare di un brevetto di base che intenda ottenere
         la proroga pediatrica. L&#8217;art.&nbsp;13, n.&nbsp;3, del regolamento n.&nbsp;1768/92, infatti, prevede la possibilit&agrave; di prorogare di sei mesi
         la durata del CPC, come calcolata conformemente al n.&nbsp;1 di detto articolo, e consente, di conseguenza, di prorogare il periodo
         di quindici anni di esclusivit&agrave; enunciato all&#8217;ottavo &#8216;considerando&#8217; del regolamento n.&nbsp;1768/92.
      </P>
      <P class="C01PointnumeroteAltN"><A NAME="point36">36</A>&nbsp;&nbsp;&nbsp;&nbsp;&nbsp;&nbsp;Orbene, come risulta dal ventisettesimo &#8216;considerando&#8217; del regolamento n.&nbsp;1901/2006 e dal combinato disposto degli artt.&nbsp;13,
         n.&nbsp;3, del regolamento n.&nbsp;1768/92 e 36, n.&nbsp;1, del regolamento n.&nbsp;1901/2006, la concessione della proroga pediatrica &egrave; consentita
         solo qualora sia stato rilasciato un CPC ai sensi del regolamento n.&nbsp;1768/92.
      </P>
      <P class="C01PointnumeroteAltN"><A NAME="point37">37</A>&nbsp;&nbsp;&nbsp;&nbsp;&nbsp;&nbsp;Se, dunque, la domanda di CPC dovesse essere respinta in base al rilievo che il calcolo previsto all&#8217;art.&nbsp;13, n.&nbsp;1, di quest&#8217;ultimo
         regolamento conduce ad una durata negativa o pari a zero, il titolare del brevetto di base non potrebbe ottenere una proroga
         della protezione conferita dal brevetto stesso, neppure nel caso in cui abbia effettuato tutti gli studi conformemente al
         piano di indagine pediatrica approvato ex art.&nbsp;36 del regolamento n.&nbsp;1901/2006. Un tale rifiuto potrebbe pregiudicare l&#8217;effetto
         utile del regolamento n.&nbsp;1901/2006 con la conseguenza di compromettere gli obiettivi perseguiti dal regolamento medesimo,
         vale a dire quello consistente nel compensare gli sforzi profusi nel valutare gli effetti pediatrici del medicinale di cui
         trattasi.
      </P>
      <P class="C01PointnumeroteAltN"><A NAME="point38">38</A>&nbsp;&nbsp;&nbsp;&nbsp;&nbsp;&nbsp;Di conseguenza, si deve rilevare che dal combinato disposto dei regolamenti nn.&nbsp;1768/92 e 1901/2006 deriva che il CPC e la
         proroga pediatrica conferiscono congiuntamente, al titolare di un brevetto di base, un diritto esclusivo della durata massima
         di quindici anni e sei mesi, decorrenti dalla data di rilascio della prima AIC del medicinale in questione nell&#8217;Unione.
      </P>
      <P class="C01PointnumeroteAltN"><A NAME="point39">39</A>&nbsp;&nbsp;&nbsp;&nbsp;&nbsp;&nbsp;Da tale durata massima consegue che una proroga pediatrica risulta utile se la durata negativa di un CPC non &egrave; superiore a
         sei mesi. In altri termini, l&#8217;obiettivo del regolamento n.&nbsp;1901/2006 &egrave; conseguito qualora il titolare del brevetto di base
         abbia ottenuto la sua prima AIC del medicinale di cui trattasi nell&#8217;Unione in un periodo compreso tra quattro anni e mezzo
         e cinque anni dalla domanda del brevetto di base. Pertanto, un CPC pu&ograve; essere rilasciato qualora siano intercorsi meno di
         cinque anni tra la domanda di brevetto di base e la data di rilascio di tale AIC.
      </P>
      <P class="C01PointnumeroteAltN"><A NAME="point40">40</A>&nbsp;&nbsp;&nbsp;&nbsp;&nbsp;&nbsp;Di conseguenza, occorre dichiarare che il rilascio di un CPC non pu&ograve; essere negato per il solo fatto che la durata determinata
         secondo le modalit&agrave; di calcolo previste all&#8217;art.&nbsp;13, n.&nbsp;1, del regolamento n.&nbsp;1768/92 non sia positiva.
      </P>
      <P class="C01PointnumeroteAltN"><A NAME="point41">41</A>&nbsp;&nbsp;&nbsp;&nbsp;&nbsp;&nbsp;Quanto alla determinazione del momento da cui deve iniziare a decorrere la proroga pediatrica di durata semestrale, occorre
         considerare che, nel caso in cui il periodo intercorso tra la data del deposito della domanda di brevetto di base e la data
         della prima AIC del medicinale di cui trattasi nell&#8217;Unione sia inferiore a cinque anni, il dies a quo di tale proroga non
         pu&ograve; essere fissato a partire dalla data di scadenza del brevetto di base, di modo che la durata di detto certificato sia considerata
         pari a zero. Una soluzione del genere, infatti, risulterebbe contraria alle modalit&agrave; di calcolo previste all&#8217;art.&nbsp;13, n.&nbsp;1,
         del regolamento n.&nbsp;1768/92, atteso che tale disposizione prevede che la durata del CPC corrisponda al periodo intercorso tra
         la data del deposito della domanda del brevetto di base e la data della prima AIC nell&#8217;Unione, ridotto di cinque anni.
      </P>
      <P class="C01PointnumeroteAltN"><A NAME="point42">42</A>&nbsp;&nbsp;&nbsp;&nbsp;&nbsp;&nbsp;Pertanto, quando la durata di un CPC &egrave; negativa, essa non pu&ograve; essere arrotondata a zero. Il termine di proroga pediatrica
         previsto dal regolamento n.&nbsp;1901/2006 inizia a decorrere dalla data determinata deducendo, dalla data di scadenza del brevetto,
         la differenza tra cinque anni e la durata del periodo intercorso tra il deposito della domanda di brevetto e il rilascio della
         prima AIC.
      </P>
      <P class="C01PointnumeroteAltN"><A NAME="point43">43</A>&nbsp;&nbsp;&nbsp;&nbsp;&nbsp;&nbsp;Un CPC pu&ograve; avere durata pari a zero e il dies a quo della proroga pediatrica di sei mesi coincide con la data di scadenza
         del brevetto di base solo nel caso in cui il periodo compreso tra il deposito della domanda del brevetto di base e la data
         della prima AIC nell&#8217;Unione del medicinale di cui trattasi sia esattamente di cinque anni.
      </P>
      <P class="C01PointnumeroteAltN"><A NAME="point44">44</A>&nbsp;&nbsp;&nbsp;&nbsp;&nbsp;&nbsp;Nelle circostanze di cui alla causa principale, il CPC e la proroga pediatrica conferirebbero congiuntamente al titolare di
         un brevetto di base una protezione di durata pari a due mesi e sedici giorni, avente efficacia a decorrere dal termine legale
         del brevetto di base. Pertanto, nel caso di specie, il rilascio di un CPC con durata negativa consente di conseguire l&#8217;obiettivo
         del regolamento n.&nbsp;1901/2006.
      </P>
      <P class="C01PointnumeroteAltN"><A NAME="point45">45</A>&nbsp;&nbsp;&nbsp;&nbsp;&nbsp;&nbsp;Alla luce di tutte le suesposte considerazioni, la questione sottoposta dev&#8217;essere risolta dichiarando che l&#8217;art.&nbsp;13 del regolamento
         n.&nbsp;1768/92, nel combinato disposto con l&#8217;art.&nbsp;36 del regolamento n.&nbsp;1901/2006, dev&#8217;essere interpretato nel senso che &egrave; consentito
         il rilascio di un CPC per medicinali qualora il periodo intercorso tra la data del deposito della domanda del brevetto di
         base e la data della prima AIC nell&#8217;Unione sia inferiore a cinque anni. In tal caso, il termine di proroga pediatrica previsto
         dal regolamento n.&nbsp;1901/2006 inizia a decorrere dalla data determinata deducendo, dalla data di scadenza del brevetto, la
         differenza tra cinque anni e la durata del periodo intercorso tra il deposito della domanda di brevetto e il rilascio della
         prima AIC.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point46">46</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi la Corte (Seconda Sezione) dichiara:</P>
      <P class="C30Dispositifalinea"><B>L&#8217;art.&nbsp;13 del regolamento (CEE) del Consiglio 18 giugno 1992, n.&nbsp;1768, sull&#8217;istituzione di un certificato protettivo complementare
            per i medicinali, come modificato dal regolamento (CE) del Parlamento europeo e del Consiglio 12 dicembre 2006, n.&nbsp;1901, nel
            combinato disposto con l&#8217;art.&nbsp;36 dello stesso regolamento n.&nbsp;1901/2006, dev&#8217;essere interpretato nel senso che &egrave; consentito
            il rilascio di un certificato protettivo complementare per medicinali qualora il periodo intercorso tra la data del deposito
            della domanda del brevetto di base e la data della prima autorizzazione di immissione in commercio nell&#8217;Unione europea sia
            inferiore a cinque anni. In tal caso, il termine di proroga pediatrica previsto dal regolamento n.&nbsp;1901/2006 inizia a decorrere
            dalla data determinata deducendo, dalla data di scadenza del brevetto, la differenza tra cinque anni e la durata del periodo
            intercorso tra il deposito della domanda di brevetto e il rilascio della prima autorizzazione di immissione in commercio.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A><SUP></SUP> Lingua processuale: il tedesco.
      </P>
   </BODY>
</HTML>

<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : §CONVERSION§BTR@TRA-DOC-IT-ARRET-C-0094-2010-201108038-05_00-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
      <LINK href="./../../../../css/coj/coj-som-c-fr.css" REL="stylesheet" TYPE="text/css">
      <LINK HREF="coj-som-c-it.css" REL="stylesheet" TYPE="text/css">
   </HEAD>
   <BODY>
      <P class="S73Alineacentregras"><B>Causa C&#8209;94/10</B></P>
      <P class="S73Alineacentregras"><B>Danfoss A/S</B></P>
      <P class="S73Alineacentregras"><B>e</B></P>
      <P class="S73Alineacentregras"><B>Sauer-Danfoss ApS</B></P>
      <P class="S73Alineacentregras"><B>contro</B></P>
      <P class="S73Alineacentregras"><B>Skatteministeriet</B></P>
      <P class="S39Centre">(domanda di pronuncia pregiudiziale proposta dal Vestre Landsret)</P>
      <P class="S71Indicateur">&laquo;Imposte indirette &#8212; Accise sugli oli minerali &#8212; Incompatibilit&agrave; con il diritto dell&#8217;Unione &#8212; Mancato rimborso dell&#8217;accisa agli acquirenti di prodotti sui quali &egrave; stata ripercossa l&#8217;accisa&raquo;</P>
      <P class="S40Titre">Massime della sentenza</P>
      <P class="S35MotClenumerote">1.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Diritto dell&#8217;Unione &#8212; Effetto diretto &#8212; Imposte nazionali incompatibili con il diritto dell&#8217;Unione &#8212; Restituzione &#8212; Diniego
            &#8212; Presupposto</I></P>
      <P class="S35MotClenumerote">2.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Diritto dell&#8217;Unione &#8212; Effetto diretto &#8212; Imposte nazionali incompatibili con il diritto dell&#8217;Unione &#8212; Restituzione &#8212; Domanda
            di rimborso formulata dall&#8217;acquirente finale che non abbia esso stesso versato l&#8217;imposta alle autorit&agrave; tributarie</I></P>
      <P class="S35MotClenumerote">3.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Diritto dell&#8217;Unione &#8212; Effetto diretto &#8212; Imposte nazionali incompatibili con il diritto dell&#8217;Unione &#8212; Domanda di risarcimento
            danni</I></P>
      <P class="S01PointAltN"><A NAME="point1">1.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il diritto di ottenere il rimborso dei tributi riscossi da uno Stato membro in violazione del diritto dell&#8217;Unione costituisce
         la conseguenza e il complemento dei diritti attribuiti ai singoli dalle disposizioni del diritto dell&#8217;Unione che vietano tali
         tributi. Lo Stato membro &egrave; quindi tenuto, in linea di principio, a rimborsare i tributi riscossi in violazione del diritto
         dell&#8217;Unione. La ripetizione di tributi indebitamente percepiti pu&ograve; essere negata unicamente nell&#8217;ipotesi in cui essa comporterebbe
         un arricchimento senza causa degli aventi diritto, vale a dire quando sia appurato che la persona tenuta al loro pagamento
         li ha di fatto riversati direttamente sull&#8217;acquirente.
      </P>
      <P class="S36Renvoi">(v. punti 20-21)</P>
      <P class="S01PointAltN"><A NAME="point2">2.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le norme del diritto dell&#8217;Unione devono essere interpretate nel senso che uno Stato membro pu&ograve; opporsi ad una domanda di rimborso
         di un&#8217;imposta indebitamente riscossa formulata dall&#8217;acquirente su cui essa &egrave; stata ripercossa, poich&eacute; non &egrave; stato detto acquirente
         a versarla alle autorit&agrave; tributarie, purch&eacute; quest&#8217;ultimo possa, sulla base del diritto interno, esperire un&#8217;azione civilistica
         per la ripetizione dell&#8217;indebito nei confronti del soggetto passivo, e purch&eacute; il rimborso da parte di quest&#8217;ultimo dell&#8217;imposta
         indebitamente riscossa non sia praticamente impossibile o eccessivamente difficile.
      </P>
      <P class="S19Marge1">Tuttavia, se il rimborso da parte del soggetto passivo risultasse impossibile o eccessivamente difficile, segnatamente in
         caso d&#8217;insolvenza di quest&#8217;ultimo, il principio di effettivit&agrave; impone che l&#8217;acquirente debba essere in grado di agire per
         il rimborso direttamente nei confronti delle autorit&agrave; tributarie e che, a tal fine, lo Stato membro preveda gli strumenti
         e le modalit&agrave; procedurali necessari.
      </P>
      <P class="S36Renvoi">(v. punti 28-29, dispositivo 1)</P>
      <P class="S01PointAltN"><A NAME="point3">3.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le norme del diritto dell&#8217;Unione devono essere interpretate nel senso che uno Stato membro pu&ograve; respingere una domanda di risarcimento
         presentata dall&#8217;acquirente su cui il soggetto passivo ha ripercosso un&#8217;imposta indebitamente riscossa, facendo valere la mancanza
         del nesso causale diretto fra la riscossione dell&#8217;imposta e il danno sub&igrave;to, purch&eacute; l&#8217;acquirente possa, sulla base del diritto
         interno, agire nei confronti del soggetto passivo e purch&eacute; il risarcimento, da parte di quest&#8217;ultimo, del danno sub&igrave;to dall&#8217;acquirente
         non sia praticamente impossibile o eccessivamente difficile.
      </P>
      <P class="S19Marge1">Tuttavia, se il risarcimento, da parte del soggetto passivo, del danno sub&igrave;to dall&#8217;acquirente sui cui &egrave; gravato l&#8217;onere economico
         dell&#8217;imposta indebitamente riscossa riversatagli risultasse impossibile o eccessivamente difficile, segnatamente in caso d&#8217;insolvenza
         del soggetto passivo, il principio di effettivit&agrave; impone che detto acquirente sia messo in grado di rivolgere la sua domanda
         di risarcimento direttamente contro lo Stato, senza che quest&#8217;ultimo possa validamente opporgli la mancanza del nesso causale
         diretto fra la riscossione dell&#8217;imposta indebitamente riscossa e il danno sub&igrave;to dall&#8217;acquirente.
      </P>
      <P class="S36Renvoi">(v. punti 38-39, dispositivo 2)</P>
<br> <br> <br>
<br> <br> <br>
      <P class="C19Centre">SENTENZA DELLA CORTE (Prima Sezione)</P>
      <P class="C19Centre">20 ottobre 2011&nbsp;(<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Imposte indirette &#8211; Accise sugli oli minerali &#8211; Incompatibilit&agrave; con il diritto dell&#8217;Unione &#8211; Mancato rimborso dell&#8217;accisa agli acquirenti di prodotti sui quali &egrave; stata ripercossa l&#8217;accisa&raquo;</P>
      <P class="C02AlineaAltA">Nel procedimento C&#8209;94/10,</P>
      <P class="C02AlineaAltA">avente ad oggetto la domanda di pronuncia pregiudiziale proposta alla Corte, ai sensi dell&#8217;art.&nbsp;267&nbsp;TFUE, dal Vestre Landsret
         (Danimarca) con decisione 11&nbsp;febbraio 2010, pervenuta in cancelleria il 17 febbraio 2010, nella causa
      </P>
      <P class="C02AlineaAltA"><B>Danfoss A/S,</B></P>
      <P class="C02AlineaAltA"><B>Sauer-Danfoss ApS</B></P>
      <P class="C02AlineaAltA">contro</P>
      <P class="C02AlineaAltA"><B>Skatteministeriet,</B></P>
      <P class="C19Centre">LA CORTE (Prima Sezione),</P>
      <P class="C02AlineaAltA">composta dal sig.&nbsp;A.&nbsp;Tizzano, presidente di sezione, dai sigg.&nbsp;M.&nbsp;Safjan (relatore), A.&nbsp;Borg&nbsp;Barthet, E.&nbsp;Levits e J.-J.&nbsp;Kasel,
         giudici,
      </P>
      <P class="C02AlineaAltA">avvocato generale: sig.ra&nbsp;J.&nbsp;Kokott</P>
      <P class="C02AlineaAltA">cancelliere: sig.ra&nbsp;C.&nbsp;Str&ouml;mholm, amministratore</P>
      <P class="C02AlineaAltA">vista la fase scritta del procedimento e in seguito all&#8217;udienza del 17 febbraio 2011,</P>
      <P class="C02AlineaAltA">considerate il osservazioni presentate:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Danfoss A/S, dagli avv.ti&nbsp;T.&nbsp;K.&nbsp;Kristj&aacute;nsson e H.S.&nbsp;Hansen, advokaterne;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Sauer-Danfoss ApS, dagli avv.ti&nbsp;A.&nbsp;M&oslash;llin e E.&nbsp;Vistisen, advokaterne;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo danese, dalla sig.ra&nbsp;V.&nbsp;Pasternak&nbsp;J&oslash;rgensen, dal sig.&nbsp;K.&nbsp;Lundgaard&nbsp;Hansen e dalla sig.ra&nbsp;B.&nbsp;Weis&nbsp;Fogh, in qualit&agrave;
         di agenti;
      </P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo spagnolo, dal sig.&nbsp;M.&nbsp;Mu&ntilde;oz&nbsp;P&eacute;rez, in qualit&agrave; di agente;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo italiano, dalla sig.ra&nbsp;G.&nbsp;Palmieri, in qualit&agrave; di agente, assistita dal sig.&nbsp;G.&nbsp;Albenzio, avvocato dello Stato;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo polacco, dalla sig.ra&nbsp;K.&nbsp;Rokicka, in qualit&agrave; di agente;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo svedese, dalla sig.ra&nbsp;A.&nbsp;Falk, in qualit&agrave; di agente;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo del Regno Unito, dal sig.&nbsp;S.&nbsp;Hathaway, in qualit&agrave; di agente, assistito dal sig.&nbsp;P.&nbsp;Mantle, barrister;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Commissione europea, dai sigg.&nbsp;N.&nbsp;Fenger e W.&nbsp;M&ouml;lls, in qualit&agrave; di agenti,</P>
      <P class="C02AlineaAltA">sentite le conclusioni dell&#8217;avvocato generale, presentate all&#8217;udienza del 24&nbsp;marzo&nbsp;2011,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La presente domanda di pronuncia pregiudiziale verte sull&#8217;interpretazione delle norme dell&#8217;Unione in materia di ripetizione
         dell&#8217;indebito e di responsabilit&agrave; dello Stato membro a causa della riscossione di un prelievo incompatibile con dette norme.
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tale domanda &egrave; stata sollevata nell&#8217;ambito di una controversia che vede la Danfoss A/S (in prosieguo: la &laquo;Danfoss&raquo;) e la Sauer-Danfoss
         ApS (in prosieguo: la &laquo;Sauer-Danfoss&raquo;) opporsi allo Skatteministeriet (Ministero delle Finanze) perch&eacute; quest&#8217;ultimo ha rifiutato
         loro il rimborso di un&#8217;imposta sugli oli minerali riscossa in violazione del diritto dell&#8217;Unione e il risarcimento del danno
         sub&igrave;to a causa della riscossione dell&#8217;imposta illegittima in parola.
      </P>
      <P class="C04Titre1">&nbsp;<B>Contesto normativo</B></P>
      <P class="C05Titre2">&nbsp;<I>Il diritto dell&#8217;Unione</I></P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La direttiva del Consiglio 25 febbraio 1992, 92/12/CEE, relativa al regime generale, alla detenzione, alla circolazione ed
         ai controlli dei prodotti soggetti ad accisa (GU&nbsp;L&nbsp;76, pag.&nbsp;1), all&#8217;art.&nbsp;1 cos&igrave; dispone:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;La presente direttiva stabilisce il regime dei prodotti sottoposti alle accise e ad altre imposte indirette gravanti, direttamente
         o indirettamente, sul consumo di questi prodotti, ad esclusione dell&#8217;imposta sul valore aggiunto e delle imposte stabilite
         dalla Comunit&agrave;.
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Le singole disposizioni relative alle strutture e alle aliquote delle accise sui prodotti ad esse soggetti sono contenute
         in direttive specifiche&raquo;.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;3, nn.&nbsp;1 e 2, della menzionata direttiva:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;La presente direttiva &egrave; applicabile, a livello comunitario, ai prodotti seguenti, come definiti nelle direttive ad essi relative:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;gli oli minerali,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;l&#8217;alcole e le bevande alcoliche,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;i tabacchi lavorati.</P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;I prodotti di cui al paragrafo 1 possono formare oggetto di altre imposizioni indirette aventi finalit&agrave; specifiche, nella
         misura in cui esse rispettino le regole di imposizione applicabili ai fini delle accise o dell&#8217;IVA per la determinazione della
         base imponibile, il calcolo, l&#8217;esigibilit&agrave; e il controllo dell&#8217;imposta&raquo;.
      </P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;1&deg; della direttiva del Consiglio 19 ottobre 1992, 92/81/CEE, relativa all&#8217;armonizzazione delle strutture delle accise
         sugli oli minerali (GU&nbsp;L&nbsp;316, pag.&nbsp;12), &egrave; cos&igrave; formulato:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Gli Stati membri applicano agli oli minerali un&#8217;accisa armonizzata conformemente alla presente direttiva.</P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Gli Stati membri stabiliscono le proprie aliquote conformemente alla direttiva 92/82/CEE relativa alle aliquote delle accise
         sugli oli minerali&raquo;.
      </P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;8, n.&nbsp;1, della direttiva 92/81:
      </P>
      <P class="C02AlineaAltA">&laquo;1. &nbsp;&nbsp;&nbsp;&nbsp;&nbsp;&nbsp;Oltre alle disposizioni generali relative alle esenzioni per un uso determinato dei prodotti soggetti ad accisa, contenute
         nella direttiva 92/12/CEE e fatte salve altre disposizioni comunitarie, gli Stati membri esentano dall&#8217;accisa armonizzata
         i prodotti elencati in appresso alle condizioni da essi stabilite, allo scopo di garantire un&#8217;agevole e corretta applicazione
         di tali esenzioni ed evitare frodi, evasioni o abusi:
      </P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;gli oli minerali non utilizzati come carburanti o come combustibili per riscaldamento;</P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;gli oli minerali forniti per essere utilizzati come carburanti per la navigazione aerea diversa dall&#8217;aviazione privata da
         diporto.
      </P>
      <P class="C02AlineaAltA">(...)&raquo;.</P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La comunicazione della Commissione 7 novembre 1990, sulla proposta di direttiva del Consiglio relativa all&#8217;armonizzazione
         delle strutture delle accise sugli oli minerali [COM(90) 434 def.], esplicitamente precisava che gli oli lubrificanti e idraulici
         beneficiano dell&#8217;esenzione prevista dalla direttiva 92/81.
      </P>
      <P class="C05Titre2">&nbsp;<I>Il diritto nazionale</I></P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Al fine di trasporre le direttive 92/12 e 92/81 nell&#8217;ordinamento interno, il legislatore danese ha adottato la legge 19&nbsp;dicembre
         1992, n.&nbsp;1029, relativa all&#8217;imposta sull&#8217;energia applicata ai prodotti degli oli minerali (in prosieguo: la &laquo;legge relativa
         all&#8217;imposta sugli oli minerali&raquo;). L&#8217;art.&nbsp;1, primo comma, della menzionata legge prevedeva quanto segue:
      </P>
      <P class="C02AlineaAltA">&laquo;Sui prodotti degli oli minerali deve essere pagata un&#8217;imposta in Danimarca. L&#8217;imposta &egrave; dell&#8217;importo di:</P>
      <P class="C02AlineaAltA">(...)</P>
      <P class="C02AlineaAltA">12)&nbsp;&nbsp;&nbsp;&nbsp;&nbsp;&nbsp;&nbsp;DKK&nbsp;178 per gli oli lubrificanti, gli oli idraulici e simili&raquo;.</P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;accisa sugli oli lubrificanti e idraulici doveva essere versata dalle societ&agrave; petrolifere, ma i lavori preparatori della
         proposta della legge relativa all&#8217;imposta sugli oli minerali preannunciavano che detta imposta sarebbe stata ripercossa sugli
         acquirenti degli oli gravati dall&#8217;imposta.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;In seguito alla pronuncia della sentenza 10 giugno 1999, causa C&#8209;346/97, Braathens (Racc.&nbsp;pag.&nbsp;I&#8209;3419), confermata dalla sentenza
         25 settembre 2003, causa C&#8209;437/01, Commissione/Italia (Racc.&nbsp;pag.&nbsp;I&#8209;9861), da cui risulta che l&#8217;istituzione di un&#8217;imposta
         indiretta sui prodotti esenti dall&#8217;accisa armonizzata priverebbe di qualsiasi effetto utile l&#8217;art.&nbsp;8, n.&nbsp;1, lett.&nbsp;b), della
         direttiva 92/81 e non pu&ograve; quindi fondarsi sull&#8217;art.&nbsp;3, n.&nbsp;2, della direttiva 92/12, l&#8217;amministrazione finanziaria danese ha
         deciso di disporre la sospensione amministrativa della riscossione dell&#8217;imposta sugli oli lubrificanti e idraulici, con effetto
         dal 1&deg; dicembre 2001. La legge 6 giugno 2002, n.&nbsp;395, ne ha previsto la soppressione, parimenti con effetto dal 1&deg; dicembre
         2001.
      </P>
      <P class="C04Titre1">&nbsp;<B>Causa principale e questioni pregiudiziali</B></P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;Nel periodo dal 1&deg; gennaio 1995 al 30 novembre 2001 la Danfoss ha acquistato oli lubrificanti presso diverse societ&agrave; petrolifere
         danesi, le quali, dopo aver versato l&#8217;imposta sugli oli minerali all&#8217;erario danese, ne avevano ripercosso l&#8217;intero importo,
         pari a DKK&nbsp;6&nbsp;108&nbsp;054, sulla Danfoss.
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;Fra il 1&deg; gennaio 1998 e il 30 novembre 2001 la Danfoss ha rivenduto parte di tali oli alla Sauer&#8209;Danfoss, includendo nel
         prezzo di vendita di questi ultimi l&#8217;importo dell&#8217;imposta sugli oli minerali per un totale di DKK&nbsp;1&nbsp;686&nbsp;096.
      </P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;A seguito della soppressione dell&#8217;imposta sugli oli minerali, la Danfoss e la Sauer&#8209;Danfoss hanno presentato domanda all&#8217;amministrazione
         finanziaria danese per ottenere il rimborso della parte del prezzo complessivo degli oli lubrificanti da esse acquistati corrispondente
         all&#8217;imposta illegittima, ossia rispettivamente DKK&nbsp;6&nbsp;108&nbsp;054 e 1&nbsp;686&nbsp;096, precisando tuttavia che, qualora la Danfoss avesse
         ricevuto l&#8217;intero importo richiesto all&#8217;amministrazione finanziaria, avrebbe versato alla Sauer&#8209;Danfoss l&#8217;importo di DKK&nbsp;1&nbsp;686&nbsp;096,
         corrispondente alla parte del prezzo di vendita della Danfoss che costituiva l&#8217;imposta sugli oli minerali inclusa in detto
         prezzo, e che la Sauer&#8209;Danfoss avrebbe in tal caso rinunciato alla propria domanda. La domanda di quest&#8217;ultima presenta quindi
         carattere accessorio rispetto a quella della Danfoss.
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;Peraltro, dalla decisione di rinvio risulta che le societ&agrave; petrolifere non hanno chiesto il rimborso dell&#8217;accisa sugli oli
         lubrificanti venduti alla Danfoss.
      </P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;A sostegno delle loro pretese le ricorrenti della causa principale hanno fatto valere che, avendo dovuto sopportare le conseguenze
         finanziarie dell&#8217;imposta illegittima, il principio di effettivit&agrave; del diritto dell&#8217;Unione imporrebbe che solamente esse, e
         non le compagnie petrolifere, abbiano il diritto di chiederne il rimborso. Esse hanno altres&igrave; chiesto allo Stato danese il
         risarcimento del danno sub&igrave;to a causa della riscossione dell&#8217;imposta de qua.
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;Le domande delle ricorrenti nella causa principale sono state respinte. Secondo le autorit&agrave; danesi, infatti, il diritto alla
         ripetizione dell&#8217;indebito previsto dal diritto dell&#8217;Unione &egrave; usufruibile unicamente dal soggetto passivo diretto e non dagli
         elementi successivi della catena commerciale, i quali non erano essi stessi tenuti al pagamento dell&#8217;imposta e, del resto,
         non hanno versato all&#8217;erario alcun importo di cui potrebbero chiedere il rimborso.
      </P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;Quanto al diritto al risarcimento, le autorit&agrave; danesi hanno escluso qualsivoglia indennizzo, poich&eacute;, trattandosi del periodo
         antecedente alla pronuncia della menzionata sentenza Braathens, l&#8217;incompatibilit&agrave; del tributo disposto dalla legge relativa
         all&#8217;imposta sugli oli minerali non era sufficientemente evidente affinch&eacute; la sua riscossione fosse tale da far sorgere la
         responsabilit&agrave; dello Stato e, relativamente al periodo successivo alla menzionata pronuncia, poich&eacute; sarebbe impossibile determinare
         in quale punto della catena di distribuzione era stato sub&igrave;to il danno e non sarebbe pertanto sussistito un nesso causale
         diretto. Difatti, in caso di ripercussione dell&#8217;imposta indebita, la questione &#8211; e, eventualmente, in quale misura &#8211; talune
         imprese o taluni consumatori, situati a valle della catena di distribuzione, saranno effettivamente gravati dell&#8217;onere dell&#8217;imposta
         in parola dipenderebbe da numerosi fattori, in particolare dalla politica dei prezzi attuata, relativamente ai prodotti interessati,
         dal soggetto passivo e da ciascuno degli operatori economici a valle, dalla modalit&agrave; di utilizzo di detti prodotti e dallo
         stato della concorrenza sul mercato in discussione.
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;Le ricorrenti nella causa principale hanno proposto ricorso avverso le decisioni di rigetto delle loro domande dinanzi al
         Vestre Landsret (Corte d&#8217;appello della regione occidentale), che ha deciso di sospendere il procedimento e di sottoporre alla
         Corte le seguenti questioni pregiudiziali:
      </P>
      <P class="C09Marge0avecretrait">&laquo;1)&nbsp;&nbsp;&nbsp;&nbsp;&nbsp;&nbsp;Se il diritto dell&#8217;Unione osti a che uno Stato membro respinga una domanda di rimborso proposta da un&#8217;impresa su cui sia stata
         ripercossa un&#8217;accisa contraria ad una direttiva, qualora la domanda &#8211; come nella specie della causa principale &#8211; venga respinta
         in base al rilievo che non &egrave; tale impresa ad aver versato l&#8217;imposta di cui trattasi allo Stato.
      </P>
      <P class="C09Marge0avecretrait">2)&nbsp;&nbsp;&nbsp;&nbsp;&nbsp;&nbsp;Se il diritto dell&#8217;Unione osti a che uno Stato membro respinga una domanda di risarcimento del danno proposta da un&#8217;impresa
         su cui sia stata ripercossa un&#8217;accisa contraria ad una direttiva, qualora la domanda &#8211; come nella specie della causa principale
         &#8211; venga respinta in base al rilievo formulato al riguardo dallo Stato membro (vale a dire che l&#8217;impresa non costituisce il
         soggetto direttamente leso e che non esiste un nesso causale diretto tra un eventuale danno e il comportamento fonte della
         responsabilit&agrave;)&raquo;.
      </P>
      <P class="C04Titre1">&nbsp;<B>Sulle questioni pregiudiziali</B></P>
      <P class="C05Titre2">&nbsp;<I>Sulla prima questione</I></P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;Con la sua prima questione, il giudice del rinvio chiede alla Corte, in sostanza, se uno Stato membro possa opporsi ad una
         domanda di rimborso presentata da un operatore sul quale &egrave; stato ripercosso l&#8217;importo dell&#8217;imposta indebitamente riscossa,
         deducendo che quest&#8217;ultimo non era il soggetto tenuto a corrisponderla e che non ha pertanto versato tale importo all&#8217;amministrazione
         finanziaria.
      </P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Per risolvere siffatta questione, occorre innanzitutto ricordare che il diritto di ottenere il rimborso dei tributi riscossi
         da uno Stato membro in violazione del diritto dell&#8217;Unione costituisce la conseguenza e il complemento dei diritti attribuiti
         ai singoli dalle disposizioni del diritto dell&#8217;Unione che vietano tali tributi. Lo Stato membro &egrave; quindi tenuto, in linea
         di principio, a rimborsare i tributi riscossi in violazione del diritto dell&#8217;Unione (v. sentenze 9 novembre 1983, causa 199/82,
         San Giorgio, Racc.&nbsp;pag.&nbsp;3595, punto&nbsp;12; causa C&#8209;264/08, Direct Parcel Distribution Belgium, Racc.&nbsp;pag.&nbsp;I&#8209;731, punto&nbsp;45, nonch&eacute;
         6 settembre 2011, causa C&#8209;398/09, Lady &amp; Kid e&nbsp;a., non ancora pubblicata nella Raccolta, punto&nbsp;17).
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;Tuttavia, in deroga al principio del rimborso di tributi incompatibili con il diritto dell&#8217;Unione, la ripetizione di tributi
         indebitamente percepiti pu&ograve; essere negata unicamente nell&#8217;ipotesi in cui essa comporterebbe un arricchimento senza causa degli
         aventi diritto, vale a dire quando sia appurato che la persona tenuta al loro pagamento li ha di fatto riversati direttamente
         sull&#8217;acquirente (v., in tal senso, sentenza Lady &amp; Kid e&nbsp;a., cit., punti&nbsp;18 e 20).
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;In effetti, in tale situazione, l&#8217;onere del tributo indebitamente percepito non &egrave; stato sopportato dal soggetto passivo, bens&igrave;
         dall&#8217;acquirente, sul quale l&#8217;onere &egrave; stato traslato. Pertanto, il rimborso al soggetto passivo dell&#8217;importo del tributo che
         questi ha gi&agrave; riversato sull&#8217;acquirente equivarrebbe, per lui, a un doppio introito qualificabile come arricchimento senza
         causa, mentre non sarebbe posto rimedio alle conseguenze che derivano all&#8217;acquirente dall&#8217;illegittimit&agrave; del tributo (sentenze
         14 gennaio 1997, cause riunite da C&#8209;192/95 a C&#8209;218/95, Comateb e&nbsp;a., Racc.&nbsp;pag.&nbsp;I&#8209;165, punto&nbsp;22, e Lady &amp; Kid e&nbsp;a., cit.,
         punto&nbsp;19).
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;Risulta con evidenza che il diritto alla ripetizione dell&#8217;indebito &egrave; inteso a rimediare alle conseguenze dell&#8217;incompatibilit&agrave;
         dell&#8217;imposta con il diritto dell&#8217;Unione, neutralizzando l&#8217;onere economico che ha indebitamente gravato l&#8217;operatore che, in
         definitiva, lo ha effettivamente sopportato.
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Ci&ograve; precisato, occorre altres&igrave; rammentare che, conformemente a costante giurisprudenza, in mancanza di disciplina dell&#8217;Unione
         in materia di domande di rimborso delle imposte, spetta all&#8217;ordinamento giuridico interno di ciascuno Stato membro stabilire
         i requisiti al ricorrere dei quali tali domande possano essere presentate, purch&eacute; i requisiti in questione rispettino i principi
         di equivalenza e di effettivit&agrave; (v. sentenze 6 ottobre 2005, causa C&#8209;291/03, MyTravel, Racc.&nbsp;pag.&nbsp;I&#8209;8477, punto&nbsp;17, e 15 marzo
         2007, causa C&#8209;35/05, Reemtsma Cigarettenfabriken, Racc.&nbsp;pag.&nbsp;I&#8209;2425, punto&nbsp;37).
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;A questo proposito, considerata la finalit&agrave; del diritto alla ripetizione dell&#8217;indebito quale richiamata al punto&nbsp;23 della
         presente sentenza, il rispetto del principio di effettivit&agrave; impone che le condizioni per l&#8217;esercizio dell&#8217;azione di ripetizione
         dell&#8217;indebito siano stabilite dagli Stati membri in base al principio dell&#8217;autonomia processuale, cosicch&eacute; l&#8217;onere economico
         dell&#8217;imposta indebitamente riscossa possa essere neutralizzato.
      </P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;In siffatta ottica &egrave; gi&agrave; stato dichiarato che, se l&#8217;acquirente finale, in forza del diritto interno, &egrave; in grado di ottenere
         il rimborso, da parte del soggetto passivo, dell&#8217;importo del tributo riversatogli, tale soggetto passivo, a sua volta, deve
         essere in grado di ottenere dalle autorit&agrave; nazionali il rimborso di detto importo (v. sentenza Comateb e&nbsp;a., cit., punto&nbsp;24).
         Analogamente, un sistema giuridico nazionale che consente al prestatore il quale abbia versato erroneamente l&#8217;IVA alle autorit&agrave;
         tributarie di chiederne il rimborso e al destinatario dei servizi di esercitare un&#8217;azione civilistica di ripetizione dell&#8217;indebito
         nei confronti di quest&#8217;ultimo rispetta il principio di effettivit&agrave;, dal momento che consente a detto prestatore gravato dell&#8217;imposta
         erroneamente fatturata di ottenere il rimborso delle somme indebitamente versate (v. sentenza Reemtsma Cigarettenfabriken,
         cit., punto&nbsp;39).
      </P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;Ne discende che uno Stato membro pu&ograve;, in via di principio, opporsi ad una domanda di rimborso di un&#8217;imposta indebitamente
         riscossa formulata dall&#8217;acquirente finale su cui essa &egrave; stata ripercossa, argomentando che non &egrave; stato detto acquirente finale
         a versarla alle autorit&agrave; tributarie, purch&eacute; quest&#8217;ultimo, il quale ne &egrave; in definitiva gravato, possa, sulla base del diritto
         interno, esperire un&#8217;azione civilistica per la ripetizione dell&#8217;indebito nei confronti del soggetto passivo.
      </P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;Tuttavia, se il rimborso da parte del soggetto passivo risultasse impossibile o eccessivamente difficile, segnatamente in
         caso d&#8217;insolvenza di quest&#8217;ultimo, il principio di effettivit&agrave; impone che l&#8217;acquirente debba essere in grado di agire per
         il rimborso direttamente nei confronti delle autorit&agrave; tributarie e che, a tal fine, lo Stato membro preveda gli strumenti
         e le modalit&agrave; procedurali necessari (v. sentenza Reemtsma Cigarettenfabriken, cit., punto&nbsp;41).
      </P>
      <P class="C01PointnumeroteAltN"><A NAME="point29">29</A>&nbsp;&nbsp;&nbsp;&nbsp;&nbsp;&nbsp;Occorre quindi risolvere la prima questione nel senso che uno Stato membro pu&ograve; opporsi ad una domanda di rimborso di un&#8217;imposta
         indebitamente riscossa, formulata dall&#8217;acquirente su cui essa &egrave; stata ripercossa, poich&eacute; non &egrave; stato detto acquirente a versarla
         alle autorit&agrave; tributarie, purch&eacute; quest&#8217;ultimo possa, sulla base del diritto interno, esperire un&#8217;azione civilistica per la
         ripetizione dell&#8217;indebito nei confronti del soggetto passivo, e il rimborso dell&#8217;imposta indebitamente riscossa da parte di
         quest&#8217;ultimo non sia praticamente impossibile o eccessivamente difficile.
      </P>
      <P class="C05Titre2">&nbsp;<I>Sulla seconda questione</I></P>
      <P class="C01PointnumeroteAltN"><A NAME="point30">30</A>&nbsp;&nbsp;&nbsp;&nbsp;&nbsp;&nbsp;Con la sua seconda questione, il giudice del rinvio chiede alla Corte se uno Stato membro possa respingere una domanda di
         risarcimento presentata da un&#8217;impresa, sulla quale &egrave; stata ripercossa un&#8217;imposta indebitamente riscossa dal soggetto passivo,
         sulla base del rilievo che debba essere esclusa a priori la sussistenza di un nesso causale diretto tra l&#8217;imposizione fiscale
         da parte dello Stato e il danno patito da detta impresa.
      </P>
      <P class="C01PointnumeroteAltN"><A NAME="point31">31</A>&nbsp;&nbsp;&nbsp;&nbsp;&nbsp;&nbsp;In tal modo il giudice del rinvio invita la Corte a precisare se si possa ritenere che la decisione liberamente presa dal
         soggetto passivo di ripercuotere l&#8217;imposta indebitamente riscossa a valle spezzi il menzionato nesso causale diretto tra quanto
         posto in essere dallo Stato membro e il danno sub&igrave;to dall&#8217;acquirente.
      </P>
      <P class="C01PointnumeroteAltN"><A NAME="point32">32</A>&nbsp;&nbsp;&nbsp;&nbsp;&nbsp;&nbsp;In via preliminare, occorre ricordare che non spetta alla Corte dare una qualificazione giuridica delle richieste presentate
         dalle ricorrenti nella causa principale innanzi al giudice del rinvio dirette ad ottenere il rimborso dell&#8217;imposta indebitamente
         riscossa o il risarcimento del danno sub&igrave;to (v. sentenze 8 marzo 2001, cause riunite C&#8209;397/98 e C&#8209;410/98, Metallgesellschaft
         e&nbsp;a., Racc.&nbsp;pag.&nbsp;I&#8209;1727, punto&nbsp;81, e 12 dicembre 2006, causa C&#8209;446/04, Test Claimants in the FII Group Litigation, Racc.&nbsp;pag.&nbsp;I&#8209;11753,
         punto&nbsp;201), e che una domanda di risarcimento danni pu&ograve; coesistere con una domanda di ripetizione dell&#8217;indebito (v., in tal
         senso, sentenza Comateb e&nbsp;a., cit., punto&nbsp;34).
      </P>
      <P class="C01PointnumeroteAltN"><A NAME="point33">33</A>&nbsp;&nbsp;&nbsp;&nbsp;&nbsp;&nbsp;Si deve altres&igrave; rammentare che il riconoscimento ai soggetti lesi di un diritto al risarcimento del danno sub&igrave;to a causa della
         violazione del diritto dell&#8217;Unione da parte di uno Stato membro &egrave; subordinata al ricorrere di tre condizioni, vale a dire
         che la norma giuridica dell&#8217;Unione violata sia preordinata a conferire diritti a detti soggetti lesi, che la violazione di
         tale norma sia sufficientemente qualificata e, infine, che esista un nesso causale diretto tra la violazione in parola e il
         danno sub&igrave;to dai soggetti lesi (v. sentenze 26 gennaio 2010, causa C&#8209;118/08, Transportes Urbanos y Servicios Generales, Racc.&nbsp;pag.&nbsp;I&#8209;635,
         punto&nbsp;30, e 9 dicembre 2010, causa C&#8209;568/08, Combinatie Spijker Infrabouw&#8209;De Jonge Konstruktie e&nbsp;a., Racc.&nbsp;pag.&nbsp;I&#8209;12655, punto&nbsp;87).
      </P>
      <P class="C01PointnumeroteAltN"><A NAME="point34">34</A>&nbsp;&nbsp;&nbsp;&nbsp;&nbsp;&nbsp;Quanto al requisito di un nesso causale diretto, da una costante giurisprudenza risulta che, in via di principio, spetta al
         giudice del rinvio verificare se il danno invocato derivi in modo sufficientemente diretto dalla violazione del diritto dell&#8217;Unione
         da parte dello Stato membro (v. sentenze 5 marzo 1996, cause riunite C&#8209;46/93 e C&#8209;48/93, Brasserie du p&ecirc;cheur e Factortame,
         Racc.&nbsp;pag.&nbsp;I&#8209;1029, punto&nbsp;65; 13 marzo 2007, causa C&#8209;524/04, Test Claimants in the Thin Cap Group Litigation, Racc.&nbsp;pag.&nbsp;I&#8209;2107,
         punto&nbsp;122, e 17 aprile 2007, causa C&#8209;470/03, AGM&#8209;COS.MET, Racc.&nbsp;pag.&nbsp;I&#8209;2749, punto&nbsp;83).
      </P>
      <P class="C01PointnumeroteAltN"><A NAME="point35">35</A>&nbsp;&nbsp;&nbsp;&nbsp;&nbsp;&nbsp;Ci&ograve; nondimeno, la Corte, al fine di offrire una risposta utile al giudice del rinvio, pu&ograve; fornirgli le indicazioni che essa
         reputi necessarie (v., in tal senso, sentenze 18 gennaio 2001, causa C&#8209;150/99, Stockholm Lind&ouml;park, Racc.&nbsp;pag.&nbsp;I&#8209;493, punto&nbsp;38,
         e 18 giugno 2009, causa C&#8209;566/07, Stadeco, Racc.&nbsp;pag.&nbsp;I&#8209;5295, punto&nbsp;43).
      </P>
      <P class="C01PointnumeroteAltN"><A NAME="point36">36</A>&nbsp;&nbsp;&nbsp;&nbsp;&nbsp;&nbsp;In tale ottica &egrave; necessario rilevare che un sistema giuridico nazionale come quello in discussione nella causa principale,
         in base a cui un nesso causale diretto pu&ograve; essere dimostrato unicamente tra la riscossione da parte dello Stato di un&#8217;imposta
         indebitamente riscossa e il danno sub&igrave;to dal soggetto passivo, non pu&ograve; concepire il requisito di un siffatto nesso in modo
         che il risarcimento del danno patito sia reso praticamente impossibile o eccessivamente difficile.
      </P>
      <P class="C01PointnumeroteAltN"><A NAME="point37">37</A>&nbsp;&nbsp;&nbsp;&nbsp;&nbsp;&nbsp;Ne risulta che un sistema giuridico nazionale del genere &egrave;, in via di principio, conforme al principio di effettivit&agrave;, a condizione
         che l&#8217;acquirente, sul quale il soggetto passivo ha ripercosso l&#8217;onere del tributo in parola, possa, sulla base del diritto
         interno, agire per il risarcimento del danno sub&igrave;to per tale motivo nei confronti di detto soggetto passivo.
      </P>
      <P class="C01PointnumeroteAltN"><A NAME="point38">38</A>&nbsp;&nbsp;&nbsp;&nbsp;&nbsp;&nbsp;Tuttavia, per analogia con quanto rammentato al punto 28 della presente sentenza, se il risarcimento, da parte del soggetto
         passivo, del danno sub&igrave;to dall&#8217;acquirente sui cui &egrave; gravato l&#8217;onere economico dell&#8217;imposta indebitamente riscossa riversatagli
         risultasse impossibile o eccessivamente difficile, segnatamente in caso d&#8217;insolvenza del soggetto passivo, il principio di
         effettivit&agrave; impone che detto acquirente sia messo in grado di rivolgere la sua domanda di risarcimento direttamente contro
         lo Stato, senza che quest&#8217;ultimo possa validamente opporgli la mancanza del nesso causale diretto fra la riscossione dell&#8217;imposta
         indebitamente riscossa e il danno sub&igrave;to dall&#8217;acquirente.
      </P>
      <P class="C01PointnumeroteAltN"><A NAME="point39">39</A>&nbsp;&nbsp;&nbsp;&nbsp;&nbsp;&nbsp;Occorre quindi risolvere la seconda questione nel senso che uno Stato membro pu&ograve; respingere una domanda di risarcimento presentata
         dall&#8217;acquirente su cui il soggetto passivo ha ripercosso un&#8217;imposta indebitamente riscossa, facendo valere la mancanza del
         nesso causale diretto fra la riscossione dell&#8217;imposta e il danno sub&igrave;to, purch&eacute; l&#8217;acquirente possa, sulla base del diritto
         interno, agire nei confronti del soggetto passivo e il risarcimento, da parte di quest&#8217;ultimo, del danno sub&igrave;to dall&#8217;acquirente
         non sia praticamente impossibile o eccessivamente difficile.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point40">40</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi, la Corte (Prima Sezione) dichiara:</P>
      <P class="C30Dispositifalinea"><B>Le norme del diritto dell&#8217;Unione devono essere interpretate nel senso che:</B></P>
      <P class="C08Dispositif">1)&nbsp;&nbsp;&nbsp;&nbsp;&nbsp;&nbsp;<B>uno Stato membro pu&ograve; opporsi ad una domanda di rimborso di un&#8217;imposta indebitamente riscossa formulata dall&#8217;acquirente su
            cui essa &egrave; stata ripercossa, poich&eacute; non &egrave; stato detto acquirente a versarla alle autorit&agrave; tributarie, purch&eacute; quest&#8217;ultimo
            possa, sulla base del diritto interno, esperire un&#8217;azione civilistica per la ripetizione dell&#8217;indebito nei confronti del soggetto
            passivo, e purch&eacute; il rimborso da parte di quest&#8217;ultimo dell&#8217;imposta indebitamente riscossa non sia praticamente impossibile
            o eccessivamente difficile;</B></P>
      <P class="C08Dispositif">2)&nbsp;&nbsp;&nbsp;&nbsp;&nbsp;&nbsp;<B>uno Stato membro pu&ograve; respingere una domanda di risarcimento presentata dall&#8217;acquirente su cui il soggetto passivo ha ripercosso
            un&#8217;imposta indebitamente riscossa, facendo valere la mancanza del nesso causale diretto fra la riscossione dell&#8217;imposta e
            il danno sub&igrave;to, purch&eacute; l&#8217;acquirente possa, sulla base del diritto interno, agire nei confronti del soggetto passivo e purch&eacute;
            il risarcimento, da parte di quest&#8217;ultimo, del danno sub&igrave;to dall&#8217;acquirente non sia praticamente impossibile o eccessivamente
            difficile.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A><SUP></SUP> Lingua processuale: il danese.
      </P>
   </BODY>
</HTML>

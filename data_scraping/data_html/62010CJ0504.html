<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : §CONVERSION§NDD@TRA-DOC-IT-ARRET-C-0504-2010-201108367-06_00-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
      <LINK href="./../../../../css/coj/coj-som-c-fr.css" REL="stylesheet" TYPE="text/css">
      <LINK HREF="coj-som-c-it.css" REL="stylesheet" TYPE="text/css">
   </HEAD>
   <BODY>
      <P class="S73Alineacentregras"><B>Causa C&#8209;504/10</B></P>
      <P class="S73Alineacentregras"><B>Tanoarch s.r.o.</B></P>
      <P class="S73Alineacentregras"><B>contro</B></P>
      <P class="S73Alineacentregras"><B>Da&#328;ov&eacute; riadite&#318;stvo Slovenskej republiky</B></P>
      <P class="S39Centre">(domanda di pronuncia pregiudiziale proposta dal Najvy&#353;&#353;&iacute; s&uacute;d Slovenskej republiky)</P>
      <P class="S71Indicateur">&laquo;Fiscalit&agrave; &#8212; IVA &#8212; Diritto alla detrazione &#8212; Cessione di una quota dei diritti su un&#8217;invenzione, detenuti da diverse imprese, ad un&#8217;impresa che ha gi&agrave; il diritto di utilizzare
         detta invenzione nella sua interezza &#8212; Pratica abusiva&raquo;
      </P>
      <P class="S40Titre">Massime della sentenza</P>
      <P class="S35MotClenumerote">1.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Disposizioni tributarie &#8212; Armonizzazione delle legislazioni &#8212; Imposte sulla cifra d&#8217;affari &#8212; Sistema comune d&#8217;imposta sul
            valore aggiunto &#8212; Detrazione dell&#8217;imposta pagata a monte</I></P>
      <P class="S37MotCleFinretrait1"><I>(Direttiva del Consiglio 2006/112, artt.&nbsp;9, n.&nbsp;1, e 168)</I></P>
      <P class="S35MotClenumerote">2.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Disposizioni tributarie &#8212; Armonizzazione delle legislazioni &#8212; Imposte sulla cifra d&#8217;affari &#8212; Sistema comune d&#8217;imposta sul
            valore aggiunto &#8212; Detrazione dell&#8217;imposta pagata a monte &#8212; Limitazione del diritto alla detrazione</I></P>
      <P class="S37MotCleFinretrait1"><I>(Direttiva del Consiglio 2006/112, art.&nbsp;168)</I></P>
      <P class="S01PointAltN"><A NAME="point1">1.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un soggetto passivo pu&ograve;, in linea di principio, avvalersi del diritto alla detrazione dell&#8217;imposta sul valore aggiunto versata
         o dovuta a monte per una prestazione di servizi effettuata a titolo oneroso, laddove il diritto nazionale applicabile consenta
         la cessione di una quota di compropriet&agrave; di un&#8217;invenzione che conferisce un diritto su quest&#8217;ultima.
      </P>
      <P class="S19Marge1">La nozione di attivit&agrave; economica comprende, infatti, qualsiasi attivit&agrave; di produzione, di commercializzazione o di prestazione
         di servizi. Le nozioni di cessioni di beni e di prestazioni di servizi hanno tutte carattere oggettivo e si applicano indipendentemente
         dagli scopi e dai risultati delle operazioni di cui trattasi. Pertanto, la cessione di una quota di compropriet&agrave; di un&#8217;invenzione,
         malgrado il fatto che quest&#8217;ultima non abbia dato luogo alla registrazione di un brevetto, pu&ograve; costituire, in linea di principio,
         un&#8217;attivit&agrave; economica assoggettata ad imposta sul valore aggiunto. Ne consegue che un&#8217;operazione di questo tipo &egrave; idonea a
         far sorgere il diritto a detrazione dell&#8217;imposta versata o dovuta a monte.
      </P>
      <P class="S19Marge1">La questione se la cessione di cui trattasi sia stata effettuata al solo scopo di ottenere un vantaggio fiscale non &egrave; assolutamente
         rilevante al fine di determinare se essa costituisca una prestazione di servizi e un&#8217;attivit&agrave; economica ai sensi delle disposizioni
         pertinenti della direttiva 2006/112, relativa al sistema comune d&#8217;imposta sul valore aggiunto.
      </P>
      <P class="S36Renvoi">(v. punti 45-48, dispositivo 1)</P>
      <P class="S01PointAltN"><A NAME="point2">2.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;accertamento di una pratica abusiva in materia di imposta sul valore aggiunto presuppone, da un lato, che le operazioni
         di cui trattasi, nonostante l&#8217;applicazione formale delle condizioni previste dalle pertinenti disposizioni della direttiva
         e della relativa legislazione nazionale di trasposizione, comportino l&#8217;ottenimento di un vantaggio fiscale la cui concessione
         risulterebbe contraria all&#8217;obiettivo perseguito da dette disposizioni e, dall&#8217;altro, che da un insieme di elementi oggettivi
         risulti che lo scopo essenziale delle operazioni di cui trattasi si limita unicamente all&#8217;ottenimento di tale vantaggio fiscale.
      </P>
      <P class="S19Marge1">Per quanto riguarda la disciplina fiscale di un&#8217;operazione di cessione di una quota di compropriet&agrave; di un&#8217;invenzione che conferisce
         un diritto su quest&#8217;ultima, compete al giudice nazionale accertare, tenuto conto di tutte le circostanze di fatto che caratterizzano
         una simile prestazione di servizi, l&#8217;esistenza o l&#8217;insussistenza di un abuso di diritto per quanto riguarda il diritto a detrazione
         dell&#8217;imposta sul valore aggiunto versata a monte.
      </P>
      <P class="S36Renvoi">(v. punti 52, 54, dispositivo 2)</P>
<br> <br> <br>
<br> <br> <br>
      <P class="C19Centre">SENTENZA DELLA CORTE (Settima Sezione)</P>
      <P class="C19Centre">27 ottobre 2011 (<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Fiscalit&agrave; &#8211; IVA &#8211; Diritto alla detrazione &#8211; Cessione di una quota dei diritti su un&#8217;invenzione, detenuti da diverse imprese, ad un&#8217;impresa che ha gi&agrave; il diritto di utilizzare
         detta invenzione nella sua interezza &#8211; Pratica abusiva&raquo;
      </P>
      <P class="C02AlineaAltA">Nel procedimento C&#8209;504/10,</P>
      <P class="C02AlineaAltA">avente ad oggetto la domanda di pronuncia pregiudiziale presentata alla Corte, ai sensi dell&#8217;art.&nbsp;267 TFUE, dal Najvy&#353;&#353;&iacute; s&uacute;d
         Slovenskej republiky (Slovacchia) con decisione 28 settembre 2010, pervenuta in cancelleria il 21 ottobre 2010, nella causa
      </P>
      <P class="C02AlineaAltA"><B>Tanoarch s.r.o.</B></P>
      <P class="C02AlineaAltA">contro</P>
      <P class="C02AlineaAltA"><B>Da&#328;ov&eacute; riadite&#318;stvo Slovenskej republiky</B>,
      </P>
      <P class="C19Centre">LA CORTE (Settima Sezione),</P>
      <P class="C02AlineaAltA">composta dalla sig.ra&nbsp;R. Silva de Lapuerta (relatore), facente funzione di presidente della Settima Sezione, dai sigg.&nbsp;E.
         Juh&aacute;sz e. D. &#352;vaby, giudici,
      </P>
      <P class="C02AlineaAltA">avvocato generale: sig.ra&nbsp;J. Kokott</P>
      <P class="C02AlineaAltA">cancelliere: sig.&nbsp;K. Malacek, amministratore</P>
      <P class="C02AlineaAltA">vista la fase scritta del procedimento e in seguito all&#8217;udienza del 15 settembre 2011,</P>
      <P class="C02AlineaAltA">vista la decisione, adottata dopo aver sentito l&#8217;avvocato generale, di giudicare la causa senza conclusioni,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La domanda di pronuncia pregiudiziale verte sull&#8217;interpretazione dell&#8217;art.&nbsp;2, n.&nbsp;1, della direttiva del Consiglio 28 novembre
         2006, 2006/112/CE, relativa al sistema comune d&#8217;imposta sul valore aggiunto (GU&nbsp;L&nbsp;347, pag.&nbsp;1; in prosieguo: la &laquo;direttiva&raquo;).
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tale domanda &egrave; stata proposta nell&#8217;ambito di una controversia che oppone la Tanoarch s.r.o. (in prosieguo: la &laquo;Tanoarch&raquo;)
         alla Da&#328;ov&eacute; riadite&#318;stvo Slovenskej republiky riguardo al diritto alla detrazione dell&#8217;imposta sul valore aggiunto (in prosieguo:
         l&#8217;&laquo;IVA&raquo;) relativa alla cessione di una quota di compropriet&agrave; di un&#8217;invenzione che non ha ancora dato luogo alla registrazione
         di un brevetto.
      </P>
      <P class="C04Titre1">&nbsp;<B>Il diritto dell&#8217;Unione</B></P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;2, n.&nbsp;1, della direttiva dispone che sono soggette all&#8217;IVA, tra l&#8217;altro, le cessioni di beni e le prestazioni di servizi
         effettuate a titolo oneroso nel territorio di uno Stato membro da un soggetto passivo che agisce in quanto tale.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;9, n.&nbsp;1, secondo comma, di tale direttiva cos&igrave; prevede:
      </P>
      <P class="C02AlineaAltA">&laquo;Si considera &#8220;attivit&agrave; economica&#8221; ogni attivit&agrave; di produzione, di commercializzazione o di prestazione di servizi, comprese
         le attivit&agrave; estrattive, agricole, nonch&eacute; quelle di professione libera o assimilate. Si considera, in particolare, attivit&agrave;
         economica lo sfruttamento di un bene materiale o immateriale per ricavarne introiti aventi carattere di stabilit&agrave;&raquo;.
      </P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;24, n.&nbsp;1, della stessa direttiva, si considera prestazione di servizi ogni operazione che non costituisce
         una cessione di beni.
      </P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai termini dell&#8217;art.&nbsp;25 della direttiva:
      </P>
      <P class="C02AlineaAltA">&laquo;Una prestazione di servizi pu&ograve; consistere, tra l&#8217;altro, in una delle operazioni seguenti:</P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;la cessione di beni immateriali, siano o no rappresentati da un titolo;</P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;l&#8217;obbligo di non fare o di permettere un atto o una situazione;</P>
      <P class="C09Marge0avecretrait">c)&nbsp;&nbsp;&nbsp;&nbsp;&nbsp;&nbsp;l&#8217;esecuzione di un servizio in base ad una espropriazione fatta dalla pubblica amministrazione o in suo nome o a norma di
         legge&raquo;.
      </P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;62 della stessa direttiva stabilisce che, ai fini di quest&#8217;ultima, &laquo;fatto generatore dell&#8217;imposta&raquo; &egrave; il fatto per il
         quale si realizzano le condizioni di legge necessarie per l&#8217;esigibilit&agrave; dell&#8217;imposta.
      </P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;In conformit&agrave; dell&#8217;art.&nbsp;63 della direttiva, il fatto generatore dell&#8217;imposta si verifica e l&#8217;imposta diventa esigibile nel
         momento in cui &egrave; effettuata la cessione di beni o la prestazione di servizi.
      </P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;167 della direttiva, il diritto a detrazione sorge quando l&#8217;imposta detraibile diventa esigibile.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;168 della stessa direttiva &egrave; del seguente tenore:
      </P>
      <P class="C02AlineaAltA">&laquo;Nella misura in cui i beni e i servizi sono impiegati ai fini di sue operazioni soggette ad imposta, il soggetto passivo
         ha il diritto, nello Stato membro in cui effettua tali operazioni, di detrarre dall&#8217;importo dell&#8217;imposta di cui &egrave; debitore
         gli importi seguenti:
      </P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;l&#8217;IVA dovuta o assolta in tale Stato membro per i beni che gli sono o gli saranno ceduti e per i servizi che gli sono o gli
         saranno resi da un altro soggetto passivo;
      </P>
      <P class="C09Marge0avecretrait">(...)&raquo;.</P>
      <P class="C04Titre1">&nbsp;<B>Il diritto nazionale</B></P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;49, n.&nbsp;1, della legge n.&nbsp;222/2004 sull&#8217;IVA, nella versione applicabile alla causa principale (in prosieguo:
         la &laquo;legge sull&#8217;IVA&raquo;), il diritto a detrarre l&#8217;imposta gravante sui beni e sui servizi sorge in capo al soggetto passivo alla
         data in cui l&#8217;imposta diviene esigibile rispetto a tali beni e servizi.
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;Ai termini dell&#8217;art.&nbsp;49, n.&nbsp;2, di detta legge, il soggetto passivo pu&ograve; detrarre dall&#8217;imposta di cui &egrave; debitore l&#8217;imposta sui
         beni e servizi che utilizza per lo svolgimento della sua attivit&agrave; economica in quanto soggetto passivo, con le eccezioni di
         cui ai nn.&nbsp;3 e 7. Il soggetto passivo pu&ograve; detrarre l&#8217;imposta laddove quest&#8217;ultima gli sia applicata da un altro soggetto passivo
         in Slovacchia per beni o servizi che sono o devono essergli forniti.
      </P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;In forza dell&#8217;art.&nbsp;51, n.&nbsp;1, lett.&nbsp;a), della legge sull&#8217;IVA, il soggetto passivo pu&ograve; avvalersi del diritto a detrazione ai
         sensi dell&#8217;art.&nbsp;49 di detta legge ove, al momento della detrazione dell&#8217;imposta, disponga della fattura di un soggetto passivo
         emessa in conformit&agrave; dell&#8217;art.&nbsp;49, n.&nbsp;2, della stessa legge.
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;10 della legge n.&nbsp;435/2001 sui brevetti, nella versione applicabile alla causa principale (in prosieguo: la &laquo;legge
         sui brevetti&raquo;), cos&igrave; prevede:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Il diritto sull&#8217;invenzione, ivi compreso il diritto di presentare una domanda, appartiene all&#8217;inventore.</P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;&Egrave; inventore colui che ha creato l&#8217;invenzione mediante la propria attivit&agrave; di creazione.</P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;I co-inventori vantano un diritto sull&#8217;invenzione nella misura in cui hanno contribuito alla creazione di quest&#8217;ultima. Salvo
         quanto da essi diversamente convenuto o diversamente deciso dal giudice, la partecipazione dei co&#8209;inventori nella creazione
         dell&#8217;invenzione &egrave; considerata di pari entit&agrave;&raquo;. 
      </P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;12 di tale legge prevede quanto segue:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Il diritto sull&#8217;invenzione spetta anche ai successori (&#8230;)</P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Il diritto sull&#8217;invenzione &egrave; trasmesso ad un&#8217;altra persona nei casi stabiliti dalla normativa speciale.</P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;Per essere valido un contratto di cessione del diritto sull&#8217;invenzione deve essere in forma scritta.</P>
      <P class="C02AlineaAltA">4.&nbsp;&nbsp;&nbsp;&nbsp;&nbsp;&nbsp;La cessione o la trasmissione del diritto sull&#8217;invenzione che abbia luogo dopo il deposito di una domanda comporta la cessione
         o la trasmissione dei diritti derivanti dalla domanda. Nondimeno la cessione o la trasmissione dei diritti derivanti dalla
         domanda ha effetto nei confronti dei terzi solo a partire dalla data di registrazione delle domande di brevetto, salvo i casi
         in cui i terzi erano a conoscenza della cessione o della trasmissione o, nelle circostanze, dovevano esserne a conoscenza&raquo;.
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;All&#8217;art.&nbsp;20, nn.&nbsp;1&#8209;3, della medesima legge i rapporti tra i comproprietari di un brevetto sono definiti nel modo seguente:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Salvo disposizioni contrarie della presente legge, le norme delle legislazione speciale si applicano ai rapporti tra i comproprietari
         di un brevetto.
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;La quota di compropriet&agrave; di un brevetto si ricava dalla portata del diritto sull&#8217;invenzione che compete a ciascun co&#8209;inventore
         in qualit&agrave; di proprietario del brevetto, o in qualit&agrave; di avente causa del proprietario del brevetto.
      </P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;Ciascuno dei comproprietari ha il diritto di utilizzare l&#8217;invenzione oggetto del brevetto, ma non pu&ograve; accordare ad un terzo
         il diritto di utilizzare l&#8217;invenzione salvo diverso accordo tra i comproprietari&raquo;.
      </P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;37, nn.&nbsp;1 e 5, della legge sui brevetti, la domanda pu&ograve; essere presentata dalla persona o dalle persone
         aventi diritto sull&#8217;invenzione. La domanda deve contenere i dati di identit&agrave; dell&#8217;inventore o dei co&#8209;inventori nonch&eacute; il documento
         relativo ai diritti sull&#8217;invenzione, laddove il richiedente non sia l&#8217;inventore.
      </P>
      <P class="C04Titre1">&nbsp;<B>Causa principale e questioni pregiudiziali</B></P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;Il 26 febbraio 2007, un certo numero di persone fisiche e giuridiche &#8211; tra cui la Tanoarch e la VARS Slovakia s.r.o. (in prosieguo:
         la &laquo;VARS&raquo;), due societ&agrave; la cui sede sociale si trova a Bansk&aacute; Bystrica (Slovacchia) &#8211; ha depositato presso l&#8217;ufficio della
         propriet&agrave; industriale della Repubblica slovacca una domanda di brevetto intitolata &laquo;Metodo di preparazione di un prodotto
         di talco che presenta un elevato grado di purezza&raquo;.
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;Il 5 luglio 2007 la Tanoarch e la VARS hanno concluso un contratto di cessione di compropriet&agrave; industriale. Ai termini di
         tale contratto, per la cui conclusione le due parti erano rappresentate dalla medesima persona fisica, il sig.&nbsp;Kovanda, la
         VARS cedeva alla Tanoarch il 50% della propria quota di compropriet&agrave; sul brevetto non ancora registrato.
      </P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Nel contratto il prezzo della cessione della quota di compropriet&agrave; dei diritti sull&#8217;invenzione era stato fissato, in base
         ad una perizia, in SKK 258 milioni e, in base ad una determinazione supplementare del valore, in un importo complessivo di
         SKK 774 milioni. Il prezzo per la cessione della met&agrave; dei diritti di compropriet&agrave; in base a tale contratto veniva pertanto
         fissato in SKK 387 milioni, IVA esclusa. Ai termini del contratto la cessione dei diritti sull&#8217;invenzione era prevista per
         un prezzo che avrebbe dovuto essere pagato in contanti o in natura, se le parti non avessero convenuto diversamente.
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;Il 27 agosto 2007, in base ad una fattura datata 5 luglio 2007, la Tanoarch ha presentato una dichiarazione IVA per il periodo
         d&#8217;imposta luglio 2007. In tale dichiarazione fiscale era indicato un importo di circa SKK&nbsp;73&nbsp;530&nbsp;000 a titolo dell&#8217;IVA detraibile
         sulla fattura emessa dalla VARS per la cessione della quota di compropriet&agrave;. Quest&#8217;ultima societ&agrave; non aveva versato l&#8217;imposta
         a monte dovuta per tale importo e nel corso dell&#8217;anno 2008 &egrave; stata sciolta senza liquidazione.
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;La Tanoarch ha inoltre effettuato una detrazione dell&#8217;IVA per altre fatture relative alla cessione dei diritti sull&#8217;invenzione
         emesse dalla VARS per i periodi d&#8217;imposta agosto-settembre 2007.
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;In tali circostanze, il Da&#328;ov&yacute; &uacute;rad (Ufficio delle imposte) di Bansk&aacute; Bystrica, in quanto amministrazione fiscale competente,
         ha effettuato presso la Tanoarch una verifica per accertare la fondatezza della domanda di detrazione dell&#8217;IVA. Successivamente,
         con decisione 24 giugno 2008, detto Ufficio delle imposte ha rifiutato di operare la detrazione indicata nella dichiarazione
         fiscale della Tanoarch.
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Quest&#8217;ultima societ&agrave; ha proposto reclamo contro tale decisione. Con decisione 23 ottobre 2008 la Da&#328;ov&eacute; riadite&#318;stvo Slovenskej
         republiky (direzione generale delle imposte della Repubblica slovacca), in quanto organo amministrativo competente a conoscere
         di tale reclamo, ha respinto la domanda della Tanoarch e ha confermato la decisione dell&#8217;Ufficio delle imposte.
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;Nell&#8217;ambito della verifica fiscale effettuata si &egrave; constatato che cinque delle societ&agrave; che avevano depositato la domanda di
         brevetto, tra le quali la Tanoarch e la VARS, avevano sede al medesimo indirizzo in Bansk&aacute; Bystrica. Inoltre, quale amministratore
         di tali societ&agrave; era designata la stessa persona, ovvero il sig.&nbsp;Kovanda.
      </P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;Il 13 gennaio 2009 la Tanoarch ha quindi proposto un ricorso dinanzi al Krajsk&yacute; s&uacute;d (Corte regionale) di Bansk&aacute; Bystrica per
         ottenere l&#8217;annullamento della decisione 23 ottobre 2008. Con sentenza 1&deg; aprile 2009 detto organo giurisdizionale ha respinto
         il ricorso.
      </P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;La Tanoarch ha adito quindi in appello il Najvy&#353;&#353;&iacute; s&uacute;d Slovenskej republiky (Corte suprema della Repubblica slovacca).
      </P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;Il Najvy&#353;&#353;&iacute; s&uacute;d Slovenskej republiky esprime dubbi riguardo alla questione se le disposizioni della legge sull&#8217;IVA e della
         legge sui brevetti, ai sensi delle quali i redditi dell&#8217;invenzione sono limitati ai redditi dello sfruttamento di quest&#8217;ultima,
         siano conformi alle disposizioni della sesta direttiva del Consiglio 17 maggio 1977, 77/388/CEE, in materia di armonizzazione
         delle legislazioni degli Stati membri relative alle imposte sulla cifra di affari &#8211; Sistema comune di imposta sul valore aggiunto
         (GU&nbsp;L&nbsp;145, pag.&nbsp;1; in prosieguo la &laquo;sesta direttiva&raquo;). Esso ha quindi deciso di sospendere il procedimento e di sottoporre
         alla Corte le seguenti questioni pregiudiziali:
      </P>
      <P class="C09Marge0avecretrait">&laquo;1)&nbsp;&nbsp;&nbsp;&nbsp;&nbsp;&nbsp;Se sia conforme all&#8217;art.&nbsp;2, [n.]&nbsp;1, della [sesta direttiva] una disposizione secondo la quale il soggetto passivo pu&ograve; detrarre
         dall&#8217;imposta di cui &egrave; debitore l&#8217;imposta gravante sui beni e servizi che utilizza per lo svolgimento della sua attivit&agrave; d&#8217;impresa
         in quanto soggetto passivo, nel caso in cui l&#8217;imposta venga applicata nei suoi confronti da un altro soggetto passivo, nel
         territorio nazionale, per beni e servizi che sono o devono essere a lui forniti, qualora la ricorrente, in quanto co-richiedente
         la registrazione di un&#8217;invenzione per la quale ancora non &egrave; stato rilasciato un brevetto, gi&agrave; fosse titolare ex lege del diritto
         ad utilizzare autonomamente un&#8217;invenzione che &egrave; oggetto del brevetto nel suo complesso.
      </P>
      <P class="C09Marge0avecretrait">2)&nbsp;&nbsp;&nbsp;&nbsp;&nbsp;&nbsp;Se sia fondata, alla luce della [sesta] direttiva, un&#8217;interpretazione secondo la quale il preesistente diritto ex lege del
         soggetto passivo allo sfruttamento autonomo del brevetto determina l&#8217;impossibilit&agrave; giuridica di utilizzare il servizio per
         fornire beni e servizi in qualit&agrave; di soggetto passivo e con ci&ograve; si perviene alla consumazione giuridica del servizio acquistato.
      </P>
      <P class="C09Marge0avecretrait">3)&nbsp;&nbsp;&nbsp;&nbsp;&nbsp;&nbsp;Se anche la circostanza che, in una fattispecie come quella di cui alla causa principale, l&#8217;invenzione ancora non sia stata
         registrata come brevetto e si trasferiscano solo quote incida sulla configurazione di un abuso del diritto del soggetto passivo
         a detrarre l&#8217;IVA assolta a monte, ai sensi della sentenza della Corte 21 febbraio 2006, causa C&#8209;255/02, Halifax  e&nbsp;a. [Racc.
         pag.&nbsp;I&#8209;1609]&raquo;.
      </P>
      <P class="C04Titre1">&nbsp;<B>Sulla domanda di pronuncia pregiudiziale</B></P>
      <P class="C05Titre2">&nbsp;<I>Sulla ricevibilit&agrave;</I></P>
      <P class="C01PointnumeroteAltN"><A NAME="point29">29</A>&nbsp;&nbsp;&nbsp;&nbsp;&nbsp;&nbsp;La convenuta nella causa principale e il governo slovacco eccepiscono l&#8217;irricevibilit&agrave; della domanda di pronuncia pregiudiziale,
         in quanto quest&#8217;ultima non indicherebbe con sufficiente chiarezza l&#8217;oggetto della domanda di interpretazione e i motivi per
         cui &egrave; adita la Corte, n&eacute; conterrebbe tutte le circostanze di fatto pertinenti.
      </P>
      <P class="C01PointnumeroteAltN"><A NAME="point30">30</A>&nbsp;&nbsp;&nbsp;&nbsp;&nbsp;&nbsp;Il giudice del rinvio non preciserebbe inoltre il modo in cui sarebbe stato possibile utilizzare il servizio fornito nella
         causa principale ai fini delle prestazioni oggetto d&#8217;imposta. Egli non spiegherebbe neppure in cosa consista l&#8217;attivit&agrave; della
         Tanoarch, n&eacute; se tale societ&agrave; eserciti effettivamente un&#8217;attivit&agrave; economica.
      </P>
      <P class="C01PointnumeroteAltN"><A NAME="point31">31</A>&nbsp;&nbsp;&nbsp;&nbsp;&nbsp;&nbsp;A tal proposito va ricordato che, secondo una giurisprudenza consolidata, spetta solo ai giudici nazionali cui &egrave; stata sottoposta
         la controversia e a cui incombe la responsabilit&agrave; dell&#8217;emananda decisione giudiziaria valutare, tenendo conto delle specificit&agrave;
         di ciascuna causa, sia la necessit&agrave; di una pronuncia pregiudiziale per poter pronunciare la loro sentenza sia la rilevanza
         delle questioni che essi sottopongono alla Corte. Di conseguenza, allorch&eacute; le questioni sollevate riguardano l&#8217;interpretazione
         di una disposizione del diritto dell&#8217;Unione, la Corte, in linea di principio, &egrave; tenuta a statuire (v. sentenze 13 marzo 2001,
         causa C&#8209;379/98, PreussenElektra, Racc.&nbsp;pag.&nbsp;I&#8209;2099, punto&nbsp;38; 22 gennaio 2002, causa C&#8209;390/99, Canal Sat&eacute;lite Digital, Racc.&nbsp;pag.&nbsp;I&#8209;607,
         punto&nbsp;18, e 27 febbraio 2003, causa C&#8209;373/00, Adolf Truley, Racc.&nbsp;pag.&nbsp;I&#8209;1931, punto&nbsp;21).
      </P>
      <P class="C01PointnumeroteAltN"><A NAME="point32">32</A>&nbsp;&nbsp;&nbsp;&nbsp;&nbsp;&nbsp;Da quella stessa giurisprudenza risulta del pari che la Corte pu&ograve; rifiutare di pronunciarsi su una questione pregiudiziale
         sollevata da un giudice nazionale solo qualora risulti manifestamente che l&#8217;interpretazione del diritto dell&#8217;Unione richiesta
         non ha alcun rapporto con la realt&agrave; effettiva o con l&#8217;oggetto della causa principale, qualora il problema sia di natura ipotetica
         o ancora nel caso in cui la Corte non disponga degli elementi di fatto o di diritto necessari per fornire una soluzione utile
         alle questioni che le vengono sottoposte (v. citate sentenze PreussenElektra, punto 39; Canal Sat&eacute;lite Digital, punto&nbsp;19,
         e Adolf Truley, punto&nbsp;22).
      </P>
      <P class="C01PointnumeroteAltN"><A NAME="point33">33</A>&nbsp;&nbsp;&nbsp;&nbsp;&nbsp;&nbsp;Nella causa principale, non risulta per&ograve; in modo manifesto che le questioni poste dal giudice nazionale rientrino in una di
         tali ipotesi.
      </P>
      <P class="C01PointnumeroteAltN"><A NAME="point34">34</A>&nbsp;&nbsp;&nbsp;&nbsp;&nbsp;&nbsp;La decisione di rinvio presenta infatti dettagliatamente il contesto dei fatti della controversia e le norme di diritto nazionale
         applicabili nonch&eacute; gli interrogativi che si pongono quanto all&#8217;interpretazione delle disposizioni della direttiva relative
         al diritto alla detrazione, ivi compresa la giurisprudenza della Corte in materia.
      </P>
      <P class="C01PointnumeroteAltN"><A NAME="point35">35</A>&nbsp;&nbsp;&nbsp;&nbsp;&nbsp;&nbsp;Quanto alle considerazioni formulate riguardo alla natura delle attivit&agrave; della ricorrente nella causa principale, &egrave; sufficiente
         far rilevare che pronunciarsi in proposito spetta non alla Corte, bens&igrave; al giudice del rinvio, trattandosi di un accertamento
         di natura fattuale.
      </P>
      <P class="C01PointnumeroteAltN"><A NAME="point36">36</A>&nbsp;&nbsp;&nbsp;&nbsp;&nbsp;&nbsp;La presente domanda di pronuncia pregiudiziale dev&#8217;essere pertanto dichiarata ricevibile.
      </P>
      <P class="C05Titre2">&nbsp;<I>Nel merito</I></P>
      <P class="C06Titre3">&nbsp;Sulle questioni prima e seconda</P>
      <P class="C01PointnumeroteAltN"><A NAME="point37">37</A>&nbsp;&nbsp;&nbsp;&nbsp;&nbsp;&nbsp;Con le questioni prima e seconda, che &egrave; opportuno risolvere congiuntamente, il giudice del rinvio chiede, in sostanza, se
         un soggetto passivo possa avvalersi del diritto alla detrazione dell&#8217;IVA versata o dovuta a monte per una prestazione di servizi
         effettuata a titolo oneroso, consistente nella cessione di una quota di compropriet&agrave; che conferisce un diritto su un&#8217;invenzione
         in circostanze caratterizzate soprattutto dal fatto che tale diritto &egrave; detenuto da diverse persone, tra cui il cedente e colui
         che acquista da quest&#8217;ultimo.
      </P>
      <P class="C01PointnumeroteAltN"><A NAME="point38">38</A>&nbsp;&nbsp;&nbsp;&nbsp;&nbsp;&nbsp;Va preliminarmente precisato che, pur se il giudice del rinvio menziona, nei propri quesiti, la sesta direttiva, dalla decisione
         di rinvio risulta che i fatti di cui alla causa principale sono avvenuti dopo il 1&deg; gennaio 2007, vale a dire dopo l&#8217;entrata
         in vigore della direttiva 2006/112 che ha abrogato e sostituito la sesta direttiva. Occorre pertanto riferirsi alle disposizioni
         della direttiva 2006/112.
      </P>
      <P class="C01PointnumeroteAltN"><A NAME="point39">39</A>&nbsp;&nbsp;&nbsp;&nbsp;&nbsp;&nbsp;Gli interrogativi del giudice del rinvio vertono sulla portata dei diritti di un co&#8209;inventore e, pertanto, sulla questione
         se tali diritti possano essere oggetto di un&#8217;operazione commerciale sottoposta ad IVA. Si pone del pari la questione di quale
         incidenza abbia la circostanza che l&#8217;invenzione di cui trattasi nella causa principale non abbia dato luogo alla registrazione
         di un brevetto.
      </P>
      <P class="C01PointnumeroteAltN"><A NAME="point40">40</A>&nbsp;&nbsp;&nbsp;&nbsp;&nbsp;&nbsp;Al fine di risolvere tali questioni, occorre ricordare, in limine, che il sistema delle detrazioni previsto dalla direttiva
         &egrave; inteso a sollevare interamente l&#8217;imprenditore dall&#8217;onere dell&#8217;IVA dovuta o pagata nell&#8217;ambito di tutte le sue attivit&agrave; economiche.
         Il sistema comune dell&#8217;IVA mira, in tal modo, a garantire la perfetta neutralit&agrave; per quanto riguarda l&#8217;onere fiscale di tutte
         le attivit&agrave; economiche, purch&eacute; tali attivit&agrave; siano, in linea di principio, esse stesse soggette all&#8217;IVA (v. sentenze 22&nbsp;febbraio&nbsp;2001,
         causa C&#8209;408/98, Abbey National, Racc.&nbsp;pag.&nbsp;I&#8209;1361, punto&nbsp;24; 8 febbraio 2007, causa C&#8209;435/05, Investrand, Racc.&nbsp;pag.&nbsp;I&#8209;1315,
         punto&nbsp;22, e 29 ottobre 2009, causa C&#8209;174/08, NCC Construction Danmark, Racc.&nbsp;pag.&nbsp;I&#8209;10567, punto&nbsp;27).
      </P>
      <P class="C01PointnumeroteAltN"><A NAME="point41">41</A>&nbsp;&nbsp;&nbsp;&nbsp;&nbsp;&nbsp;Il diritto a detrazione rappresenta pertanto, in quanto parte integrante del meccanismo dell&#8217;IVA, un principio fondamentale
         intrinseco al sistema comune dell&#8217;IVA e non pu&ograve;, in linea di principio, essere limitato (v. sentenze 8 gennaio 2002, causa
         C&#8209;409/99, Metropol e Stadler, Racc. pag.&nbsp;I&shy;81, punto&nbsp;42; 26 maggio 2005, causa C&#8209;465/03, Kretztechnik, Racc.&nbsp;pag.&nbsp;I&#8209;4357,
         punto&nbsp;33, e 15 aprile 2010, cause riunite C&#8209;538/08 e C&#8209;33/09, X Holding e Oracle Nederland, Racc.&nbsp;pag.&nbsp;I&#8209;3129, punto&nbsp;37).
      </P>
      <P class="C01PointnumeroteAltN"><A NAME="point42">42</A>&nbsp;&nbsp;&nbsp;&nbsp;&nbsp;&nbsp;Ne consegue che il soggetto passivo pu&ograve; detrarre integralmente l&#8217;IVA che ha gravato sui beni e sui servizi acquistati per
         l&#8217;esercizio delle sue attivit&agrave; soggette ad imposta (v. sentenza NCC Construction Danmark, cit. supra, punto&nbsp;39).
      </P>
      <P class="C01PointnumeroteAltN"><A NAME="point43">43</A>&nbsp;&nbsp;&nbsp;&nbsp;&nbsp;&nbsp;Con riferimento alla causa principale, risulta dal fascicolo che la Tanoarch ha acquistato una quota di compropriet&agrave; di un&#8217;invenzione.
         Per quanto riguarda le conseguenze giuridiche derivanti da tale acquisto, occorre ricordare che, nell&#8217;ambito del procedimento
         istituito dall&#8217;art.&nbsp;267&nbsp;TFUE, le funzioni della Corte e quelle del giudice del rinvio sono chiaramente separate, ed &egrave; esclusivamente
         a quest&#8217;ultimo che spetta interpretare il diritto nazionale (v. sentenza 17 luglio 2008, causa C&#8209;500/06, Corporaci&oacute;n Dermoest&eacute;tica,
         Racc.&nbsp;pag.&nbsp;I&#8209;5785, punto&nbsp;21). Nella fattispecie incombe pertanto al giudice del rinvio pronunciarsi sulla questione se la
         normativa nazionale applicabile consenta ad un co&#8209;inventore di cedere la propria quota di compropriet&agrave; dell&#8217;invenzione.
      </P>
      <P class="C01PointnumeroteAltN"><A NAME="point44">44</A>&nbsp;&nbsp;&nbsp;&nbsp;&nbsp;&nbsp;La Corte pu&ograve; invece fornire indicazioni al giudice del rinvio per quanto riguarda le conseguenze in materia di IVA di tale
         acquisto, per il caso in cui la cessione della quota di compropriet&agrave; dovesse essere considerata conforme alle disposizioni
         del diritto interno.
      </P>
      <P class="C01PointnumeroteAltN"><A NAME="point45">45</A>&nbsp;&nbsp;&nbsp;&nbsp;&nbsp;&nbsp;Quanto all&#8217;effettiva realt&agrave; economica di questo stesso acquisto, occorre ricordare che, conformemente all&#8217;art.&nbsp;9, n.&nbsp;1, secondo
         comma, della direttiva, la nozione di attivit&agrave; economica comprende, tra l&#8217;altro, qualsiasi attivit&agrave; di produzione, di commercializzazione
         o di prestazione di servizi. Le nozioni di cessioni di beni e di prestazioni di servizi hanno tutte carattere oggettivo e
         si applicano indipendentemente dagli scopi e dai risultati delle operazioni di cui trattasi (v. sentenza 21 febbraio 2006,
         causa C&#8209;223/03, University of Huddersfield, Racc.&nbsp;pag.&nbsp;I&#8209;1751, punto&nbsp;48).
      </P>
      <P class="C01PointnumeroteAltN"><A NAME="point46">46</A>&nbsp;&nbsp;&nbsp;&nbsp;&nbsp;&nbsp;Pertanto, la cessione di una quota di compropriet&agrave; di un&#8217;invenzione, malgrado il fatto che quest&#8217;ultima non abbia dato luogo
         alla registrazione di un brevetto, pu&ograve; costituire, in linea di principio, un&#8217;attivit&agrave; economica assoggettata ad IVA. Ne consegue
         che un&#8217;operazione di questo tipo &egrave; idonea a far sorgere il diritto a detrazione dell&#8217;IVA versata o dovuta a monte.
      </P>
      <P class="C01PointnumeroteAltN"><A NAME="point47">47</A>&nbsp;&nbsp;&nbsp;&nbsp;&nbsp;&nbsp;Quanto all&#8217;intento perseguito dagli operatori coinvolti, &egrave; importante aggiungere che la questione se la cessione di cui trattasi
         nella causa principale sia stata effettuata al solo scopo di ottenere un vantaggio fiscale non &egrave; assolutamente rilevante al
         fine di determinare se essa costituisca una prestazione di servizi e un&#8217;attivit&agrave; economica ai sensi delle disposizioni pertinenti
         della direttiva (v. sentenza University of Huddersfield, cit., punto&nbsp;51).
      </P>
      <P class="C01PointnumeroteAltN"><A NAME="point48">48</A>&nbsp;&nbsp;&nbsp;&nbsp;&nbsp;&nbsp;Occorre pertanto risolvere le questioni prima e seconda dichiarando che un soggetto passivo pu&ograve;, in linea di principio, avvalersi
         del diritto alla detrazione dell&#8217;IVA versata o dovuta a monte per una prestazione di servizi effettuata a titolo oneroso,
         laddove il diritto nazionale applicabile consenta la cessione di una quota di compropriet&agrave; di un&#8217;invenzione che conferisce
         un diritto su quest&#8217;ultima.
      </P>
      <P class="C06Titre3">&nbsp;Sulla terza questione</P>
      <P class="C01PointnumeroteAltN"><A NAME="point49">49</A>&nbsp;&nbsp;&nbsp;&nbsp;&nbsp;&nbsp;Con la terza questione il giudice del rinvio chiede in sostanza se, in considerazione di un certo numero di circostanze particolari,
         possa essere constatata l&#8217;esistenza di un abuso per quanto riguarda il diritto alla detrazione dell&#8217;IVA versata a monte.
      </P>
      <P class="C01PointnumeroteAltN"><A NAME="point50">50</A>&nbsp;&nbsp;&nbsp;&nbsp;&nbsp;&nbsp;Al fine di rispondere a tale questione, si deve rammentare che la lotta contro la frode, l&#8217;evasione fiscale e gli eventuali
         abusi costituisce un obiettivo riconosciuto ed incoraggiato dalla direttiva (v. sentenze Halifax e a., cit., punto 71, nonch&eacute;
         29 aprile 2004, cause riunite C&#8209;487/01 e C&#8209;7/02, Gemeente Leusden e Holin Groep, Racc.&nbsp;pag.&nbsp;I&#8209;5337, punto&nbsp;76).
      </P>
      <P class="C01PointnumeroteAltN"><A NAME="point51">51</A>&nbsp;&nbsp;&nbsp;&nbsp;&nbsp;&nbsp;Il principio del divieto dell&#8217;abuso di diritto conduce quindi a vietare le costruzioni di puro artificio, prive di effettivit&agrave;
         economica, effettuate unicamente al fine di ottenere un vantaggio fiscale (v. sentenza 22 maggio 2008, causa C&#8209;162/07, Ampliscientifica
         e Amplifin, Racc.&nbsp;pag.&nbsp;I&#8209;4019, punto&nbsp;28).
      </P>
      <P class="C01PointnumeroteAltN"><A NAME="point52">52</A>&nbsp;&nbsp;&nbsp;&nbsp;&nbsp;&nbsp;A tal proposito, ai punti 74 e 75 della citata sentenza Halifax e&nbsp;a., la Corte ha affermato che l&#8217;accertamento di una pratica
         abusiva in materia di IVA presuppone, da un lato, che le operazioni di cui trattasi, nonostante l&#8217;applicazione formale delle
         condizioni previste dalle pertinenti disposizioni della direttiva e della relativa legislazione nazionale di trasposizione
         comportino l&#8217;ottenimento di un vantaggio fiscale la cui concessione risulterebbe contraria all&#8217;obiettivo perseguito da dette
         disposizioni e, dall&#8217;altro, che da un insieme di elementi oggettivi risulti che lo scopo essenziale delle operazioni di cui
         trattasi si limita unicamente all&#8217;ottenimento di tale vantaggio fiscale.
      </P>
      <P class="C01PointnumeroteAltN"><A NAME="point53">53</A>&nbsp;&nbsp;&nbsp;&nbsp;&nbsp;&nbsp;Con riferimento alla causa principale, compete al giudice del rinvio valutare tutte le circostanze pertinenti di tale causa
         per determinare se, in considerazione della giurisprudenza supra ricordata, ai fini dell&#8217;IVA, un&#8217;operazione come quella di
         cui trattasi nella causa principale possa essere considerata come rientrante in una pratica abusiva. Dette circostanze sono
         caratterizzate in particolare dal fatto che l&#8217;invenzione di cui trattasi non ha ancora dato luogo alla registrazione di un
         brevetto, che il diritto connesso a tale invenzione &egrave; detenuto da diverse persone che per la maggior parte sono stabilite
         al medesimo indirizzo e sono rappresentate dalla medesima persona fisica, che l&#8217;IVA dovuta a monte non &egrave; stata versata e che
         la societ&agrave; che ha ceduto la quota di compropriet&agrave; &egrave; stata sciolta senza liquidazione. 
      </P>
      <P class="C01PointnumeroteAltN"><A NAME="point54">54</A>&nbsp;&nbsp;&nbsp;&nbsp;&nbsp;&nbsp;Si deve pertanto risolvere la terza questione dichiarando che compete al giudice del rinvio accertare, tenuto conto di tutte
         le circostanze di fatto che caratterizzano la prestazione di servizi di cui trattasi nella causa principale, l&#8217;esistenza o
         l&#8217;insussistenza di un abuso di diritto per quanto riguarda il diritto a detrazione dell&#8217;IVA versata a monte.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point55">55</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi, la Corte (Settima Sezione) dichiara:</P>
      <P class="C40Dispositifmarge0avecretrait"><B>1)&nbsp;&nbsp;&nbsp;&nbsp;&nbsp;&nbsp;Un soggetto passivo pu&ograve;, in linea di principio, avvalersi del diritto alla detrazione dell&#8217;imposta sul valore aggiunto versata
            o dovuta a monte per una prestazione di servizi effettuata a titolo oneroso, laddove il diritto nazionale applicabile consenta
            la cessione di una quota di compropriet&agrave; di un&#8217;invenzione che conferisce un diritto su quest&#8217;ultima.</B></P>
      <P class="C40Dispositifmarge0avecretrait"><B>2)&nbsp;&nbsp;&nbsp;&nbsp;&nbsp;&nbsp;Compete al giudice del rinvio accertare, tenuto conto di tutte le circostanze di fatto che caratterizzano la prestazione di
            servizi di cui trattasi nella causa principale, l&#8217;esistenza o l&#8217;insussistenza di un abuso di diritto per quanto riguarda il
            diritto a detrazione dell&#8217;imposta sul valore aggiunto versata a monte.</B></P>
      <TABLE width="100%">
         <TR>
            <td width="33%">&nbsp;</td>
            <td width="33%">
               <P class="C77Signatures" style="text-align:center">Firme&nbsp;&nbsp;&nbsp;&nbsp;&nbsp;&nbsp;</P>
            </td>
            <td width="33%">&nbsp;</td>
         </TR>
      </TABLE>
      <HR>
      <P class="C42FootnoteLangue"><A HREF="#Footref*" NAME="Footnote*">*</A><SUP></SUP> Lingua processuale: lo slovacco.
      </P>
   </BODY>
</HTML>

<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : NDD@TRA-DOC-IT-ARRET-C-0271-2010-201104391-06_00-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
      <LINK href="./../../../../css/coj/coj-som-c-fr.css" REL="stylesheet" TYPE="text/css">
      <LINK HREF="coj-som-c-it.css" REL="stylesheet" TYPE="text/css">
   </HEAD>
   <BODY>
      <P class="S73Alineacentregras"><B>Causa C&#8209;271/10</B></P>
      <P class="S73Alineacentregras"><B>Vereniging van Educatieve en Wetenschappelijke Auteurs (VEWA)</B></P>
      <P class="S73Alineacentregras"><B>contro</B></P>
      <P class="S73Alineacentregras"><B>Belgische Staat</B></P>
      <P class="S39Centre">(domanda di pronuncia pregiudiziale proposta dal Raad van State)</P>
      <P class="S71Indicateur">&laquo;Direttiva 92/100/CEE &#8212; Diritti d&#8217;autore e diritti connessi &#8212; Prestito da parte di istituzioni pubbliche &#8212; Remunerazione degli autori &#8212; Reddito adeguato&raquo;</P>
      <P class="S40Titre">Massime della sentenza</P>
      <P class="S33MotCle"><I>Ravvicinamento delle legislazioni &#8212; Diritto d&#8217;autore e diritti connessi &#8212; Diritto di noleggio e di prestito di opere tutelate
            &#8212; Direttiva 92/100 &#8212; Remunerazione degli autori in caso di prestito pubblico</I></P>
      <P class="S34MotCleFin"><I>(Direttiva del Consiglio 92/100, art.&nbsp;5, n.&nbsp;1)</I></P>
      <P class="S02AlineaAltA">L&#8217;art.&nbsp;5, n.&nbsp;1, della direttiva 92/100, concernente il diritto di noleggio, il diritto di prestito e taluni diritti connessi
         al diritto di autore in materia di propriet&agrave; intellettuale, osta ad una normativa che pone in essere un sistema secondo cui
         la remunerazione spettante agli autori, in caso di prestito da parte di istituzioni pubbliche, viene calcolata esclusivamente
         in funzione del numero di persone che fruiscono di prestiti iscritte presso le istituzioni pubbliche, sulla base di una somma
         forfettaria annua fissata per ogni persona che fruisce di un prestito. 
      </P>
      <P class="S02AlineaAltA">Posto che la remunerazione costituisce il corrispettivo del pregiudizio arrecato agli autori dall&#8217;utilizzo delle loro opere
         senza la loro autorizzazione, la determinazione dell&#8217;importo di tale remunerazione non pu&ograve; essere completamente dissociata
         dagli elementi costitutivi di un siffatto pregiudizio. Poich&eacute; quest&#8217;ultimo deriva dal prestito pubblico, vale a dire dalla
         cessione in uso di oggetti protetti da parte di istituzioni aperte al pubblico, l&#8217;importo della remunerazione dovuta dovrebbe
         tenere conto dell&#8217;ampiezza di tale cessione in uso, sia dal punto di vista del numero di persone che fruiscono di prestiti
         iscritte, che dal punto di vista del numero di oggetti protetti ceduti in uso da un&#8217;istituzione di prestito pubblico.
      </P>
      <P class="S36Renvoi">(v. punti 37-39, 43 e dispositivo)</P>
      <P class="S36Renvoi"><br></P>
<br> <br> <br>
<br> <br> <br>
      <P class="C19Centre">SENTENZA DELLA CORTE (Terza Sezione)</P>
      <P class="C19Centre">30 giugno 2011 (<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Direttiva 92/100/CEE &#8211; Diritti d&#8217;autore e diritti connessi &#8211; Prestito da parte di istituzioni pubbliche &#8211; Remunerazione degli autori &#8211; Reddito adeguato&raquo;</P>
      <P class="C02AlineaAltA">Nel procedimento C&#8209;271/10,</P>
      <P class="C02AlineaAltA">avente ad oggetto la domanda di pronuncia pregiudiziale proposta alla Corte, ai sensi dell&#8217;art.&nbsp;267 TFUE, dal Raad van State
         (Belgio) con decisione 17 maggio 2010, pervenuta in cancelleria il 31 maggio 2010, nella causa
      </P>
      <P class="C02AlineaAltA"><B>Vereniging van Educatieve en Wetenschappelijke Auteurs (VEWA)</B></P>
      <P class="C02AlineaAltA">contro</P>
      <P class="C02AlineaAltA"><B>Belgische Staat,</B></P>
      <P class="C19Centre">LA CORTE (Terza Sezione),</P>
      <P class="C02AlineaAltA">composta dal sig.&nbsp;D. &#352;v&aacute;by, presidente della Settima Sezione, facente funzione di presidente della Terza Sezione, dalla sig.ra&nbsp;R.
         Silva de Lapuerta, dai sigg.&nbsp;E.&nbsp;Juh&aacute;sz, J. Malenovsk&yacute; (relatore) e T. von Danwitz, giudici,
      </P>
      <P class="C02AlineaAltA">avvocato generale: sig.ra&nbsp;V. Trstenjak</P>
      <P class="C02AlineaAltA">cancelliere: sig.ra&nbsp;C.&nbsp;Str&ouml;mholm, amministratore</P>
      <P class="C02AlineaAltA">vista la fase scritta del procedimento e in seguito all&#8217;udienza del 24 marzo 2011,</P>
      <P class="C02AlineaAltA">considerate le osservazioni presentate:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Vereniging van Educatieve en Wetenschappelijke Auteurs (VEWA), dagli avv.ti&nbsp;Y. Nelissen Grade e S. Verbeke, advocaten;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo belga, dai sigg.&nbsp;T. Materne e J.-C. Halleux, in qualit&agrave; di agenti, assistiti dagli avv.ti&nbsp;C. Doutrelepont e
         K. Lemmens, avocats;
      </P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo spagnolo, dalla sig.ra&nbsp;N. D&iacute;az Abad, in qualit&agrave; di agente;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Commissione europea, dal sig.&nbsp;M. van Beek e dalla sig.ra&nbsp;J.&nbsp;Samnadda, in qualit&agrave; di agenti,</P>
      <P class="C02AlineaAltA">vista la decisione, adottata dopo aver sentito l&#8217;avvocato generale, di giudicare la causa senza conclusioni,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La domanda di pronuncia pregiudiziale verte sull&#8217;interpretazione della nozione di &laquo;remunerazione&raquo; corrisposta ai titolari
         dei diritti d&#8217;autore per il prestito da parte di istituzioni pubbliche, di cui all&#8217;art.&nbsp;5, n.&nbsp;1, della direttiva del Consiglio
         19 novembre 1992, 92/100/CEE, concernente il diritto di noleggio, il diritto di prestito e taluni diritti connessi al diritto
         di autore in materia di propriet&agrave; intellettuale (GU&nbsp;L&nbsp;346, pag.&nbsp;61), divenuto art.&nbsp;6, n.&nbsp;1, della direttiva del Parlamento
         europeo e del Consiglio 12&nbsp;dicembre 2006, 2006/115/CE, concernente il diritto di noleggio, il diritto di prestito e taluni
         diritti connessi al diritto di autore in materia di propriet&agrave; intellettuale (GU&nbsp;L&nbsp;376, pag.&nbsp;28). 
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tale domanda &egrave; stata presentata nell&#8217;ambito di un ricorso di annullamento proposto dalla Vereniging van Educatieve en Wetenschappelijke
         Auteurs (VEWA), contrapposta al Belgische Staat (Stato belga), in merito al regio decreto 25 aprile 2004, relativo ai diritti
         di remunerazione per il prestito da parte di istituzioni pubbliche degli autori, degli artisti interpreti o esecutori, dei
         produttori di fonogrammi e dei produttori delle prime fissazioni di pellicole (in prosieguo: il &laquo;regio decreto&raquo;).
      </P>
      <P class="C04Titre1">&nbsp;<B>Contesto normativo</B></P>
      <P class="C05Titre2">&nbsp;<I>Il diritto dell&#8217;Unione </I></P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;I &#8216;considerando&#8217; settimo, quattordicesimo, quindicesimo e diciottesimo della direttiva 92/100 sono redatti come segue: 
      </P>
      <P class="C02AlineaAltA">&laquo;considerando che le opere creative e artistiche degli autori e degli artisti interpreti o esecutori richiedono la percezione
         di un reddito adeguato quale base per l&#8217;ulteriore attivit&agrave; creativa ed artistica e che gli investimenti occorrenti, segnatamente
         quelli richiesti per la produzione di fonogrammi e pellicole, sono particolarmente rischiosi ed elevati; che per garantire
         livelli di reddito adeguati e per recuperare l&#8217;investimento l&#8217;unico mezzo efficace &egrave; un&#8217;adeguata tutela giuridica dei titolari
         dei diritti;
      </P>
      <P class="C02AlineaAltA">(&#8230;)</P>
      <P class="C02AlineaAltA">considerando che, quando un prestito effettuato da un&#8217;istituzione aperta al pubblico d&agrave; luogo a un pagamento il cui importo
         non supera il corrispettivo necessario a coprire le spese di funzionamento dell&#8217;istituzione, non vi sono vantaggi economici
         o commerciali diretti o indiretti ai sensi della presente direttiva; 
      </P>
      <P class="C02AlineaAltA">considerando che &egrave; necessario introdurre un regime che assicuri che gli autori e gli artisti interpreti o esecutori ricevano
         un&#8217;irrinunciabile equa remunerazione (&#8230;);
      </P>
      <P class="C02AlineaAltA">(&#8230;)</P>
      <P class="C02AlineaAltA">considerando che &egrave; anche necessario proteggere almeno i diritti degli autori, per quanto riguarda il prestito pubblico, prevedendo
         un regime specifico; che tuttavia ogni misura basata sull&#8217;articolo 5 della presente direttiva deve essere conforme alla normativa
         comunitaria, in particolare all&#8217;articolo 7 del Trattato&raquo;.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;1, nn.&nbsp;1&#8209;3, della direttiva 92/100 precisa quanto segue: 
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Nell&#8217;osservanza delle disposizioni del presente capo, gli Stati membri riconoscono, fatto salvo l&#8217;articolo 5, il diritto di
         autorizzare o proibire il noleggio ed il prestito degli originali e delle copie di opere protette dal diritto d&#8217;autore e di
         altre realizzazioni indicate all&#8217;articolo 2, paragrafo 1. 
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Ai sensi della presente direttiva per &#8220;noleggio&#8221; si intende la cessione in uso per un periodo limitato di tempo ai fini di
         un beneficio economico o commerciale diretto o indiretto.
      </P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;Ai sensi della presente direttiva, per &#8220;prestito&#8221; si intende la cessione in uso, per un periodo limitato di tempo ma non ai
         fini di un beneficio economico o commerciale diretto o indiretto, quando il prestito viene effettuato da istituzioni aperte
         al pubblico&raquo;.
      </P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;4, n.&nbsp;1, della direttiva 92/100: 
      </P>
      <P class="C02AlineaAltA">&laquo;Qualora un autore o un artista interprete o esecutore abbia trasferito o ceduto il diritto di noleggio, per quanto attiene
         a un fonogramma o all&#8217;originale o copia di una pellicola, a un produttore di fonogrammi o di pellicole, detto autore o artista
         interprete o esecutore conserva il diritto di ottenere un&#8217;equa remunerazione per il noleggio&raquo;.
      </P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;5, nn.&nbsp;1&#8209;3, della direttiva 92/100 enuncia quanto segue:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;Gli Stati membri possono derogare al diritto esclusivo previsto all&#8217;articolo 1 per il prestito da parte di istituzioni pubbliche,
         a condizione che almeno gli autori ricevano una remunerazione per tale prestito. Gli Stati membri hanno la facolt&agrave; di stabilire
         tale remunerazione tenendo conto dei loro obiettivi di promozione culturale.
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;Qualora gli Stati membri non applichino il diritto esclusivo di prestito di cui all&#8217;articolo 1 per quanto riguarda i fonogrammi,
         le pellicole ed i programmi per elaboratore, essi introducono, almeno per quanto riguarda gli autori, una remunerazione. 
      </P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;Gli Stati membri possono esonerare alcune categorie di istituzioni dal pagamento della remunerazione di cui ai paragrafi 1
         e 2&raquo;.
      </P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;A norma dell&#8217;art.&nbsp;8, n.&nbsp;2, della direttiva 92/100:
      </P>
      <P class="C02AlineaAltA">&laquo;Gli Stati membri prevedono un diritto per garantire che una remunerazione equa e unica sia versata dall&#8217;utente allorch&eacute; un
         fonogramma pubblicato a scopi commerciali, o una riproduzione del medesimo, &egrave; utilizzato per una radiodiffusione via etere
         o per una qualsiasi comunicazione al pubblico, e che detta remunerazione sia suddivisa tra gli artisti interpreti o esecutori
         e i produttori del fonogramma in questione (&#8230;)&raquo;.
      </P>
      <P class="C05Titre2">&nbsp;<I>La normativa nazionale</I></P>
      <P class="C06Titre3">&nbsp;La legge 30 giugno 1994</P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La legge 30 giugno 1994, relativa al diritto d&#8217;autore e ai diritti connessi (<I>Moniteur belge </I>del 27 luglio 1994, pag.&nbsp;19297), nella sua versione in vigore dal 2005 (in prosieguo: la &laquo;legge 30 giugno 1994&raquo;), recepisce
         la direttiva 92/100.
      </P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;23, n.&nbsp;1, di tale legge &egrave; formulato nei seguenti termini: 
      </P>
      <P class="C02AlineaAltA">&laquo;L&#8217;autore non pu&ograve; vietare il prestito di opere letterarie, di banche dati, di opere fotografiche, di partiture di opere musicali,
         di opere sonore e audiovisive qualora tale prestito sia organizzato con uno scopo educativo e culturale da parte di istituzioni
         riconosciute o organizzate ufficialmente a tal fine dai pubblici poteri&raquo;.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;47, n.&nbsp;1, della suddetta legge stabilisce quanto segue:
      </P>
      <P class="C02AlineaAltA">&laquo;L&#8217;artista interprete o esecutore e il produttore non possono vietare il prestito di fonogrammi o di prime fissazioni di pellicole
         qualora tale prestito sia organizzato con uno scopo educativo e culturale da istituzioni riconosciute o organizzate ufficialmente
         a tal fine dai pubblici poteri&raquo;.
      </P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;Ai termini dell&#8217;art.&nbsp;62, nn.&nbsp;1 e 2, della legge 30 giugno 1994:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;In caso di prestito di opere letterarie, di banche dati, di opere fotografiche o di partiture di opere musicali, alle condizioni
         di cui all&#8217;art.&nbsp;23, l&#8217;autore e l&#8217;editore hanno diritto ad una remunerazione. 
      </P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;In caso di prestito di opere sonore o audiovisive, alle condizioni di cui agli artt.&nbsp;23 e 47, l&#8217;autore, l&#8217;artista interprete
         o l&#8217;esecutore e il produttore hanno diritto ad una remunerazione&raquo;.
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;63, primo e terzo comma, della predetta legge dispone quanto segue: 
      </P>
      <P class="C02AlineaAltA">&laquo;Previa consultazione delle istituzioni e delle societ&agrave; di gestione dei diritti, il Re fissa l&#8217;importo delle remunerazioni
         di cui all&#8217;art.&nbsp;62. (&#8230;)
      </P>
      <P class="C02AlineaAltA">(...)</P>
      <P class="C02AlineaAltA">Previa consultazione delle Comunit&agrave; e, se del caso, su loro iniziativa, il Re stabilisce per talune categorie di istituzioni
         riconosciute o organizzate dai pubblici poteri un&#8217;esenzione o un prezzo forfettario per ogni prestito al fine di determinare
         la remunerazione prevista dall&#8217;art.&nbsp;62&raquo;.
      </P>
      <P class="C06Titre3">&nbsp;Il regio decreto </P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;Il regio decreto recepisce l&#8217;art.&nbsp;5 della direttiva 92/100. 
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;4, primo e terzo comma, del regio decreto &egrave; del seguente tenore: 
      </P>
      <P class="C02AlineaAltA">&laquo;L&#8217;importo delle remunerazioni di cui all&#8217;art.&nbsp;62 della legge [30 giugno 1994] &egrave; fissato forfettariamente ad 1 [euro] all&#8217;anno
         per ogni maggiorenne iscritto nelle istituzioni di prestito di cui all&#8217;art.&nbsp;2, semprech&eacute; nel periodo di riferimento la persona
         in questione abbia usufruito di almeno un prestito.
      </P>
      <P class="C02AlineaAltA">L&#8217;importo delle remunerazioni di cui all&#8217;art.&nbsp;62 della legge [30 giugno 1994] &egrave; fissato forfettariamente a 0,50 [euro] all&#8217;anno
         per ogni minorenne iscritto nelle istituzioni di prestito di cui all&#8217;art.&nbsp;2, semprech&eacute; nel periodo di riferimento la persona
         in questione abbia usufruito di almeno un prestito.
      </P>
      <P class="C02AlineaAltA">Allorch&eacute; una persona &egrave; iscritta presso pi&ugrave; di un&#8217;istituzione di prestito, l&#8217;importo della remunerazione per detta persona
         &egrave; dovuto una sola volta&raquo;.
      </P>
      <P class="C04Titre1">&nbsp;<B>Causa principale e questione pregiudiziale</B></P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;La VEWA &egrave; una societ&agrave; belga di gestione di diritti d&#8217;autore.
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;Il 7 luglio 2004, la VEWA ha proposto un ricorso di annullamento avverso il regio decreto dinanzi al Raad van State (Consiglio
         di Stato belga).
      </P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;A sostegno del suo ricorso, la VEWA afferma in particolare che l&#8217;art.&nbsp;4 del regio decreto, stabilendo una remunerazione forfettaria
         di 1 euro all&#8217;anno e per persona, viola le disposizioni della direttiva 92/100 che richiedono il versamento di un&#8217;&laquo;equa remunerazione&raquo;
         per un prestito o un noleggio.
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;Il giudice del rinvio evidenzia che gli artt.&nbsp;4, n.&nbsp;1, e 8, n.&nbsp;2, della direttiva 92/100 fanno riferimento ad un&#8217;&laquo;equa remunerazione&raquo;,
         mentre l&#8217;art.&nbsp;5, n.&nbsp;1, della medesima direttiva menziona soltanto una &laquo;remunerazione&raquo;. Esso aggiunge che, sebbene la Corte
         abbia gi&agrave; avuto modo di interpretare la nozione di &laquo;equa remunerazione&raquo;, di cui all&#8217;art.&nbsp;8, n.&nbsp;2, della suddetta direttiva
         (sentenza 6 febbraio 2003, causa C&#8209;245/00, SENA, Racc.&nbsp;pag.&nbsp;I&#8209;1251), e di statuire sull&#8217;art.&nbsp;5, n.&nbsp;3, della direttiva 92/100,
         relativo alla possibilit&agrave; di esonerare talune categorie di istituzioni dall&#8217;obbligo di versare una remunerazione (sentenza
         26 ottobre 2006, causa C&#8209;36/05, Commissione/Spagna, Racc.&nbsp;pag.&nbsp;I&#8209;10313), tuttavia essa non si &egrave; ancora mai pronunciata sulla
         nozione di &laquo;remunerazione&raquo; contenuta nell&#8217;art.&nbsp;5, n.&nbsp;1, della direttiva in parola. 
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;Ci&ograve; posto, il Raad van State ha deciso di sospendere il giudizio e di sottoporre alla Corte la seguente questione pregiudiziale:
         
      </P>
      <P class="C08Question">&laquo;Se l&#8217;art.&nbsp;5, n.&nbsp;1, della direttiva [92/100], divenuto art.&nbsp;6, n.&nbsp;1, della direttiva [2006/115], osti ad una disposizione
         nazionale che stabilisce a titolo di remunerazione un importo forfettario di 1 [euro] all&#8217;anno per ogni maggiorenne e di 0,50
         [euro] all&#8217;anno per ogni minorenne&raquo;.
      </P>
      <P class="C04Titre1">&nbsp;<B>Sulla questione pregiudiziale</B></P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Con la sua questione, il giudice del rinvio chiede sostanzialmente se l&#8217;art.&nbsp;5, n.&nbsp;1, della direttiva 92/100 osti ad una normativa,
         come quella di cui trattasi nella causa principale, che istituisce un sistema secondo cui la remunerazione dovuta agli autori,
         in caso di prestito da parte di istituzioni pubbliche, viene calcolata esclusivamente in funzione del numero di persone che
         fruiscono di un prestito iscritte in dette istituzioni, sulla base di una somma forfettaria annua fissata per ogni persona
         che fruisce di un prestito.
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;Va anzitutto ricordato che, in forza dell&#8217;art.&nbsp;1, n.&nbsp;1, della direttiva 92/100, gli autori godono di un diritto esclusivo
         di autorizzare o di vietare il prestito. Tuttavia, per quanto riguarda pi&ugrave; specificamente il prestito da parte di istituzioni
         pubbliche, l&#8217;art.&nbsp;5, n.&nbsp;1, della direttiva 92/100 consente agli Stati membri di derogare a siffatto diritto esclusivo.
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;Poich&eacute; l&#8217;attuazione di tale deroga facoltativa lede il diritto esclusivo degli autori in quanto questi si vedono privati del
         loro diritto di autorizzare o di vietare una forma precisa di prestito, tale facolt&agrave; &egrave; subordinata all&#8217;ottenimento di una
         remunerazione da parte degli autori per siffatto prestito. 
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;Al fine di precisare, anzitutto, su quali soggetti incomba versare la remunerazione spettante agli autori in caso di prestito
         da parte di istituzioni pubbliche, va sottolineato che il prestito &egrave; definito dall&#8217;art.&nbsp;1, n.&nbsp;3, della direttiva 92/100 come
         la cessione in uso di oggetti, per un periodo limitato di tempo ma non ai fini di un beneficio economico o commerciale, quando
         il prestito viene effettuato da istituzioni aperte al pubblico. Da tale definizione nonch&eacute; dall&#8217;obiettivo della direttiva
         in parola si pu&ograve; dedurre che l&#8217;attivit&agrave; che fa sorgere l&#8217;obbligo di versare la remunerazione spettante agli autori &egrave; la cessione
         in uso di oggetti da parte di istituzioni pubbliche che rendono possibile il loro prestito e non il prestito effettivo di
         taluni oggetti da parte delle persone iscritte presso tali istituzioni. Pertanto, in linea di principio, spetta agli organismi
         che operano tale cessione in uso versare la remunerazione dovuta agli autori.
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Tale conclusione &egrave; implicitamente avvalorata dall&#8217;art.&nbsp;5, n.&nbsp;3, della direttiva 92/100, che consente agli Stati membri di
         esonerare talune categorie di istituzioni di prestito dal pagamento della remunerazione. 
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;Per quanto riguarda, poi, la nozione di remunerazione, la Corte ha gi&agrave; statuito che tanto l&#8217;applicazione uniforme del diritto
         comunitario quanto il principio di uguaglianza esigono che una disposizione di diritto comunitario che non contenga alcun
         espresso richiamo al diritto degli Stati membri per quanto riguarda la determinazione del suo senso e della sua portata deve
         normalmente dar luogo, nell&#8217;intera Comunit&agrave;, ad un&#8217;interpretazione autonoma e uniforme da effettuarsi tenendo conto del contesto
         della disposizione stessa e dello scopo perseguito dalla normativa di cui trattasi (v., in particolare, sentenze 9 novembre
         2000, causa C&#8209;357/98, Yiadom, Racc.&nbsp;pag.&nbsp;I&#8209;9265, punto&nbsp;26, e SENA, cit., punto&nbsp;23).
      </P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;Lo stesso vale per la nozione di &laquo;remunerazione&raquo; di cui all&#8217;art.&nbsp;5, n.&nbsp;1, della direttiva 92/100, che non viene definita da
         quest&#8217;ultima (per quanto riguarda la nozione di &laquo;equa remunerazione&raquo;, v., per analogia, sentenza SENA, cit., punto&nbsp;24).
      </P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;Per quanto riguarda il contesto in cui rientra la nozione di remunerazione, va rilevato che la direttiva 92/100 non costituisce
         l&#8217;unico atto in materia di propriet&agrave; intellettuale e che, tenuto conto dei requisiti inerenti all&#8217;unit&agrave; e alla coerenza dell&#8217;ordinamento
         giuridico dell&#8217;Unione, tale nozione di remunerazione deve essere interpretata alla luce delle norme e dei principi sanciti
         da tutte le direttive relative alla propriet&agrave; intellettuale, quali interpretati dalla Corte. 
      </P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;A tal riguardo, in occasione dell&#8217;interpretazione della nozione di &laquo;equo compenso&raquo; in materia di riproduzione di copie private
         di cui all&#8217;art.&nbsp;5, n.&nbsp;2, lett.&nbsp;b), della direttiva del Parlamento europeo e del Consiglio 22 maggio 2001, 2001/29/CE, sull&#8217;armonizzazione
         di taluni aspetti del diritto d&#8217;autore e dei diritti connessi nella societ&agrave; dell&#8217;informazione (GU&nbsp;L&nbsp;167, pag.&nbsp;10), la Corte
         ha gi&agrave; dichiarato che tale compenso &egrave; volto ad indennizzare adeguatamente gli autori per l&#8217;uso delle loro opere protette effettuato
         senza autorizzazione, sicch&eacute; esso dev&#8217;essere considerato come corrispettivo del pregiudizio sub&igrave;to dall&#8217;autore per effetto
         dell&#8217;atto di riproduzione (v., in tal senso, sentenza 21 ottobre 2010, causa C&#8209;467/08, Padawan, Racc. pag.&nbsp;I-10055, punti&nbsp;39
         e 40). 
      </P>
      <P class="C01PointnumeroteAltN"><A NAME="point29">29</A>&nbsp;&nbsp;&nbsp;&nbsp;&nbsp;&nbsp;&Egrave; vero che, nell&#8217;ambito della direttiva 92/100, in caso di deroga al diritto esclusivo degli autori, il legislatore comunitario
         ha impiegato il termine &laquo;remunerazione&raquo; anzich&eacute; quello di &laquo;compensazione&raquo; previsto dalla direttiva 2001/29. Tuttavia, tale
         nozione di &laquo;remunerazione&raquo; ha altres&igrave; lo scopo di introdurre un indennizzo per gli autori, in quanto interviene in una situazione
         analoga, essendo le opere utilizzate nell&#8217;ambito del prestito da parte di istituzioni pubbliche senza l&#8217;autorizzazione degli
         autori, causando cos&igrave; un pregiudizio a questi ultimi. 
      </P>
      <P class="C01PointnumeroteAltN"><A NAME="point30">30</A>&nbsp;&nbsp;&nbsp;&nbsp;&nbsp;&nbsp;Inoltre, va rilevato che l&#8217;art.&nbsp;5, n.&nbsp;1, della direttiva 92/100 contempla soltanto una &laquo;remunerazione&raquo;, mentre l&#8217;art.&nbsp;4, n.&nbsp;1,
         di questa stessa direttiva, relativa al noleggio, fa sistematicamente riferimento ad un&#8217;&laquo;equa remunerazione&raquo;. La nozione di
         &laquo;equa remunerazione&raquo; compare altres&igrave; all&#8217;art.&nbsp;8, n.&nbsp;2, di tale direttiva, relativo alla radiodiffusione e alla comunicazione
         al pubblico. Gi&agrave; questa differenza nella redazione implica che le due nozioni citate non debbano essere interpretate in modo
         identico.
      </P>
      <P class="C01PointnumeroteAltN"><A NAME="point31">31</A>&nbsp;&nbsp;&nbsp;&nbsp;&nbsp;&nbsp;Dal diciottesimo &#8216;considerando&#8217; della direttiva 92/100 emerge parimenti che &egrave; necessario prevedere un regime specifico per
         il prestito pubblico al fine di proteggere i diritti degli autori. Di conseguenza, si ritiene che il regime del prestito pubblico
         si distingua dagli altri regimi definiti nella direttiva in parola. Lo stesso deve valere per quanto riguarda i vari elementi
         di detti regimi, compresi quelli attinenti all&#8217;indennizzo degli autori. 
      </P>
      <P class="C01PointnumeroteAltN"><A NAME="point32">32</A>&nbsp;&nbsp;&nbsp;&nbsp;&nbsp;&nbsp;Per quanto riguarda, infine, l&#8217;importo della remunerazione, va rilevato che la Corte ha gi&agrave; statuito, in merito alla nozione
         di &laquo;equa remunerazione&raquo;, di cui all&#8217;art.&nbsp;8, n.&nbsp;2, della direttiva 92/100, che tale remunerazione implica che il suo carattere
         equo sia, segnatamente, analizzato alla luce del valore dell&#8217;uso di un oggetto protetto negli scambi economici (v., in tal
         senso, sentenza SENA, cit., punto&nbsp;37). 
      </P>
      <P class="C01PointnumeroteAltN"><A NAME="point33">33</A>&nbsp;&nbsp;&nbsp;&nbsp;&nbsp;&nbsp;Orbene, come ricordato al punto 23 della presente sentenza, conformemente all&#8217;art.&nbsp;1, n.&nbsp;3, della direttiva 92/100, il prestito
         non ha un carattere economico o commerciale diretto o indiretto. Ci&ograve; posto, l&#8217;uso di un oggetto protetto, in caso di prestito
         da parte di istituzione pubbliche, non pu&ograve; essere analizzato alla luce del suo valore negli scambi economici. Di conseguenza,
         l&#8217;importo della remunerazione sar&agrave; necessariamente inferiore a quello corrispondente ad un&#8217;equa remunerazione o potr&agrave; persino
         essere fissato forfettariamente per compensare la cessione in uso di tutti gli oggetti protetti di cui trattasi. 
      </P>
      <P class="C01PointnumeroteAltN"><A NAME="point34">34</A>&nbsp;&nbsp;&nbsp;&nbsp;&nbsp;&nbsp;Ci&ograve; premesso, la remunerazione da fissare deve poter permettere agli autori, conformemente a quanto previsto dal settimo &#8216;considerando&#8217;
         della direttiva 92/100, di percepire un reddito adeguato. Il suo importo non pu&ograve; pertanto essere puramente simbolico.
      </P>
      <P class="C01PointnumeroteAltN"><A NAME="point35">35</A>&nbsp;&nbsp;&nbsp;&nbsp;&nbsp;&nbsp;Per quanto riguarda, pi&ugrave; in particolare, i criteri di determinazione dell&#8217;importo della remunerazione spettante agli autori
         in caso di prestito da parte di istituzioni pubbliche, va ricordato che non esiste alcuna ragione obiettiva che giustifichi
         la fissazione da parte del giudice comunitario di precise modalit&agrave; per la determinazione di una remunerazione uniforme che
         indurrebbe necessariamente la Corte a sostituirsi agli Stati membri, ai quali la direttiva 92/100 non impone alcun particolare
         criterio. Spetta quindi ai soli Stati membri determinare, nell&#8217;ambito del loro territorio, i criteri pi&ugrave; pertinenti per assicurare,
         entro i limiti imposti dal diritto comunitario, e segnatamente della direttiva 92/100, il rispetto di tale nozione comunitaria
         (v., per analogia, sentenza SENA, cit., punto&nbsp;34).
      </P>
      <P class="C01PointnumeroteAltN"><A NAME="point36">36</A>&nbsp;&nbsp;&nbsp;&nbsp;&nbsp;&nbsp;A tale proposito, la formulazione dell&#8217;art.&nbsp;5, n.&nbsp;1, della direttiva 92/100 riserva un ampio potere discrezionale agli Stati
         membri. Infatti, questi ultimi possono fissare l&#8217;importo della remunerazione spettante agli autori, in caso di prestito da
         parte di istituzioni pubbliche, in funzione dei propri obiettivi di promozione culturale.
      </P>
      <P class="C01PointnumeroteAltN"><A NAME="point37">37</A>&nbsp;&nbsp;&nbsp;&nbsp;&nbsp;&nbsp;Tuttavia, posto che la remunerazione costituisce, come constatato ai punti 28 e 29 della presente sentenza, il corrispettivo
         del pregiudizio arrecato agli autori dall&#8217;utilizzo delle loro opere senza la loro autorizzazione, la determinazione dell&#8217;importo
         di tale remunerazione non pu&ograve; essere completamente dissociata dagli elementi costitutivi di un siffatto pregiudizio. Poich&eacute;
         quest&#8217;ultimo deriva dal prestito pubblico, vale a dire la cessione in uso di oggetti protetti da parte di istituzioni aperte
         al pubblico, l&#8217;importo della remunerazione dovuta dovrebbe tenere conto dell&#8217;ampiezza di tale cessione in uso. 
      </P>
      <P class="C01PointnumeroteAltN"><A NAME="point38">38</A>&nbsp;&nbsp;&nbsp;&nbsp;&nbsp;&nbsp;Di conseguenza, quanto pi&ugrave; elevato sar&agrave; il numero di oggetti protetti ceduti in uso da un&#8217;istituzione di prestito pubblico,
         tanto pi&ugrave; ampia sar&agrave; la lesione dei diritti d&#8217;autore. Ne consegue che l&#8217;importo della remunerazione da versare da parte di
         una siffatta istituzione dovrebbe prendere in considerazione il numero di oggetti ceduti in uso al pubblico e che, pertanto,
         le grandi istituzioni di prestito pubblico dovrebbero versare una remunerazione maggiore rispetto alle istituzioni pi&ugrave; piccole.
         
      </P>
      <P class="C01PointnumeroteAltN"><A NAME="point39">39</A>&nbsp;&nbsp;&nbsp;&nbsp;&nbsp;&nbsp;Inoltre, il pubblico interessato, ossia il numero di persone che fruiscono di prestiti, iscritte presso un&#8217;istituzione di
         prestito, risulta altrettanto rilevante. Infatti, quanto pi&ugrave; elevato sar&agrave; il numero di persone aventi accesso agli oggetti
         protetti, tanto pi&ugrave; grande sar&agrave; la lesione dei diritti degli autori. Ne consegue che l&#8217;importo della remunerazione da pagare
         agli autori dovrebbe essere determinata prendendo in considerazione anche il numero di persone che fruiscono di prestiti,
         iscritte in tale istituto.
      </P>
      <P class="C01PointnumeroteAltN"><A NAME="point40">40</A>&nbsp;&nbsp;&nbsp;&nbsp;&nbsp;&nbsp;Nella causa principale &egrave; pacifico che il sistema posto in essere dal regio decreto prende in considerazione il numero delle
         persone che fruiscono di prestiti, iscritte nelle istituzioni di prestito pubblico, ma non il numero di oggetti ceduti in
         uso al pubblico. Pertanto, una siffatta presa in considerazione non tiene sufficientemente conto dell&#8217;ampiezza del pregiudizio
         sub&igrave;to dagli autori, n&eacute; del principio secondo cui questi ultimi devono ricevere una remunerazione equivalente ad un reddito
         adeguato, quale menzionato al settimo &#8216;considerando&#8217; della direttiva 92/100. 
      </P>
      <P class="C01PointnumeroteAltN"><A NAME="point41">41</A>&nbsp;&nbsp;&nbsp;&nbsp;&nbsp;&nbsp;Inoltre, l&#8217;art.&nbsp;4, n.&nbsp;3, del decreto in esame prevede che, qualora una persona sia iscritta presso pi&ugrave; istituzioni, la remunerazione
         sia dovuta una sola volta per questa persona. A tal riguardo, la VEWA ha sostenuto, all&#8217;udienza pubblica, che l&#8217;80% delle
         istituzioni nella Comunit&agrave; francese del Belgio fanno valere che gran parte dei loro lettori sono iscritti anche presso altre
         istituzioni di prestito e che, conseguentemente, tali lettori non sono presi in considerazione nel pagamento della remunerazione
         dell&#8217;autore interessato. 
      </P>
      <P class="C01PointnumeroteAltN"><A NAME="point42">42</A>&nbsp;&nbsp;&nbsp;&nbsp;&nbsp;&nbsp;Atteso quanto precede, detto sistema pu&ograve; condurre, in concreto, ad una quasi esenzione dall&#8217;obbligo di versare qualsiasi remunerazione
         di numerose istituzioni. Orbene, una tale esenzione di fatto non &egrave; conforme all&#8217;art.&nbsp;5, n.&nbsp;3, della direttiva 92/100, quale
         interpretato dalla Corte, secondo cui soltanto un numero limitato di categorie di istituzioni potenzialmente tenute a versare
         una remunerazione in applicazione dell&#8217;art.&nbsp;5, n.&nbsp;1, della direttiva 92/100 pu&ograve; essere esonerato da tale pagamento (v. sentenza
         Commissione/Espagne, cit., punto&nbsp;32).
      </P>
      <P class="C01PointnumeroteAltN"><A NAME="point43">43</A>&nbsp;&nbsp;&nbsp;&nbsp;&nbsp;&nbsp;Di conseguenza, alla luce di quanto precede, la questione posta va risolta nel senso che l&#8217;art.&nbsp;5, n.&nbsp;1, della direttiva 92/100
         osta ad una normativa, come quella in esame nella causa principale, che pone in essere un sistema secondo cui la remunerazione
         spettante agli autori, in caso di prestito da parte di istituzioni pubbliche, viene calcolata esclusivamente in funzione del
         numero di persone che fruiscono di prestiti iscritte presso le istituzioni pubbliche, sulla base di una somma forfettaria
         annua fissata per ogni persona che fruisce di un prestito.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point44">44</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi, la Corte (Terza Sezione) dichiara:</P>
      <P class="C30Dispositifalinea"><B>L&#8217;art.&nbsp;5, n.&nbsp;1, della direttiva del Consiglio 19 novembre 1992, 92/100/CEE, concernente il diritto di noleggio, il diritto
            di prestito e taluni diritti connessi al diritto di autore in materia di propriet&agrave; intellettuale, osta ad una normativa, come
            quella in esame nella causa principale, che pone in essere un sistema secondo cui la remunerazione spettante agli autori,
            in caso di prestito da parte di istituzioni pubbliche, viene calcolata esclusivamente in funzione del numero di persone che
            fruiscono di prestiti iscritte presso le istituzioni pubbliche, sulla base di una somma forfettaria annua fissata per ogni
            persona che fruisce di un prestito.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A><SUP></SUP> Lingua processuale: l&#8217;olandese.
      </P>
   </BODY>
</HTML>

<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : RBU@TRA-DOC-IT-ARRET-C-0011-2010-201100816-05_00-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
   </HEAD>
   <BODY>
      <P class="C19Centre">SENTENZA DELLA CORTE (Quinta Sezione)</P>
      <P class="C19Centre">17 febbraio 2011&nbsp;(<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Rinvio pregiudiziale &#8211; Regolamento (CEE) n.&nbsp;2658/87&#8211; Tariffa doganale comune &#8211; Dazi doganali &#8211; Esenzione &#8211; Sostanze farmaceutiche &#8211; Composizione &#8211; Restrizioni&raquo;</P>
      <P class="C02AlineaAltA">Nel procedimento C&#8209;11/10,</P>
      <P class="C02AlineaAltA">avente ad oggetto la domanda di pronuncia pregiudiziale proposta alla Corte, ai sensi dell&#8217;art.&nbsp;267&nbsp;TFUE, dallo Hoge Raad
         der Nederlanden (Paesi Bassi) con decisione 18 dicembre 2009, pervenuta in cancelleria l&#8217;8 gennaio 2010, nella causa
      </P>
      <P class="C02AlineaAltA"><B>Staatssecretaris van Financi&euml;n</B></P>
      <P class="C02AlineaAltA">contro</P>
      <P class="C02AlineaAltA"><B>Marishipping and Transport BV,</B></P>
      <P class="C19Centre">LA CORTE (Quinta Sezione),</P>
      <P class="C02AlineaAltA">composta dal sig.&nbsp;J.&#8209;J. Kasel (relatore), presidente di sezione, dal sig.&nbsp;E.&nbsp;Levits e dalla sig.ra&nbsp;M.&nbsp;Berger, giudici,</P>
      <P class="C02AlineaAltA">avvocato generale: sig.&nbsp;P.&nbsp;Mengozzi</P>
      <P class="C02AlineaAltA">cancelliere: sig.&nbsp;A.&nbsp;Calot Escobar</P>
      <P class="C02AlineaAltA">vista la fase scritta del procedimento,</P>
      <P class="C02AlineaAltA">considerate le osservazioni presentate:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo dei Paesi Bassi, dalle sig.re&nbsp;C.M.&nbsp;Wissels e B.&nbsp;Koopman, in qualit&agrave; di agenti;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Commissione europea, dal sig.&nbsp;M.&nbsp;van&nbsp;Beek e dalla sig.ra&nbsp;L.&nbsp;Bouyon, in qualit&agrave; di agenti,</P>
      <P class="C02AlineaAltA">vista la decisione, adottata dopo aver sentito l&#8217;avvocato generale, di giudicare la causa senza conclusioni,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La domanda di pronuncia pregiudiziale verte sull&#8217;interpretazione della parte prima, titolo&nbsp;II, C, punto 1, sub&nbsp;i), della nomenclatura
         combinata della tariffa doganale comune contenuta nell&#8217;allegato&nbsp;I del regolamento (CEE) del Consiglio 23 luglio 1987, n.&nbsp;2658,
         relativo alla nomenclatura tariffaria e statistica ed alla tariffa doganale comune (GU&nbsp;L&nbsp;256, pag.&nbsp;1), come modificato rispettivamente
         dai regolamenti (CE) della Commissione 6 agosto 2001, n.&nbsp;2031 (GU&nbsp;L&nbsp;279, pag.&nbsp;1), e della Commissione 1&deg;&nbsp;agosto 2002, n.&nbsp;1832
         (GU&nbsp;L&nbsp;290, pag.&nbsp;1; in prosieguo: il &laquo;regolamento n.&nbsp;2658/87&raquo;).
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dette questioni sono state sollevate nell&#8217;ambito di una lite che oppone lo Staatssecretaris van Financi&euml;n alla Marishipping
         and Transport BV (in prosieguo: la &laquo;Marishipping&raquo;), una societ&agrave; stabilita nei Paesi Bassi, in merito alla questione se l&#8217;esenzione
         dai dazi doganali accordata ai prodotti farmaceutici si applichi unicamente ai prodotti costituiti da sostanze farmaceutiche
         pure, oppure se essa si applichi anche a prodotti nei quali altre sostanze sono state aggiunte. 
      </P>
      <P class="C04Titre1">&nbsp;<B>Contesto normativo</B></P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;allegato&nbsp;I, parte prima, titolo&nbsp;II, C, punto&nbsp;1, sub&nbsp;i), del regolamento n.&nbsp;2658/87, contenente le norme applicabili all&#8217;esenzione
         dai dazi doganali prevista per i prodotti farmaceutici appartenenti a talune categorie, dispone: 
      </P>
      <P class="C02AlineaAltA">&laquo;L&#8217;esenzione dai dazi doganali &egrave; prevista per i prodotti farmaceutici delle seguenti categorie: </P>
      <P class="C09Marge0avecretrait">i)&nbsp;&nbsp;&nbsp;&nbsp;&nbsp;&nbsp;prodotti farmaceutici contrassegnati da un CAS&nbsp;RN (Chemical Abstracts Service Registry Numbers) e da Denominazioni comuni
         internazionali (DCI) elencati nell&#8217;allegato 3&raquo;.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;allegato&nbsp;I, parte prima, titolo&nbsp;II, C, punto&nbsp;2, sub&nbsp;i), del regolamento n.&nbsp;2658/87 dispone: 
      </P>
      <P class="C02AlineaAltA">&laquo;Casi particolari:</P>
      <P class="C09Marge0avecretrait">i)&nbsp;&nbsp;&nbsp;&nbsp;&nbsp;&nbsp;Le DCI comprendono soltanto quelle sostanze raccomandate e proposte descritte negli elenchi, pubblicati dall&#8217;Organizzazione
         mondiale della Sanit&agrave; (OMS). Dal momento che il numero delle sostanze indicate con la DCI &egrave; inferiore a quello delle sostanze
         identificate dal CAS&nbsp;RN, soltanto le sostanze contrassegnate dalla DCI beneficeranno dell&#8217;esenzione daziaria&raquo;.
      </P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fra le sostanze elencate nella lista delle sostanze farmaceutiche che possono essere ammesse al beneficio di un&#8217;esenzione
         dai dazi figura, in particolare, il chitosano (poliglusamo). 
      </P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tanto il chitosano quanto l&#8217;acido ascorbico dispongono rispettivamente di una denominazione comune internazionale e di un
         numero di identificazione CAS propri. 
      </P>
      <P class="C04Titre1">&nbsp;<B>Fatti nella causa principale e questioni pregiudiziali</B></P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Negli anni 2002 e 2003 la Marishipping ha presentato varie dichiarazioni di immissione in libera pratica per un prodotto designato
         nelle dichiarazioni come &laquo;polvere assorbente&raquo; (in prosieguo: la &laquo;merce&raquo;). La merce &egrave; stata dichiarata nella voce doganale
         3913&nbsp;90&nbsp;80 della nomenclatura combinata. Nel 2002 e nel 2003 l&#8217;importazione di merce appartenente a detta voce veniva soggetta
         a dazi doganali pari rispettivamente al 7,6% e al 7,1%. Nelle sue dichiarazioni la Marishipping si avvaleva di un&#8217;esenzione
         dai dazi doganali per la merce e al riguardo si riferiva all&#8217;allegato&nbsp;I del regolamento n.&nbsp;2658/87. 
      </P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dopo aver controllato la merce, l&#8217;Ispettore delle dogane ha considerato che quest&#8217;ultima, composta per il 96% di chitosano,
         per il 3% di acido ascorbico e per l&#8217;1% di acido tartarico, non poteva fruire di detta esenzione. Esso ha ritenuto che l&#8217;esenzione
         dai doganali prevista per il chitosano riguardi soltanto la sostanza pura e non possa applicarsi ad una merce come quella
         di cui trattasi nella causa principale. Pertanto, ha proceduto al recupero dei dazi doganali relativi a detta importazione.
         
      </P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Come risulta dalla decisione di rinvio, le altre sostanze contenute nella merce, vale a dire l&#8217;acido ascorbico e l&#8217;acido tartarico,
         proteggono il chitosano dall&#8217;ossidazione e sono state aggiunte a quest&#8217;ultimo per aumentarne la durata di conservazione. Questi
         due acidi non hanno effetto sull&#8217;efficacia del chitosano. La durata di conservazione di quest&#8217;ultimo in forma pura pu&ograve; essere
         aumentata anche mediante una confezione sottovuoto della sostanza. La merce &egrave; destinata ad essere utilizzata come componente
         principale per la fabbricazione di un prodotto venduto come prodotto dimagrante. 
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;Il Rechtbank te Haarlem, adito in primo grado con ricorso proposto dalla Marishipping contro gli avvisi di riscossione dei
         dazi doganali emessi dall&#8217;Ispettore doganale, ha dichiarato che detto ricorso non era fondato. Avendo detta societ&agrave; interposto
         appello contro detta sentenza dinanzi al Gerechtshof te Amsterdam, quest&#8217;ultimo ha considerato, in una sentenza 18 dicembre
         2007, che l&#8217;aggiunta di scarsissime quantit&agrave; di acido ascorbico e di acido tartarico per una migliore conservazione della
         sostanza principale non ostava all&#8217;applicazione dell&#8217;esenzione accordata ai prodotti farmaceutici. Di conseguenza, il giudice
         d&#8217;appello ha annullato detta sentenza, nonch&eacute; gli avvisi di riscossione notificati alla Marishipping.
      </P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;Nel suo ricorso per cassazione lo Staatssecretaris van Financi&euml;n sostiene che le pertinenti disposizioni dell&#8217;allegato&nbsp;I del
         regolamento n.&nbsp;2658/87 non consentono di accordare l&#8217;esenzione prevista da queste ultime ad un prodotto farmaceutico composto
         di una sostanza farmaceutica di base alla quale sono state aggiunte altre sostanze farmaceutiche, indipendentemente da quale
         sia la proporzione delle sostanze aggiunte. 
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;Il giudice del rinvio osserva che dette pertinenti disposizioni non prevedono espressamente che, per poter fruire dell&#8217;esenzione
         dai dazi doganali di cui all&#8217;allegato&nbsp;I, parte prima, titolo&nbsp;II, C, punto&nbsp;1, sub&nbsp;i), del regolamento n.&nbsp;2658/87, le sostanze
         considerate debbono trovarsi allo stato puro. Tuttavia, tenuto conto della giurisprudenza della Corte, in particolare del
         punto&nbsp;13 della sentenza 18 marzo 1986, causa 58/85, Ethicon (Racc.&nbsp;pag.&nbsp;1131), esso si chiede se sia possibile aggiungere
         al principio attivo farmaceutico altre sostanze e, in caso affermativo, quali siano i limiti che occorre in tal caso rispettare
         perch&eacute; la merce possa ancora fruire dell&#8217;esenzione dai dazi doganali. 
      </P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;In tali circostanze, lo Hoge Raad der Nederlanden ha deciso di sospendere il procedimento e di sottoporre alla Corte le seguenti
         questioni pregiudiziali: 
      </P>
      <P class="C09Marge0avecretrait">&laquo;1)&nbsp;&nbsp;&nbsp;&nbsp;&nbsp;&nbsp;Se l&#8217;esenzione dai dazi doganali per le sostanze farmaceutiche di cui all&#8217;allegato&nbsp;I del regolamento (CEE) n.&nbsp;2658/87 (...),
         parte prima, titolo&nbsp;II, (...) C, punto&nbsp;1, sub&nbsp;i), in combinato disposto con l&#8217;elenco delle sostanze farmaceutiche figurante
         nella terza parte (allegati), sezione&nbsp;II, allegato 3, sia limitata alle indicate sostanze (chimiche) in forma pura. 
      </P>
      <P class="C09Marge0avecretrait">2)&nbsp;&nbsp;&nbsp;&nbsp;&nbsp;&nbsp;Qualora alla sostanza farmaceutica in questione possano venire aggiunte altre sostanze, quali limiti vadano rispettati&raquo;. </P>
      <P class="C04Titre1">&nbsp;<B>Sulle questioni pregiudiziali</B></P>
      <P class="C05Titre2">&nbsp;<I>Sulla prima questione</I></P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;Con la prima questione, il giudice a quo chiede, in sostanza, se la parte prima, titolo&nbsp;II, C, punto&nbsp;1, sub&nbsp;i), dell&#8217;allegato&nbsp;I
         del regolamento n.&nbsp;2658/87 debba essere interpretata nel senso che una sostanza farmaceutica, figurante nell&#8217;elenco delle
         sostanze di cui all&#8217;allegato&nbsp;3 della terza parte dello stesso allegato&nbsp;I, a cui sono state aggiunte altre sostanze, in particolare
         farmaceutiche, pu&ograve; ancora fruire dell&#8217;esenzione dai dazi doganali che sarebbe stata applicabile se tale sostanza si fosse
         trovata allo stato puro. 
      </P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;Per risolvere tale questione, occorre rilevare che n&eacute; l&#8217;allegato&nbsp;I, parte prima, titolo&nbsp;II, C, punto&nbsp;1, sub&nbsp;i), del regolamento
         n.&nbsp;2658/87 n&eacute; l&#8217;allegato&nbsp;3 della terza parte dello stesso allegato&nbsp;I dispongono espressamente che, per poter fruire dell&#8217;esenzione
         dai dazi doganali prevista per i prodotti farmaceutici elencati nel detto allegato&nbsp;3, questi ultimi debbano trovarsi allo
         stato puro. 
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;Occorre tuttavia precisare che la disposizione che prevede l&#8217;applicazione di un&#8217;esenzione dai dazi doganali costituisce una
         deroga al principio secondo cui i prodotti importati nell&#8217;Unione europea sono, in generale, soggetti ai dazi doganali e pertanto
         deve, in quanto disposizione derogatoria, essere interpretata restrittivamente.
      </P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;Pertanto, in mancanza di indicazione espressa o di elemento che consenta di concludere che il legislatore dell&#8217;Unione abbia
         inteso far fruire dell&#8217;esenzione dai dazi doganali le sostanze farmaceutiche elencate nel detto allegato 3 le quali, fatte
         salve eventuali impurit&agrave; residue contenute in dette sostanze, non si presentano allo stato puro, il regolamento n.&nbsp;2658/87
         non pu&ograve; essere interpretato nel senso che sostanze farmaceutiche cui sono state aggiunte altre sostanze possono fruire di
         detta esenzione. 
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;Non possono essere considerate come costituenti siffatte impurit&agrave; residue sostanze, come quella di cui trattasi nella causa
         principale, che sono state aggiunte in quantit&agrave; variabili alla sostanza di base e che non fanno parte, in quanto tali, di
         detta sostanza o del prodotto in base al quale questa &egrave; stata ottenuta. 
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;Ne consegue che il regolamento n.&nbsp;2658/87 dev&#8217;essere interpretato nel senso che una merce come quella di cui trattasi nella
         causa principale, la quale &egrave; composta di una sostanza farmaceutica di base, nella fattispecie il chitosano, cui sono state
         aggiunte altre sostanze (farmaceutiche), non pu&ograve; fruire dell&#8217;esenzione dai dazi doganali prevista da detto regolamento. 
      </P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Occorre precisare, anzitutto, che questa interpretazione &egrave; corroborata, come ha rilevato in particolare la Commissione europea,
         dalle direttive sull&#8217;uso delle DCI per quanto concerne le sostanze farmaceutiche. Infatti, secondo dette direttive, le DCI
         sono, in via di principio, selezionate per singole sostanze ben definite che possono essere designate senza ambiguit&agrave; da una
         denominazione (o da una formula) chimica, essendo il programma DCI in via di principio volto a non concedere denominazioni
         per mescolanze di sostanze. 
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;Orbene, nella fattispecie, dal fascicolo risulta che la DCI assegnata al chitosano non riguarda la merce in parola poich&eacute;
         questa contiene una parte eccessiva di altre sostanze. 
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;Quanto ai numeri di identificazione CAS cui fa riferimento del pari l&#8217;allegato&nbsp;I, parte prima, titolo II, C, punto&nbsp;1, sub&nbsp;i),
         del regolamento n.&nbsp;2658/87, si deve precisare che &egrave; del pari pacifico, come il governo dei Paesi Bassi e la Commissione hanno
         osservato, che tanto il chitosano (CAS 9012&#8209;76-4) quanto l&#8217;acido ascorbico (CAS 5081&#8209;7) e l&#8217;acido tartarico (CAS 8769-4) dispongono
         ciascuno di un proprio numero di identificazione CAS e che la loro mescolanza non pu&ograve; essere individuata mediante un unico
         numero di identificazione CAS. 
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;Inoltre, l&#8217;interpretazione data al punto&nbsp;19 della presente sentenza &egrave; conforme al principio secondo il quale le disposizioni
         relative alle sospensioni e alle esenzioni dai dazi doganali devono corrispondere alle esigenze della certezza del diritto
         e tener conto delle difficolt&agrave; alle quali devono far fronte le amministrazioni doganali nazionali a causa dell&#8217;ampiezza e
         della complessit&agrave; dei compiti che esse devono assolvere (v., in tal senso, sentenze Ethicon, cit., punto&nbsp;12, e 3 dicembre
         1998, causa C&#8209;247/97, Schoonbroodt, Racc.&nbsp;pag.&nbsp;I&#8209;8095, punto&nbsp;23).
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Infatti, anche se l&#8217;esigenza secondo la quale le sostanze farmaceutiche, per poter fruire dell&#8217;esenzione dai dazi doganali
         di cui all&#8217;allegato&nbsp;I, parte prima, titolo&nbsp;II, C, punto&nbsp;1, sub&nbsp;i), del regolamento n.&nbsp;2658/87, devono in via di principio
         presentarsi allo stato puro non dispensa certamente le autorit&agrave; doganali dall&#8217;effettuare, se del caso, l&#8217;analisi chimica di
         un campione di una merce importata, &egrave; pur vero che, in occasione di detta analisi, dette autorit&agrave; potranno limitarsi a stabilire
         se detta merce sia effettivamente composta esclusivamente di una sostanza figurante nell&#8217;elenco delle sostanze farmaceutiche
         che possono fruire dell&#8217;esenzione di cui trattasi, senza che esse siano tenute a individuare le altre sostanze contenute in
         detta merce n&eacute; a stabilire quale sia la loro parte nella sua composizione. 
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;Infine, tale interpretazione &egrave; quella che meglio garantisce un&#8217;applicazione uniforme delle disposizioni del regolamento n.&nbsp;2658/87
         in quanto essa consente soltanto un potere discrezionale limitato alle autorit&agrave; doganali nazionali per stabilire se una sostanza
         farmaceutica si trovi o meno allo stato puro. 
      </P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;Alla luce delle precedenti considerazioni, si deve risolvere la prima questione nel senso che l&#8217;allegato&nbsp;I, parte prima, titolo&nbsp;II,
         C, punto&nbsp;1, sub&nbsp;i), del regolamento n.&nbsp;2658/87 dev&#8217;essere interpretato nel senso che una sostanza farmaceutica, figurante
         nell&#8217;elenco delle sostanze di cui all&#8217;allegato&nbsp;3 della terza parte dello stesso allegato&nbsp;I, a cui sono state aggiunte altre
         sostanze, in particolare farmaceutiche, non pu&ograve; pi&ugrave; fruire dell&#8217;esenzione dai dazi doganali che sarebbe stata applicabile
         se tale sostanza si fosse trovata allo stato puro.
      </P>
      <P class="C05Titre2">&nbsp;<I>Sulla seconda questione</I></P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;Alla luce della soluzione fornita alla prima questione pregiudiziale, non &egrave; necessario risolvere la seconda.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi, la Corte (Quinta Sezione) dichiara:</P>
      <P class="C30Dispositifalinea"><B>L&#8217;allegato&nbsp;I, parte prima, titolo&nbsp;II, C, punto&nbsp;1, sub&nbsp;i), del regolamento (CEE) del Consiglio 23 luglio 1987, n.&nbsp;2658, relativo
            alla nomenclatura tariffaria e statistica ed alla tariffa doganale comune, come modificato rispettivamente dai regolamenti
            (CE) della Commissione 6 agosto 2001, n.&nbsp;2031, e 1&deg; agosto 2002, n.&nbsp;1832, dev&#8217;essere interpretato nel senso che una sostanza
            farmaceutica, figurante nell&#8217;elenco delle sostanze di cui all&#8217;allegato&nbsp;3 della terza parte dello stesso allegato&nbsp;I, a cui
            sono state aggiunte altre sostanze, in particolare farmaceutiche, non pu&ograve; pi&ugrave; fruire dell&#8217;esenzione dai dazi doganali che
            sarebbe stata applicabile se tale sostanza si fosse trovata allo stato puro.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A> Lingua processuale: l&#8217;olandese.
      </P>
   </BODY>
</HTML>

<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : RDA@TRA-DOC-IT-ARRET-C-0197-2010-201106203-06_01-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
      <LINK href="./../../../../css/coj/coj-som-c-fr.css" REL="stylesheet" TYPE="text/css">
      <LINK HREF="coj-som-c-it.css" REL="stylesheet" TYPE="text/css">
   </HEAD>
   <BODY>
      <P class="S73Alineacentregras"><B>Causa C&#8209;197/10</B></P>
      <P class="S73Alineacentregras"><B>Uni&oacute; de Pagesos de Catalunya</B></P>
      <P class="S73Alineacentregras"><B>contro</B></P>
      <P class="S73Alineacentregras"><B>Administraci&oacute;n del Estado</B></P>
      <P class="S39Centre">(domanda di pronuncia pregiudiziale proposta dal Tribunal Supremo)</P>
      <P class="S71Indicateur">&laquo;Politica agricola comune &#8212; Regolamento (CE) n.&nbsp;1782/2003 &#8212; Regime di pagamento unico &#8212; Diritti al pagamento a partire dalla riserva nazionale &#8212; Presupposti per la concessione &#8212; Agricoltori che iniziano ad esercitare un&#8217;attivit&agrave; agricola &#8212; Carattere ipotetico della questione pregiudiziale &#8212; Irricevibilit&agrave;&raquo;</P>
      <P class="S40Titre">Massime della sentenza</P>
      <P class="S33MotCle"><I>Questioni pregiudiziali &#8212; Competenza della Corte &#8212; Limiti &#8212; Questioni di carattere generale o ipotetico &#8212; Verifica della propria
            competenza da parte della Corte &#8212; Questione pregiudiziale di carattere ipotetico &#8212; Irricevibilit&agrave;</I></P>
      <P class="S34MotCleFin"><I>(Art.&nbsp;267 TFUE; regolamento del Consiglio n.&nbsp;1782/2003, art.&nbsp;42)</I></P>
      <P class="S02AlineaAltA">La procedura instaurata dall&#8217;art.&nbsp;267 TFUE &egrave; uno strumento di cooperazione fra la Corte e i giudici nazionali, per mezzo del
         quale la prima fornisce ai secondi gli elementi d&#8217;interpretazione del diritto dell&#8217;Unione necessari per risolvere le controversie
         dinanzi ad essi pendenti.
      </P>
      <P class="S02AlineaAltA">Nell&#8217;ambito di siffatta cooperazione le questioni relative al diritto dell&#8217;Unione godono di una presunzione di rilevanza.
         Il rigetto, da parte della Corte, di una domanda proposta da un giudice nazionale &egrave; quindi possibile soltanto qualora appaia
         in modo manifesto che l&#8217;interpretazione del diritto dell&#8217;Unione richiesta non ha alcun rapporto con la realt&agrave; effettiva o
         l&#8217;oggetto della causa principale, qualora la questione sia di tipo ipotetico o, ancora, qualora la Corte non disponga degli
         elementi in fatto e in diritto necessari per rispondere in modo utile alle questioni che le sono sottoposte. La funzione assegnata
         alla Corte nell&#8217;ambito dei procedimenti di pronuncia pregiudiziale consiste, infatti, nel contribuire all&#8217;amministrazione
         della giustizia negli Stati membri e non nell&#8217;esprimere pareri consultivi su questioni generali o ipotetiche.
      </P>
      <P class="S02AlineaAltA">Si deve dichiarare irricevibile a causa della sua natura ipotetica una domanda di pronuncia pregiudiziale vertente sull&#8217;interpretazione
         dell&#8217;art.&nbsp;42, n.&nbsp;3, del regolamento n.&nbsp;1782/2003, che stabilisce norme comuni relative ai regimi di sostegno diretto nell&#8217;ambito
         della politica agricola comune e istituisce taluni regimi di sostegno a favore degli agricoltori, presentata nell&#8217;ambito di
         un ricorso diretto ad ottenere l&#8217;annullamento di un atto legislativo di diritto interno che si propone di stabilire la disciplina
         nazionale di base applicabile a taluni regimi di aiuto previsti dal menzionato regolamento, considerato che detto atto legislativo
         &egrave; stato abrogato e che il giudice del rinvio non ha fornito alla Corte elementi tali da consentirle di cogliere l&#8217;interesse
         reale e concreto che ciononostante siffatta domanda riveste per la causa principale.
      </P>
      <P class="S36Renvoi">(v. punti 16-18, 23, 25)</P>
<br> <br> <br>
<br> <br> <br>
      <P class="C19Centre">SENTENZA DELLA CORTE (Prima Sezione)</P>
      <P class="C19Centre">15 settembre 2011 (<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Politica agricola comune &#8211; Regolamento (CE) n.&nbsp;1782/2003 &#8211; Regime di pagamento unico &#8211; Diritti al pagamento a partire dalla riserva nazionale &#8211; Presupposti per la concessione &#8211; Agricoltori che iniziano ad esercitare un&#8217;attivit&agrave; agricola &#8211; Carattere ipotetico della questione pregiudiziale &#8211; Irricevibilit&agrave;&raquo;</P>
      <P class="C02AlineaAltA">Nel procedimento C&#8209;197/10,</P>
      <P class="C02AlineaAltA">avente ad oggetto la domanda di pronuncia pregiudiziale proposta alla Corte, ai sensi dell&#8217;art.&nbsp;267 TFUE, dal Tribunal Supremo
         (Spagna), con decisione 18 marzo 2010, pervenuta in cancelleria il 23 aprile 2010, nella causa
      </P>
      <P class="C02AlineaAltA"><B>Uni&oacute; de Pagesos de Catalunya</B></P>
      <P class="C02AlineaAltA">contro</P>
      <P class="C02AlineaAltA"><B>Administraci&oacute;n del Estado,</B></P>
      <P class="C02AlineaAltA">con l&#8217;intervento di:</P>
      <P class="C02AlineaAltA"><B>Coordinadora de Organizaciones de Agricultores y Ganaderos &#8211; Iniciativa Rural del Estado Espa&ntilde;ol,</B></P>
      <P class="C19Centre">LA CORTE (Prima Sezione),</P>
      <P class="C02AlineaAltA">composta dal sig.&nbsp;A.&nbsp;Tizzano, presidente di sezione, dai sigg.&nbsp;J.-J.&nbsp;Kasel, A.&nbsp;Borg&nbsp;Barthet (relatore), E.&nbsp;Levits e dalla
         sig.ra&nbsp;M.&nbsp;Berger, giudici,
      </P>
      <P class="C02AlineaAltA">avvocato generale: sig.ra&nbsp;J.&nbsp;Kokott</P>
      <P class="C02AlineaAltA">cancelliere: sig.ra&nbsp;M.&nbsp;Ferreira, amministratore principale</P>
      <P class="C02AlineaAltA">vista la fase scritta del procedimento e in seguito all&#8217;udienza del 9 giugno 2011,</P>
      <P class="C02AlineaAltA">considerate le osservazioni presentate:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Coordinadora de Organizaciones de Agricultores y Ganaderos &#8211; Iniciativa Rural del Estado Espa&ntilde;ol, dagli avv.ti&nbsp;R.&nbsp;Granizo&nbsp;Palomeque
         e I.&nbsp;Hern&aacute;ndez&nbsp;Urranburu, abogados,
      </P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo spagnolo, dai sigg.&nbsp;M.&nbsp;Mu&ntilde;oz&nbsp;P&eacute;rez e A.&nbsp;Rubio&nbsp;Gonz&aacute;lez, in qualit&agrave; di agenti,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo tedesco, dal sig.&nbsp;N.&nbsp;Graf&nbsp;Vitzthum, in qualit&agrave; di agente,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo greco, dalle sig.re&nbsp;G.&nbsp;Skiani, S.&nbsp;Papa&iuml;oannou e X.&nbsp;Basakou, in qualit&agrave; di agenti,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo austriaco, dal sig.&nbsp;E.&nbsp;Riedl, in qualit&agrave; di agente,</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Commissione europea, dalla sig.ra&nbsp;H.&nbsp;Tserepa&#8209;Lacombe e dal sig.&nbsp;F.&nbsp;Jimeno&nbsp;Fernandez, in qualit&agrave; di agenti,</P>
      <P class="C02AlineaAltA">sentite le conclusioni dell&#8217;avvocato generale, presentate all&#8217;udienza del 7 luglio 2011,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La domanda di pronuncia pregiudiziale verte sull&#8217;interpretazione dell&#8217;art.&nbsp;42, n.&nbsp;3, del regolamento (CE) del Consiglio 29
         settembre 2003, n.&nbsp;1782, che stabilisce norme comuni relative ai regimi di sostegno diretto nell&#8217;ambito della politica agricola
         comune e istituisce taluni regimi di sostegno a favore degli agricoltori e che modifica i regolamenti (CEE) n.&nbsp;2019/93, (CE)
         n.&nbsp;1452/2001, (CE) n.&nbsp;1453/2001, (CE) n.&nbsp;1454/2001, (CE) n.&nbsp;1868/94, (CE) n.&nbsp;1251/1999, (CE) n.&nbsp;1254/1999, (CE) n.&nbsp;1673/2000,
         (CEE) n.&nbsp;2358/71 e (CE) n.&nbsp;2529/2001 (GU&nbsp;L&nbsp;270, pag.&nbsp;1).
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tale domanda &egrave; stata proposta nell&#8217;ambito di un ricorso proposto dall&#8217;Uni&oacute; de Pagesos de Catalunya (Unione degli agricoltori
         della Catalogna) diretto ad ottenere l&#8217;annullamento del regio decreto 2 novembre 2007, n.&nbsp;1470/2007, sull&#8217;applicazione dei
         pagamenti diretti nel settore dell&#8217;agricoltura e dell&#8217;allevamento (BOE n.&nbsp;264 del 3&nbsp;novembre 2007, pag.&nbsp;45104).
      </P>
      <P class="C04Titre1">&nbsp;<B>Contesto normativo</B></P>
      <P class="C05Titre2">&nbsp;<I>Il diritto dell&#8217;Unione</I></P>
      <P class="C06Titre3">&nbsp;Il regolamento n.&nbsp;1782/2003</P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;42, nn.&nbsp;3&#8209;5, del regolamento n.&nbsp;1782/2003:
      </P>
      <P class="C02AlineaAltA">&laquo;3.&nbsp;&nbsp;&nbsp;&nbsp;&nbsp;&nbsp;Gli Stati membri possono utilizzare la riserva nazionale per attribuire a titolo prioritario importi di riferimento agli agricoltori
         che hanno iniziato l&#8217;attivit&agrave; agricola dopo il 31 dicembre 2002, o nel 2002 ma senza ricevere alcun pagamento diretto in tale
         anno, secondo criteri obiettivi e in modo tale da garantire la parit&agrave; di trattamento tra gli agricoltori ed evitare distorsioni
         del mercato e della concorrenza.
      </P>
      <P class="C02AlineaAltA">4.&nbsp;&nbsp;&nbsp;&nbsp;&nbsp;&nbsp;Gli Stati membri utilizzano la riserva nazionale per calcolare, secondo criteri obiettivi e in modo tale da garantire la parit&agrave;
         di trattamento tra gli agricoltori ed evitare distorsioni del mercato e della concorrenza, gli importi di riferimento per
         gli agricoltori che si trovano in una situazione particolare, definita dalla Commissione secondo la procedura di cui all&#8217;articolo
         144, paragrafo 2.
      </P>
      <P class="C02AlineaAltA">5.&nbsp;&nbsp;&nbsp;&nbsp;&nbsp;&nbsp;Gli Stati membri possono utilizzare la riserva nazionale per calcolare, secondo criteri obiettivi e in modo tale da garantire
         la parit&agrave; di trattamento tra gli agricoltori ed evitare distorsioni del mercato e della concorrenza, gli importi di riferimento
         per gli agricoltori in superfici sottoposte a programmi di ristrutturazione e/o sviluppo connessi con una forma di pubblico
         intervento al fine di evitare l&#8217;abbandono delle terre e/o compensare svantaggi specifici per gli agricoltori in tali superfici&raquo;.
      </P>
      <P class="C06Titre3">&nbsp;Il regolamento (CE) n.&nbsp;1698/2005</P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi dell&#8217;art.&nbsp;20, lett.&nbsp;a), del regolamento (CE) del Consiglio 20 settembre 2005, n.&nbsp;1698, sul sostegno allo sviluppo
         rurale da parte del Fondo europeo agricolo per lo sviluppo rurale (FEASR) (GU&nbsp;L&nbsp;277, pag.&nbsp;1):
      </P>
      <P class="C02AlineaAltA">&laquo;Il sostegno alla competitivit&agrave; dei settori agricolo e forestale si esplica attraverso le seguenti misure:</P>
      <P class="C02AlineaAltA">a)&nbsp;&nbsp;&nbsp;&nbsp;&nbsp;&nbsp;misure intese a promuovere la conoscenza e sviluppare il potenziale umano, in particolare:</P>
      <P class="C02AlineaAltA">&nbsp;&nbsp;&nbsp;&nbsp;&nbsp;&nbsp;(&#8230;)</P>
      <P class="C02AlineaAltA">&nbsp;&nbsp;&nbsp;&nbsp;&nbsp;&nbsp;ii)&nbsp;&nbsp;&nbsp;&nbsp;&nbsp;&nbsp;insediamento di giovani agricoltori;</P>
      <P class="C02AlineaAltA">&nbsp;&nbsp;&nbsp;&nbsp;&nbsp;&nbsp;(&#8230;)&raquo;</P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;22, n.&nbsp;1, lett.&nbsp;a), del medesimo regolamento dispone che:
      </P>
      <P class="C02AlineaAltA">&laquo;Il sostegno di cui all&#8217;articolo 20, lettera a), punto ii), &egrave; concesso ad agricoltori:</P>
      <P class="C02AlineaAltA">a)&nbsp;&nbsp;&nbsp;&nbsp;&nbsp;&nbsp;di et&agrave; inferiore a 40 anni che si insediano per la prima volta in un&#8217;azienda agricola in qualit&agrave; di capo dell&#8217;azienda&raquo;.</P>
      <P class="C05Titre2">&nbsp;<I>La normativa nazionale</I></P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Conformemente all&#8217;art.&nbsp;1, il regio decreto n.&nbsp;1470/2007 si propone di stabilire la normativa di base applicabile a taluni
         regimi di aiuti comunitari previsti dal regolamento n.&nbsp;1782/2003.
      </P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;9, n.&nbsp;2, del citato regio decreto stabilisce in particolare quanto segue:
      </P>
      <P class="C02AlineaAltA">&laquo;Hanno diritto al pagamento unico a partire dalla riserva nazionale, semprech&eacute; soddisfino le condizioni previste:</P>
      <P class="C02AlineaAltA">(&#8230;)</P>
      <P class="C02AlineaAltA">b)&nbsp;&nbsp;&nbsp;&nbsp;&nbsp;&nbsp;i giovani agricoltori che abbiano realizzato il loro primo insediamento nell&#8217;ambito di un programma di sviluppo rurale istituito
         in base al regolamento (CE) n.&nbsp;1698/2005 (...), e che rientrino in uno dei settori di cui all&#8217;allegato VI del regolamento
         (CE) n.&nbsp;1782/2003 (...), ad eccezione della produzione di sementi, e non abbiano gi&agrave; ricevuto diritti di pagamento unico risultanti
         dalla riserva nazionale&raquo;.
      </P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il regio decreto n.&nbsp;1470/2007 &egrave; stato abrogato il 4 ottobre 2008 dal regio decreto 3 ottobre 2008, n.&nbsp;1612/2008, a sua volta
         abrogato dal regio decreto 13 novembre 2009, n.&nbsp;1680/2009; tuttavia il contenuto del decreto in esame &egrave; stato ripreso in entrambi
         tali successivi decreti.
      </P>
      <P class="C04Titre1">&nbsp;<B>Causa principale e questione pregiudiziale</B></P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il 27 ottobre 2008 l&#8217;Uni&oacute; de Pagesos de Catalunya ha proposto, dinanzi al Tribunal Supremo (Corte suprema spagnola), un ricorso
         amministrativo avverso il regio decreto n.&nbsp;1470/2007. A sostegno di detto ricorso ha sostenuto, in particolare, che l&#8217;art.&nbsp;9,
         n.&nbsp;2, lett.&nbsp;b), del menzionato decreto sarebbe contrario all&#8217;art.&nbsp;42, n.&nbsp;3, del regolamento n.&nbsp;1782/2003, poich&eacute; violerebbe
         il principio della parit&agrave; di trattamento fra gli agricoltori.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;Il giudice del rinvio considera che l&#8217;art.&nbsp;9, n.&nbsp;2, lett.&nbsp;b), del decreto in parola instauri una disparit&agrave; di trattamento
         fra gli agricoltori, dal momento che richiede ai giovani agricoltori di aver realizzato il loro primo insediamento nell&#8217;ambito
         di un programma di sviluppo rurale istituito in base al regolamento n.&nbsp;1698/2005 al fine di poter beneficiare del regime di
         pagamento unico.
      </P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;Tale giudice ritiene pertanto che la soluzione della controversia dinanzi ad esso pendente dipenda dall&#8217;interpretazione dell&#8217;art.&nbsp;42,
         n.&nbsp;3, del regolamento n.&nbsp;1782/2003, poich&eacute; quest&#8217;ultima inciderebbe in modo diretto sulla validit&agrave; della disposizione nazionale
         contestata. Esso fa parimenti presente che, sebbene il regio decreto n.&nbsp;1470/2007 sia stato abrogato, il suo contenuto &egrave; stato
         incorporato nei regi decreti nn.&nbsp;1612/2008 e 1680/2009. Il giudice del rinvio aggiunge che la disposizione contestata rimane
         in vigore per altri eventuali ricorsi vertenti sulla medesima questione di cui potrebbe essere investito in futuro.
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;Alla luce di tali premesse, il Tribunal Supremo ha deciso di sospendere il procedimento e di sottoporre alla Corte la seguente
         questione pregiudiziale:
      </P>
      <P class="C02AlineaAltA">&laquo;Se l&#8217;art.&nbsp;9, n.&nbsp;2, lett.&nbsp;b), del regio decreto 2 novembre 2007, n.&nbsp;1470/2007, che subordina la possibilit&agrave; di ottenere diritti
         al pagamento unico risultanti dalla riserva nazionale alla circostanza che si tratti di giovani agricoltori che abbiano realizzato
         il loro primo insediamento nell&#8217;ambito di un programma di sviluppo rurale istituito in base al regolamento n.&nbsp;1698/2005, sia
         conforme all&#8217;art.&nbsp;42, n&nbsp;3, del regolamento n.&nbsp;1782/2003&raquo;.
      </P>
      <P class="C04Titre1">&nbsp;<B>Sulla ricevibilit&agrave; della domanda di pronuncia pregiudiziale</B></P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;Il governo spagnolo, nelle sue osservazioni scritte, sostiene che la domanda di pronuncia pregiudiziale deve essere dichiarata
         irricevibile alla luce dell&#8217;abrogazione del regio decreto n.&nbsp;1470/2007, dal momento che la risposta della Corte alla questione
         sottopostale sarebbe priva di rilevanza per dirimere la controversia pendente dinanzi al Tribunal Supremo.
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;A tale proposito detto governo richiama la giurisprudenza del Tribunal Supremo, in base alla quale &laquo;poich&eacute; il ricorso contro
         disposizioni generali &egrave; uno strumento procedurale volto a rimuovere dall&#8217;ordinamento giuridico le norme emanate dai detentori
         del potere regolamentare quando siano contrarie al diritto, e non di statuire sulle domande individuali che possono derivare
         da uno specifico rapporto giuridico fra il singolo ricorrente e l&#8217;amministrazione, detto ricorso perde il suo significato
         allorch&eacute;, al momento di prendere la decisione, la disposizione regolamentare sia stata espunta, in qualsivoglia altro modo,
         dall&#8217;ordinamento giuridico&raquo;.
      </P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;Il governo spagnolo afferma che il Tribunal Supremo ha del resto gi&agrave; giudicato privo di oggetto un precedente ricorso proposto
         dall&#8217;Uni&oacute; de Pagesos de Catalunya contro il regio decreto n.&nbsp;1617/2005, abrogato dal regio decreto n.&nbsp;1470/2007. Tale giudice,
         inoltre, avrebbe considerato che il ricorso per annullamento presentato da un&#8217;altra associazione di agricoltori avverso il
         regio decreto n.&nbsp;1470/2007 risultava ormai sprovvisto di oggetto e, di conseguenza, avrebbe archiviato siffatto ricorso, argomentando
         che il regio decreto n.&nbsp;1470/2007 era stato abrogato dal regio decreto n.&nbsp;1612/2008.
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;Secondo una costante giurisprudenza la procedura instaurata dall&#8217;art.&nbsp;267 TFUE &egrave; uno strumento di cooperazione fra la Corte
         e i giudici nazionali, per mezzo del quale la prima fornisce ai secondi gli elementi d&#8217;interpretazione del diritto dell&#8217;Unione
         necessari per risolvere le controversie dinanzi ad essi pendenti (v., in particolare, sentenze 16 luglio 1992, causa C&#8209;83/91,
         Meilicke, Racc.&nbsp;pag.&nbsp;I&#8209;4871, punto&nbsp;22; 5 febbraio 2004, causa C&#8209;380/01, Schneider, Racc.&nbsp;pag.&nbsp;I&#8209;1389, punto&nbsp;20, e 24 marzo
         2009, causa C&#8209;445/06, Danske Slagterier, Racc.&nbsp;pag.&nbsp;I&#8209;2119, punto&nbsp;65).
      </P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;Nell&#8217;ambito di siffatta cooperazione le questioni relative al diritto dell&#8217;Unione godono di una presunzione di rilevanza.
         Il rigetto, da parte della Corte, di una domanda proposta da un giudice nazionale &egrave; quindi possibile soltanto qualora appaia
         in modo manifesto che l&#8217;interpretazione del diritto dell&#8217;Unione richiesta non ha alcun rapporto con la realt&agrave; effettiva o
         l&#8217;oggetto della causa principale, qualora la questione sia di tipo ipotetico o, ancora, qualora la Corte non disponga degli
         elementi in fatto e in diritto necessari per rispondere in modo utile alle questioni che le sono sottoposte (v., in particolare,
         sentenze 5&nbsp;dicembre 2006, cause riunite C&#8209;94/04 e C&#8209;202/04, Cipolla e&nbsp;a., Racc.&nbsp;pag.&nbsp;I&#8209;11421, punto 25, nonch&eacute; 1&deg;&nbsp;giugno 2010,
         cause riunite C&#8209;570/07 e C&#8209;571/07, Blanco P&eacute;rez e Chao G&oacute;mez, Racc.&nbsp;pag.&nbsp;I&#8209;4629, punto&nbsp;36). 
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;La funzione assegnata alla Corte nell&#8217;ambito dei procedimenti di pronuncia pregiudiziale consiste, infatti, nel contribuire
         all&#8217;amministrazione della giustizia negli Stati membri e non nell&#8217;esprimere pareri consultivi su questioni generali o ipotetiche
         (v., in particolare, sentenze 12 giugno 2003, causa C&#8209;112/00, Schmidberger, Racc.&nbsp;pag.&nbsp;I&#8209;5659, punto&nbsp;32; 8 settembre 2009,
         causa C&#8209;478/07, Bud&#277;jovick&yacute; Budvar, Racc.&nbsp;pag.&nbsp;I&#8209;7721, punto&nbsp;64, e 11 marzo 2010, causa C&#8209;384/08, Attanasio Group, Racc.&nbsp;pag.&nbsp;I&#8209;2055,
         punto&nbsp;28).
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;Nella fattispecie, dalla decisione di rinvio risulta che il Tribunal Supremo considera che, nonostante l&#8217;abrogazione delle
         disposizioni del regio decreto n.&nbsp;1470/2007, la questione se l&#8217;art.&nbsp;42, n.&nbsp;3, del regolamento n.&nbsp;1782/2003 osti al menzionato
         decreto resta pertinente, e ci&ograve; in quanto i regi decreti nn.&nbsp;1612/2008 e 1680/2009 ne hanno ripreso il tenore letterale, cosicch&eacute;
         esso potrebbe essere investito di altri ricorsi vertenti su tale medesima questione.
      </P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Nella sua risposta alla lettera del 21 gennaio 2011, con cui la Corte, in applicazione dell&#8217;art.&nbsp;104, n.&nbsp;5, del suo regolamento
         di procedura, gli ha chiesto di precisare se l&#8217;abrogazione del regio decreto n.&nbsp;1470/2007 e la giurisprudenza fatta valere
         dal governo spagnolo nelle sue osservazioni scritte incidessero sulla rilevanza della domanda di pronuncia pregiudiziale,
         il Tribunal Supremo ha ribadito che l&#8217;annullamento del regio decreto n.&nbsp;1470/2007 non rimetteva in discussione la ricevibilit&agrave;
         della sua domanda di pronuncia pregiudiziale. In proposito, tale giudice ha rammentato, da un lato, che il contenuto dell&#8217;art.&nbsp;9,
         n.&nbsp;2, lett.&nbsp;b), del regio decreto n.&nbsp;1470/2007 era stato ripreso nei decreti successivi, cosicch&eacute; esso potrebbe essere investito
         di altri ricorsi vertenti su tale medesima questione. D&#8217;altro lato, il Tribunal Supremo ha indicato che la giurisprudenza
         richiamata dal governo spagnolo non risultava pertinente nel caso di specie, dato che l&#8217;abrogazione del regio decreto n.&nbsp;1470/2007
         non era sopravvenuta nel corso del procedimento dinanzi ad esso pendente e che i decreti nn.&nbsp;1612/2008 e 1680/2009 prevedono
         condizioni identiche per l&#8217;accesso dei giovani agricoltori ai diritti al pagamento a partire dalla riserva nazionale.
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;In tale contesto &egrave; necessario constatare che l&#8217;interesse del Tribunal Supremo alla risposta che la Corte fornir&agrave; alla questione
         sottoposta non &egrave; attinente alla controversia dinanzi ad esso pendente, ma alla circostanza che potrebbe essere investito di
         eventuali ricorsi diretti all&#8217;annullamento di disposizioni simili.
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;Occorre del resto rilevare che n&eacute; il Tribunal Supremo nella sua lettera del 2 marzo 2011, n&eacute; le parti nel corso dell&#8217;udienza
         sono stati in grado di chiarire nello specifico perch&eacute; la causa principale non fosse divenuta priva di oggetto a seguito dell&#8217;abrogazione
         del regio decreto n.&nbsp;1470/2007. Si deve parimenti notare che, considerato il fascicolo presentato alla Corte, la domanda di
         pronuncia pregiudiziale appare di natura ipotetica.
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;Orbene, quando una domanda di pronuncia pregiudiziale presenta tale natura, spetta al giudice del rinvio fornire alla Corte
         elementi che le consentano di cogliere l&#8217;interesse reale e concreto che ciononostante siffatta domanda riveste per la causa
         principale.
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Nella fattispecie in esame occorre nondimeno constatare che il Tribunal Supremo si &egrave; limitato ad affermare, nella sua lettera
         del 2 marzo 2011, che la giurisprudenza invocata dal governo spagnolo non &egrave; applicabile al ricorso della controversia principale,
         che &laquo;permane attuale&raquo;, senza tuttavia fornire chiarimenti precisi a riguardo.
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;Di conseguenza, si deve dichiarare la presente domanda di pronuncia pregiudiziale irricevibile a causa della sua natura ipotetica.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi la Corte (Prima Sezione) dichiara:</P>
      <P class="C30Dispositifalinea"><B>La domanda di pronuncia pregiudiziale proposta dal Tribunal Supremo (Spagna), con decisione 18 marzo 2010, &egrave; irricevibile
            a causa del suo carattere ipotetico.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A><SUP></SUP> Lingua processuale: lo spagnolo.
      </P>
   </BODY>
</HTML>

<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : CFE@TRA-DOC-IT-ARRET-C-0104-2010-201104878-06_01-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
      <LINK href="./../../../../css/coj/coj-som-c-fr.css" REL="stylesheet" TYPE="text/css">
      <LINK HREF="coj-som-c-it.css" REL="stylesheet" TYPE="text/css">
   </HEAD>
   <BODY>
      <P class="S73Alineacentregras"><B>Causa C&#8209;104/10</B></P>
      <P class="S73Alineacentregras"><B>Patrick Kelly</B></P>
      <P class="S73Alineacentregras"><B>contro</B></P>
      <P class="S73Alineacentregras"><B>National University of Ireland (University College, Dublin)</B></P>
      <P class="S39Centre">[domanda di pronuncia pregiudiziale proposta dalla High Court (Irlanda)]</P>
      <P class="S71Indicateur">&laquo;Direttive 76/207/CEE, 97/80/CE e 2002/73/CE &#8212; Accesso alla formazione professionale &#8212; Parit&agrave; di trattamento tra uomini e donne &#8212; Rigetto di una candidatura &#8212; Accesso di un candidato ad una formazione professionale alle informazioni riguardanti le qualifiche degli altri candidati&raquo;</P>
      <P class="S40Titre">Massime della sentenza</P>
      <P class="S35MotClenumerote">1.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Politica sociale &#8212; Lavoratori di sesso maschile e lavoratori di sesso femminile &#8212; Accesso al lavoro e condizioni di lavoro
            &#8212; Parit&agrave; di trattamento &#8212; Onere della prova nei casi di discriminazione</I></P>
      <P class="S37MotCleFinretrait1"><I>(Direttiva del Consiglio 97/80, art.&nbsp;4, n.&nbsp;1)</I></P>
      <P class="S35MotClenumerote">2.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Politica sociale &#8212; Lavoratori di sesso maschile e lavoratori di sesso femminile &#8212; Accesso al lavoro e condizioni di lavoro
            &#8212; Parit&agrave; di trattamento</I></P>
      <P class="S37MotCleFinretrait1"><I>(Direttiva del Parlamento europeo e del Consiglio 2002/73, art.&nbsp;1, punto&nbsp;3; direttiva del Consiglio 76/207, art.&nbsp;4)</I></P>
      <P class="S35MotClenumerote">3.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Politica sociale &#8212; Lavoratori di sesso maschile e lavoratori di sesso femminile &#8212; Accesso al lavoro e condizioni di lavoro
            &#8212; Parit&agrave; di trattamento &#8212; Onere della prova nei casi di discriminazione</I></P>
      <P class="S37MotCleFinretrait1"><I>(Direttive del Parlamento europeo e del Consiglio 95/46 e 2002/58; direttiva del Consiglio 97/80)</I></P>
      <P class="S35MotClenumerote">4.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<I>Questioni pregiudiziali &#8212; Rinvio alla Corte &#8212; Obbligo di rinvio</I></P>
      <P class="S37MotCleFinretrait1"><I>(Art.&nbsp;267, n.&nbsp;3, TFUE)</I></P>
      <P class="S01PointAltN"><A NAME="point1">1.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;4, n.&nbsp;1, della direttiva 97/80, riguardante l&#8217;onere della prova nei casi di discriminazione basata sul sesso, dev&#8217;essere
         interpretato nel senso che non prevede il diritto per un candidato ad una formazione professionale, che ritenga che l&#8217;accesso
         alla medesima gli sia stato negato per mancato rispetto del principio di parit&agrave; di trattamento, di accedere ad informazioni
         in possesso dell&#8217;organizzatore della formazione medesima riguardanti le qualifiche degli altri candidati alla formazione,
         affinch&eacute; sia in grado di dimostrare &laquo;elementi di fatto in base ai quali si possa presumere che ci sia stata discriminazione
         diretta o indiretta&raquo;, ai sensi della menzionata disposizione.
      </P>
      <P class="S19Marge1">Non pu&ograve; essere tuttavia escluso che il diniego di fornire informazioni da parte del convenuto, nell&#8217;ambito dell&#8217;accertamento
         dei fatti, possa rischiare di compromettere la realizzazione dell&#8217;obiettivo perseguito dalla direttiva medesima, privando
         in tal modo, segnatamente, l&#8217;art.&nbsp;4, n.&nbsp;1, della stessa del proprio effetto utile, circostanza che spetta al giudice nazionale
         verificare.
      </P>
      <P class="S36Renvoi">(v. punti 38-39, dispositivo 1)</P>
      <P class="S01PointAltN"><A NAME="point2">2.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;4 della direttiva 76/207, relativa all&#8217;attuazione del principio della parit&agrave; di trattamento fra gli uomini e le donne
         per quanto riguarda l&#8217;accesso al lavoro, alla formazione e alla promozione professionali e le condizioni di lavoro, ovvero
         l&#8217;art.&nbsp;1, punto 3, della direttiva 2002/73, che modifica la direttiva 76/207, devono essere interpretati nel senso che non
         prevedono il diritto per un candidato ad una formazione professionale di accedere ad informazioni in possesso dell&#8217;organizzatore
         della formazione medesima riguardanti le qualifiche degli altri candidati alla formazione, qualora tale candidato ritenga
         di non aver avuto accesso alla formazione de qua secondo gli stessi criteri applicati agli altri candidati e di essere stato
         vittima di una discriminazione fondata sul sesso, ai sensi di detto art.&nbsp;4, ovvero qualora il candidato medesimo lamenti di
         essere stato vittima di una discriminazione fondata sul sesso, ai sensi di detto art.&nbsp;1, punto 3, per quanto attiene all&#8217;accesso
         alla formazione professionale stessa.
      </P>
      <P class="S36Renvoi">(v. punto 48, dispositivo 2)</P>
      <P class="S01PointAltN"><A NAME="point3">3.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nel caso in cui un candidato ad una formazione professionale possa invocare la direttiva 97/80, riguardante l&#8217;onere della
         prova nei casi di discriminazione basata sul sesso, al fine di accedere ad informazioni in possesso dell&#8217;organizzatore della
         formazione stessa riguardanti le qualifiche degli altri candidati alla medesima, le norme del diritto dell&#8217;Unione in materia
         di riservatezza possono incidere su tale diritto d&#8217;accesso.
      </P>
      <P class="S19Marge1">Pertanto, nell&#8217;esaminare se il diniego di fornire informazioni da parte del convenuto, nell&#8217;ambito dell&#8217;accertamento di fatti
         che consentono di presumere la sussistenza di una discriminazione, rischi di compromettere la realizzazione dell&#8217;obiettivo
         perseguito dalla direttiva 97/80, privando in tal modo, segnatamente, l&#8217;art.&nbsp;4, n.&nbsp;1, di tale direttiva del proprio effetto
         utile, le autorit&agrave; giudiziarie nazionali o gli altri organi competenti devono tener conto delle norme in materia di riservatezza
         sancite da atti del diritto dell&#8217;Unione, quali la direttiva 95/46, relativa alla tutela delle persone fisiche con riguardo
         al trattamento dei dati personali, nonch&eacute; alla libera circolazione di tali dati, e la direttiva 2002/58, relativa al trattamento
         dei dati personali e alla tutela della vita privata nel settore delle comunicazioni elettroniche (direttiva relativa alla
         vita privata e alle comunicazioni elettroniche). La tutela dei dati di carattere personale &egrave; parimenti prevista dall&#8217;art.&nbsp;8
         della Carta dei diritti fondamentali dell&#8217;Unione europea.
      </P>
      <P class="S36Renvoi">(v. punti 54-56, dispositivo 3)</P>
      <P class="S01PointAltN"><A NAME="point4">4.</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;obbligo previsto all&#8217;art.&nbsp;267, n.&nbsp;3, TFUE non differisce a seconda che nello Stato membro interessato esista un sistema
         giuridico accusatorio ovvero un sistema giuridico inquisitorio.
      </P>
      <P class="S19Marge1">L&#8217;art.&nbsp;267 TFUE conferisce ai giudici nazionali la facolt&agrave;, ed eventualmente impone loro l&#8217;obbligo, di effettuare un rinvio
         pregiudiziale qualora il giudice rilevi, vuoi d&#8217;ufficio, vuoi su domanda di parte, che il merito della controversia solleva
         un aspetto previsto al primo comma di detto articolo. Ne discende che le magistrature nazionali godono della pi&ugrave; ampia facolt&agrave;
         di adire la Corte se ritengono che, nell&#8217;ambito di una controversia dinanzi ad esse pendente, siano sorte questioni, essenziali
         per la pronuncia nel merito, che implicano un&#8217;interpretazione o un accertamento della validit&agrave; delle disposizioni del diritto
         dell&#8217;Unione.
      </P>
      <P class="S19Marge1">Inoltre, il rinvio pregiudiziale si basa su un dialogo da giudice a giudice, il cui avvio si basa interamente sulla valutazione
         della pertinenza e della necessit&agrave; di detto rinvio compiuta dal giudice nazionale. In tal senso, se spetta al giudice nazionale
         valutare se l&#8217;interpretazione di una norma del diritto dell&#8217;Unione risulti necessaria per consentirgli di pronunciarsi sulla
         lite dinanzi ad esso pendente, alla luce del meccanismo procedurale previsto dall&#8217;art.&nbsp;267 TFUE, spetta al giudice medesimo
         decidere in quali termini dette questioni debbano essere formulate. Se &egrave; pur vero che detto giudice &egrave; libero di invitare le
         parti della lite dinanzi ad esso pendente a suggerire formulazioni che possano essere utilizzate nella redazione dei quesiti
         pregiudiziali, resta tuttavia il fatto che &egrave; solamente al giudice medesimo che spetta decidere, in ultima analisi, tanto sulla
         forma quanto sul contenuto dei quesiti stessi.
      </P>
      <P class="S36Renvoi">(v. punti 61, 63-66, dispositivo 4)</P>
<br> <br> <br>
<br> <br> <br>
      <P class="C19Centre">SENTENZA DELLA CORTE (Seconda Sezione)</P>
      <P class="C19Centre">21 luglio 2011 (<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Direttive 76/207/CEE, 97/80/CE e 2002/73/CE &#8211; Accesso alla formazione professionale &#8211; Parit&agrave; di trattamento tra uomini e donne &#8211; Rigetto di una candidatura &#8211; Accesso di un candidato ad una formazione professionale alle informazioni riguardanti le qualifiche degli altri candidati&raquo;</P>
      <P class="C02AlineaAltA">Nel procedimento C&#8209;104/10,</P>
      <P class="C02AlineaAltA">avente ad oggetto la domanda di pronuncia pregiudiziale proposta alla Corte, ai sensi dell&#8217;art.&nbsp;267&nbsp;TFUE, dalla High Court
         (Irlanda), con decisione 29 gennaio 2010, pervenuta in cancelleria il 24 febbraio seguente,
      </P>
      <P class="C02AlineaAltA"><B>Patrick Kelly</B></P>
      <P class="C02AlineaAltA">contro</P>
      <P class="C02AlineaAltA"><B>National University of Ireland (University College, Dublin),</B></P>
      <P class="C19Centre">LA CORTE (Seconda Sezione),</P>
      <P class="C02AlineaAltA">composta dal sig.&nbsp;J.N.&nbsp;Cunha Rodrigues, presidente di sezione, dai sigg.&nbsp;A.&nbsp;Arabadjiev, A.&nbsp;Rosas (relatore), U.&nbsp;L&otilde;hmus e dalla
         sig.ra&nbsp;P.&nbsp;Lindh, giudici,
      </P>
      <P class="C02AlineaAltA">avvocato generale: sig.&nbsp;P. Mengozzi</P>
      <P class="C02AlineaAltA">cancelliere: sig.ra&nbsp;L. Hewlett, amministratore principale</P>
      <P class="C02AlineaAltA">vista la fase scritta del procedimento e in seguito all&#8217;udienza del 13 gennaio 2011,</P>
      <P class="C02AlineaAltA">considerate le osservazioni presentate:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Per il sig.&nbsp;Kelly, dal medesimo;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la National University of Ireland, dalla sig.ra&nbsp;M.&nbsp;Bolger, SC, su incarico del sig.&nbsp;E.&nbsp;O&#8217;Sullivan, solicitor;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo tedesco, dal sig.&nbsp;J.&nbsp;M&ouml;ller, in qualit&agrave; di agente;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Commissione europea, dal sig.&nbsp;M.&nbsp;van Beek e dalla sig.ra&nbsp;N. Yerrell, in qualit&agrave; di agenti,</P>
      <P class="C02AlineaAltA">vista la decisione, adottata dopo aver sentito l&#8217;avvocato generale, di giudicare la causa senza conclusioni,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La domanda di pronuncia pregiudiziale verte sull&#8217;interpretazione del diritto dell&#8217;Unione e, in particolare, dell&#8217;art.&nbsp;4 della
         direttiva del Consiglio 9 febbraio 1976, 76/207/CEE, relativa all&#8217;attuazione del principio della parit&agrave; di trattamento fra
         gli uomini e le donne per quanto riguarda l&#8217;accesso al lavoro, alla formazione e alla promozione professionali e le condizioni
         di lavoro (GU&nbsp;L&nbsp;39, pag.&nbsp;40), dell&#8217;art.&nbsp;4, n.&nbsp;1, della direttiva del Consiglio 15 dicembre 1997, 97/80/CE, riguardante l&#8217;onere
         della prova nei casi di discriminazione basata sul sesso (GU 1998, L&nbsp;14, pag.&nbsp;6), nonch&eacute; dell&#8217;art.&nbsp;1, punto&nbsp;3, della direttiva
         del Parlamento europeo e del Consiglio 23 settembre 2002, 2002/73/CE, che modifica la direttiva 76/207 (GU L&nbsp;269, pag.&nbsp;15).
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tale domanda &egrave; stata proposta nell&#8217;ambito di una controversia tra il sig.&nbsp;Kelly e la National University of Ireland (University
         College, Dublin; in prosieguo: l&#8217;&laquo;UCD&raquo;), in merito al diniego di quest&#8217;ultima di divulgare documenti, in versione non modificata,
         relativi alla procedura di selezione di candidati ad una formazione professionale.
      </P>
      <P class="C04Titre1">&nbsp;<B>Contesto normativo</B></P>
      <P class="C05Titre2">&nbsp;<I>La normativa dell&#8217;Unione</I></P>
      <P class="C06Titre3">&nbsp;La direttiva 76/207</P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La direttiva 76/207, applicabile ratione temporis alla data dei fatti da cui &egrave; scaturita la denuncia per discriminazione basata
         sul sesso, vale a dire nei mesi di marzo ed aprile 2002, prevedeva, al proprio art.&nbsp;4, quanto segue:
      </P>
      <P class="C02AlineaAltA">&laquo;L&#8217;applicazione del principio della parit&agrave; di trattamento per quanto riguarda l&#8217;accesso a tutti i tipi e a tutti i livelli
         di orientamento, di formazione, di perfezionamento e di aggiornamento professionali, implica che gli Stati membri prendano
         le misure necessarie affinch&eacute;:
      </P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;siano soppresse le disposizioni legislative, regolamentari e amministrative contrarie al principio della parit&agrave; di trattamento;</P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;siano nulle, possano essere dichiarate nulle o possano essere modificate le disposizioni contrarie al principio della parit&agrave;
         di trattamento contenute nei contratti collettivi o nei contratti individuali di lavoro, nei regolamenti interni delle imprese
         nonch&eacute; negli statuti delle professioni indipendenti;
      </P>
      <P class="C09Marge0avecretrait">c)&nbsp;&nbsp;&nbsp;&nbsp;&nbsp;&nbsp;l&#8217;orientamento, la formazione, il perfezionamento nonch&eacute; l&#8217;aggiornamento professionali, fatta salva l&#8217;autonomia accordata
         in alcuni Stati membri a taluni istituti privati di formazione, siano accessibili secondo gli stessi criteri e agli stessi
         livelli senza discriminazione basate sul sesso&raquo;.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il successivo art.&nbsp;6 cos&igrave; recitava:
      </P>
      <P class="C02AlineaAltA">&laquo;Gli Stati membri introducono nei rispettivi ordinamenti giuridici interni le misure necessarie per permettere a tutti coloro
         che si ritengano lesi dalla mancata applicazione nei loro confronti del principio della parit&agrave; di trattamento, ai sensi degli
         articoli 3, 4 e 5, di far valere i propri diritti per via giudiziaria, eventualmente dopo aver fatto ricorso ad altre istanze
         competenti&raquo;.
      </P>
      <P class="C06Titre3">&nbsp;La direttiva 2002/73</P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La direttiva 76/207 &egrave; stata modificata dalla direttiva 2002/73, ai sensi del cui art.&nbsp;2, n.&nbsp;1, primo comma, gli Stati membri
         erano tenuti a mettere in vigore le disposizioni legislative, regolamentari ed amministrative necessarie per conformarsi alla
         direttiva medesima entro il 5 ottobre 2005.
      </P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La direttiva 2002/73 ha abrogato, segnatamente, l&#8217;art.&nbsp;4 della direttiva 76/207 e, come si legge nel suo art.&nbsp;1, punto&nbsp;3,
         ha dato all&#8217;art.&nbsp;3 della direttiva 76/207 il seguente tenore:
      </P>
      <P class="C02AlineaAltA">&laquo;1.&nbsp;&nbsp;&nbsp;&nbsp;&nbsp;&nbsp;L&#8217;applicazione del principio della parit&agrave; di trattamento tra uomini e donne significa che non vi deve essere discriminazione
         diretta o indiretta in base al sesso nei settori pubblico o privato, compresi gli enti di diritto pubblico, per quanto attiene:
      </P>
      <P class="C02AlineaAltA">(...)</P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;all&#8217;accesso a tutti i tipi e livelli di orientamento e formazione professionale, perfezionamento e riqualificazione professionale,
         inclusi i tirocini professionali;
      </P>
      <P class="C09Marge0avecretrait">(...)</P>
      <P class="C02AlineaAltA">2.&nbsp;&nbsp;&nbsp;&nbsp;&nbsp;&nbsp;A tal fine gli Stati membri prendono le misure necessarie per assicurare che:</P>
      <P class="C09Marge0avecretrait">a)&nbsp;&nbsp;&nbsp;&nbsp;&nbsp;&nbsp;tutte le disposizioni legislative, regolamentari e amministrative contrarie al principio della parit&agrave; di trattamento siano
         abrogate;
      </P>
      <P class="C09Marge0avecretrait">b)&nbsp;&nbsp;&nbsp;&nbsp;&nbsp;&nbsp;tutte le disposizioni contrarie al principio della parit&agrave; di trattamento contenute nei contratti di lavoro o nei contratti
         collettivi, nei regolamenti interni delle aziende o nelle regole che disciplinano il lavoro autonomo e le organizzazioni dei
         lavoratori e dei datori di lavoro siano o possano essere dichiarate nulle e prive di effetto oppure siano modificate&raquo;.
      </P>
      <P class="C06Titre3">&nbsp;La direttiva 97/80</P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La direttiva 97/80, il cui termine di trasposizione era fissato al 1&deg;&nbsp;gennaio 2001, istituisce norme relative all&#8217;onere della
         prova in casi di discriminazione basata sul sesso.
      </P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;A termini del tredicesimo &#8216;considerando&#8217; di tale direttiva, la valutazione dei fatti che consente di presumere la sussistenza
         di una discriminazione diretta o indiretta spetta all&#8217;autorit&agrave; giudiziaria nazionale o ad altro organo competente, secondo
         il diritto e/o la prassi nazionali.
      </P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ai sensi del successivo diciottesimo &#8216;considerando&#8217;, la Corte di giustizia delle Comunit&agrave; europee ha riconosciuto la necessit&agrave;
         di modificare le regole concernenti l&#8217;onere della prova quando esista una presunta discriminazione e che, ove tale situazione
         si verifichi, l&#8217;applicazione effettiva del principio della parit&agrave; di trattamento esige che l&#8217;onere della prova sia a carico
         della parte convenuta.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;A termini dell&#8217;art.&nbsp;1 della direttiva medesima, quest&#8217;ultima &egrave; volta a garantire che sia accresciuta l&#8217;efficacia dei provvedimenti
         adottati dagli Stati membri in applicazione del principio della parit&agrave; di trattamento diretti a consentire a chiunque si ritenga
         leso dalla inosservanza, nei propri confronti, del principio della parit&agrave; di trattamento di ottenere il riconoscimento dei
         propri diritti per via giudiziaria, dopo l&#8217;eventuale ricorso ad altri organi competenti.
      </P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;La direttiva 97/80 si applica, segnatamente, come stabilito all&#8217;art.&nbsp;3, n.&nbsp;1, lett.&nbsp;a), della medesima, alle fattispecie contemplate
         dalla direttiva 76/207.
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;4, n.&nbsp;1, della direttiva 97/80 cos&igrave; recita:
      </P>
      <P class="C02AlineaAltA">&laquo;Gli Stati membri, secondo i loro sistemi giudiziari, adottano i provvedimenti necessari affinch&eacute; spetti alla parte convenuta
         provare l&#8217;insussistenza della violazione del principio della parit&agrave; di trattamento ove chi si ritiene leso dalla mancata osservanza
         nei propri confronti di tale principio abbia prodotto dinanzi ad un organo giurisdizionale, ovvero dinanzi ad un altro organo
         competente, elementi di fatto in base ai quali si possa presumere che ci sia stata discriminazione diretta o indiretta&raquo;.
      </P>
      <P class="C05Titre2">&nbsp;<I>La normativa nazionale</I></P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;Dalla decisione di rinvio emerge che i principi relativi all&#8217;accesso ai documenti ai sensi dell&#8217;Order 57A, rule 6(6), delle
         Circuit Court Rules corrispondono ai principi relativi alla trasmissione dei documenti (&laquo;discovery&raquo;) e all&#8217;esame dei medesimi
         (&laquo;inspection&raquo;) di cui all&#8217;Order 32 delle Rules of the Circuit 2001&#8209;2006 e dell&#8217;Order 31 delle Rules of the Superior Courts
         1986, e successive modifiche.
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;Ai sensi di tale normativa, la trasmissione di un documento viene autorizzata qualora possa essere dimostrato che questa sia
         rilevante riguardo alle questioni sollevate nella controversia e che, in particolare, il documento risulti necessario ai fini
         di una corretta decisione della lite.
      </P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;Per quanto un documento sia considerato, al tempo stesso, rilevante e necessario, la sua produzione pu&ograve; essere negata, in
         particolare quando si tratti di un documento &laquo;protetto&raquo; o riservato.
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;In caso di conflitto tra il diritto ad ottenere la produzione di un determinato documento, da un lato, e l&#8217;obbligo di tutelare
         la riservatezza ovvero di rispettare qualsivoglia obbligo o diritto in senso contrario, dall&#8217;altro, il giudice nazionale chiamato
         a pronunciarsi sulla lite deve procedere ad una ponderazione della natura della domanda presentata nonch&eacute; del grado di riservatezza
         fatto valere, da un lato, con l&#8217;interesse pubblico ad una divulgazione integrale nell&#8217;ambito dell&#8217;amministrazione della giustizia,
         dall&#8217;altro.
      </P>
      <P class="C04Titre1">&nbsp;<B>Causa principale e questioni pregiudiziali</B></P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;Il sig.&nbsp;Kelly &egrave; un professore abilitato residente a Dublino.
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;L&#8217;UCD &egrave; un istituto di insegnamento superiore. Per il periodo accademico intercorrente tra gli anni 2002 e 2004 offriva una
         formazione denominata &laquo;Masters degree in Social Science (Social Worker) mode A&raquo; [dottorato in scienze sociali (assistente
         sociale) di tipo A].
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;In data 23 dicembre 2001, il sig.&nbsp;Kelly presentava domanda presso la detta universit&agrave; chiedendo di essere ammesso a seguire
         tale formazione. Al termine del procedimento di selezione dei candidati veniva informato, con lettera del 15 marzo 2002, che
         la sua domanda non era stata accolta.
      </P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Insoddisfatto di tale decisione, il sig.&nbsp;Kelly presentava, nel mese di aprile 2002, formale ricorso per discriminazione basata
         sul sesso presso il Director of the Equality Tribunal, sostenendo di possedere una qualificazione migliore rispetto alla candidata
         di sesso femminile meno qualificata ammessa a seguire la formazione de qua.
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;Il 2 novembre 2006, l&#8217;Equality Officer, cui il Director of the Equality Tribunal aveva affidato l&#8217;istruttoria del ricorso
         presentato dal sig.&nbsp;Kelly, pronunciava la propria decisione affermando che il ricorrente non era riuscito a provare la sussistenza,
         prima facie, di una discriminazione fondata sul sesso. Avverso tale decisione il sig.&nbsp;Kelly proponeva impugnazione dinanzi
         al Circuit Court (tribunale distrettuale).
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;In data 4 gennaio 2007 il sig.&nbsp;Kelly proponeva parimenti un&#8217;istanza, a norma dell&#8217;Order 57A rule 6(6) dei Circuit Court Rules,
         che veniva trasmessa al Circuit Court, affinch&eacute; l&#8217;UCD depositasse copia della documentazione indicata nell&#8217;istanza medesima
         (&laquo;disclosure&raquo;; in prosieguo: l&#8217;&laquo;istanza di divulgazione&raquo;). Tale istanza era volta ad ottenere la trasmissione di copia dei
         formulari d&#8217;iscrizione conservati, dei documenti allegati o inclusi ai formulari stessi nonch&eacute; delle &laquo;schede di valutazione&raquo;
         dei candidati di cui erano stati conservati i formulari d&#8217;iscrizione.
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;Il presidente della Circuit Court respingeva l&#8217;istanza di divulgazione con ordinanza 12 marzo 2007. Il 14 marzo seguente,
         il sig.&nbsp;Kelly impugnava tale ordinanza dinanzi alla High Court.
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Il 23 aprile seguente, il sig.&nbsp;Kelly presentava parimenti istanza dinanzi alla High Court, chiedendo che quest&#8217;ultima procedesse
         ad un rinvio pregiudiziale alla Corte di giustizia delle Comunit&agrave; europee. Il 14 marzo 2008, detto giudice nazionale rilevava
         che il rinvio appariva prematuro, considerato che essa non si era ancora pronunciata sulla questione se l&#8217;accesso ai documenti
         in questione potesse essere concesso sulla base della normativa nazionale. In esito al proprio esame, la High Court concludeva
         che, in base alla normativa nazionale, l&#8217;UCD non era tenuta a divulgare, in forma non modificata, la documentazione la cui
         trasmissione era stata richiesta dal sig.&nbsp;Kelly.
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;A fronte di dubbi in merito alla questione se il rigetto dell&#8217;istanza di divulgazione fosse conforme o meno al diritto dell&#8217;Unione,
         la High Court ha deciso di sospendere il procedimento e di sottoporre alla Corte le seguenti questioni pregiudiziali:
      </P>
      <P class="C09Marge0avecretrait">&laquo;1)&nbsp;&nbsp;&nbsp;&nbsp;&nbsp;&nbsp;Se l&#8217;art.&nbsp;4, n.&nbsp;1, della direttiva 97/80 (...) legittimi un aspirante ad un corso professionale, che ritenga essergli stata
         negata l&#8217;ammissione al corso medesimo per mancata applicazione del principio di parit&agrave; di trattamento, ad ottenere informazioni
         sulle qualifiche degli altri aspiranti al corso e, in particolare, di coloro che vi siano stati ammessi, cos&igrave; che il ricorrente
         possa produrre &#8220;dinanzi a un organo giurisdizionale, ovvero dinanzi ad un altro organo competente, elementi di fatto in base
         ai quali si possa presumere che ci sia stata discriminazione diretta o indiretta&#8221;.
      </P>
      <P class="C09Marge0avecretrait">2)&nbsp;&nbsp;&nbsp;&nbsp;&nbsp;&nbsp;Se l&#8217;art.&nbsp;4 della direttiva 76/207(...) legittimi un aspirante a un corso professionale, che ritenga essergli stata negata
         l&#8217;ammissione al corso medesimo &#8220;sulla base degli stessi criteri&#8221;, e di essere stato discriminato &#8220;in base al sesso&#8221; ai fini
         dell&#8217;ammissione allo stesso, ad ottenere le informazioni, detenute dall&#8217;organizzatore del corso, sulle rispettive qualifiche
         degli altri aspiranti e, in particolare, di coloro che vi siano stati ammessi.
      </P>
      <P class="C09Marge0avecretrait">3)&nbsp;&nbsp;&nbsp;&nbsp;&nbsp;&nbsp;Se l&#8217;art.&nbsp;[1, punto&nbsp;3,] della direttiva 2002/73 (...), che vieta &#8220;la discriminazione diretta o indiretta in base al sesso&#8221;
         nella &#8220;ammissione&#8221; ad un corso professionale, legittimi un aspirante al corso medesimo, che ritenga di essere stato discriminato
         &#8220;in base al sesso&#8221; ai fini dell&#8217;ammissione al corso professionale, ad ottenere le informazioni, detenute dall&#8217;organizzatore
         del corso, sulle rispettive qualifiche degli altri aspiranti e, in particolare, di coloro che vi siano stati ammessi.
      </P>
      <P class="C09Marge0avecretrait">4)&nbsp;&nbsp;&nbsp;&nbsp;&nbsp;&nbsp;Se la natura dell&#8217;obbligo di cui all&#8217;art.&nbsp;267, n.&nbsp;3, TFUE differisca qualora in uno Stato membro viga un sistema accusatorio
         (in contrapposizione ad uno in cui viga un sistema inquisitorio) e, in caso affermativo, sotto quale profilo.
      </P>
      <P class="C09Marge0avecretrait">5)&nbsp;&nbsp;&nbsp;&nbsp;&nbsp;&nbsp;Se le leggi nazionali o [dell&#8217;Unione] in materia di riservatezza possano incidere sul diritto all&#8217;informazione di cui alle
         summenzionate direttive&raquo;.
      </P>
      <P class="C04Titre1">&nbsp;<B>Sulle questioni pregiudiziali</B></P>
      <P class="C05Titre2">&nbsp;<I>Sulla prima questione</I></P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;Con la prima questione il giudice del rinvio chiede, sostanzialmente, se l&#8217;art.&nbsp;4, n.&nbsp;1, della direttiva 97/80 debba essere
         interpretato nel senso che preveda il diritto per un candidato ad una formazione professionale, che ritenga che l&#8217;accesso
         alla medesima gli sia stato negato per mancato rispetto del principio di parit&agrave; di trattamento, di accedere ad informazioni
         in possesso dell&#8217;organizzatore della formazione relative alle qualifiche degli altri candidati alla formazione medesima, affinch&eacute;
         sia in grado di accertare elementi di &laquo;fatto in base ai quali si possa presumere che ci sia stata discriminazione diretta
         o indiretta&raquo; ai sensi della menzionata disposizione.
      </P>
      <P class="C06Titre3">&nbsp;Argomenti delle parti </P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;Il sig.&nbsp;Kelly sostiene che l&#8217;art.&nbsp;4, n.&nbsp;1, della direttiva 97/80 attribuisce il diritto a colui che si ritenga leso dal mancato
         rispetto, nei propri confronti, del principio di parit&agrave; di trattamento di accedere alle informazioni che &#8211; nell&#8217;assunto che
         tale principio non gli sia stato applicato erroneamente &#8211; dimostrino ovvero consentano di dimostrare, dinanzi ad un giudice
         o altra autorit&agrave; nazionale competente, fatti che consentano di presumere la sussistenza di una discriminazione diretta o indiretta.
         Per un candidato ad una formazione professionale che si ritenga leso dal mancato rispetto, nei propri confronti, di detto
         principio, ci&ograve; comprenderebbe le informazioni riguardanti le qualifiche degli altri candidati.
      </P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;Il governo tedesco sostiene che il tenore dell&#8217;art.&nbsp;4, n.&nbsp;1, della direttiva 97/80 non contiene alcuna indicazione in merito
         al riconoscimento di un diritto all&#8217;informazione. Tale disposizione disciplinerebbe, al pari di quanto sostenuto dall&#8217;UCD
         e dalla Commissione europea, le modalit&agrave; del trasferimento dell&#8217;onere della prova dal ricorrente alla controparte. A suo parere,
         tale trasferimento si verifica solamente nei casi in cui un candidato abbia preliminarmente dimostrato fatti che consentano
         di presumere la sussistenza di una discriminazione diretta o indiretta. 
      </P>
      <P class="C06Titre3">&nbsp;Giudizio della Corte</P>
      <P class="C01PointnumeroteAltN"><A NAME="point29">29</A>&nbsp;&nbsp;&nbsp;&nbsp;&nbsp;&nbsp;La direttiva 97/80 enuncia, all&#8217;art.&nbsp;4, n.&nbsp;1, che gli Stati membri adottano i provvedimenti necessari affinch&eacute; spetti alla
         parte convenuta provare l&#8217;insussistenza della violazione del suddetto principio ove chi si ritiene leso dalla mancata osservanza
         nei propri confronti di tale principio abbia prodotto dinanzi ad un organo giurisdizionale, ovvero dinanzi ad un altro organo
         competente, elementi di fatto in base ai quali si possa presumere che ci sia stata discriminazione diretta o indiretta (v.
         sentenza 10 marzo 2005, causa C&#8209;196/02, Nikoloudi, Racc.&nbsp;pag.&nbsp;I&#8209;1789, punto&nbsp;68). 
      </P>
      <P class="C01PointnumeroteAltN"><A NAME="point30">30</A>&nbsp;&nbsp;&nbsp;&nbsp;&nbsp;&nbsp;In tal senso, incombe a colui che si ritenga leso dal mancato rispetto del principio di parit&agrave; di trattamento, dimostrare,
         in un primo momento, i fatti che consentano di presumere la sussistenza di una discriminazione diretta o indiretta. Solamente
         nel caso in cui questi abbia provato tali fatti, spetter&agrave; poi alla controparte, in un secondo momento, dimostrare che non
         vi sia stata violazione del principio di non discriminazione.
      </P>
      <P class="C01PointnumeroteAltN"><A NAME="point31">31</A>&nbsp;&nbsp;&nbsp;&nbsp;&nbsp;&nbsp;A tal riguardo, dal tredicesimo &#8216;considerando&#8217; della direttiva 97/80 emerge che spetta all&#8217;autorit&agrave; giudiziaria nazionale
         o ad altra autorit&agrave; competente valutare, in base al diritto e/o alle prassi nazionali, i fatti che consentano di presumere
         la sussistenza di una discriminazione diretta o indiretta.
      </P>
      <P class="C01PointnumeroteAltN"><A NAME="point32">32</A>&nbsp;&nbsp;&nbsp;&nbsp;&nbsp;&nbsp;Spetta conseguentemente al giudice del rinvio, o ad altra autorit&agrave; irlandese competente, valutare, sulla base del diritto
         e/o delle prassi nazionali irlandesi, se il sig.&nbsp;Kelly abbia dimostrato fatti che consentano di presumere l&#8217;esistenza di una
         discriminazione diretta o indiretta.
      </P>
      <P class="C01PointnumeroteAltN"><A NAME="point33">33</A>&nbsp;&nbsp;&nbsp;&nbsp;&nbsp;&nbsp;Tuttavia, si deve precisare che la direttiva 97/80, a termini del suo art.&nbsp;1, mira a garantire che sia accresciuta l&#8217;efficacia
         dei provvedimenti adottati dagli Stati membri in applicazione del principio della parit&agrave; di trattamento, diretti a consentire
         a chiunque si ritenga leso dall&#8217;inosservanza, nei propri confronti, di tale principio di ottenere il riconoscimento dei propri
         diritti per via giudiziaria, dopo l&#8217;eventuale ricorso ad altri organi competenti.
      </P>
      <P class="C01PointnumeroteAltN"><A NAME="point34">34</A>&nbsp;&nbsp;&nbsp;&nbsp;&nbsp;&nbsp;In tal senso, se &egrave; pur vero che l&#8217;art.&nbsp;4, n.&nbsp;1, della direttiva de qua non prevede un diritto specifico a favore di colui
         che si ritenga leso dal mancato rispetto, nei propri confronti, del principio della parit&agrave; di trattamento di accedere ad informazioni
         affinch&eacute; questi sia in grado di dimostrare &laquo;elementi di fatto in base ai quali si possa presumere che ci sia stata discriminazione
         diretta o indiretta&raquo; ai sensi della menzionata disposizione, resta il fatto che non pu&ograve; essere escluso che il diniego di fornire
         informazioni da parte della convenuta, nell&#8217;ambito dell&#8217;accertamento dei fatti stessi, possa rischiare di compromettere la
         realizzazione dell&#8217;obiettivo perseguito dalla direttiva medesima, privando in tal modo tale disposizione, segnatamente, del
         proprio effetto utile.
      </P>
      <P class="C01PointnumeroteAltN"><A NAME="point35">35</A>&nbsp;&nbsp;&nbsp;&nbsp;&nbsp;&nbsp;A tal riguardo, si deve rammentare che agli Stati membri non &egrave; consentito applicare una normativa che possa pregiudicare la
         realizzazione degli obiettivi perseguiti da una direttiva e, conseguentemente, di privare la direttiva medesima del proprio
         effetto utile (v. sentenza 28 aprile 2011, causa C&#8209;61/11 PPU, El Dridi, non ancora pubblicata nella Raccolta, punto&nbsp;55).
      </P>
      <P class="C01PointnumeroteAltN"><A NAME="point36">36</A>&nbsp;&nbsp;&nbsp;&nbsp;&nbsp;&nbsp;Infatti, ai sensi rispettivamente del secondo e del terzo comma dell&#8217;art.&nbsp;4, n.&nbsp;3, TUE, gli Stati membri, in particolare,
         &laquo;adottano ogni misura di carattere generale o particolare atta ad assicurare l&#8217;esecuzione degli obblighi derivanti dai trattati
         o conseguenti agli atti delle istituzioni dell&#8217;Unione&raquo; e &laquo;si astengono da qualsiasi misura che rischi di mettere in pericolo
         la realizzazione degli obiettivi dell&#8217;Unione&raquo;, compresi quelli perseguiti dalle direttive (v. sentenza El Dridi, cit., punto&nbsp;56).
      </P>
      <P class="C01PointnumeroteAltN"><A NAME="point37">37</A>&nbsp;&nbsp;&nbsp;&nbsp;&nbsp;&nbsp;Nella specie, emerge tuttavia dalla decisione di rinvio che, se &egrave; pur vero che il presidente della Circuit Court ha respinto
         la domanda di divulgazione, si deve necessariamente rilevare che l&#8217;UCD ha proposto di fornire al sig.&nbsp;Kelly parte delle informazioni
         richieste, cosa non contestata dal medesimo.
      </P>
      <P class="C01PointnumeroteAltN"><A NAME="point38">38</A>&nbsp;&nbsp;&nbsp;&nbsp;&nbsp;&nbsp;La prima questione dev&#8217;essere quindi risolta dichiarando che l&#8217;art.&nbsp;4, n.&nbsp;1, della direttiva 97/80 dev&#8217;essere interpretato
         nel senso che non prevede il diritto per un candidato ad una formazione professionale, che ritenga che l&#8217;accesso alla medesima
         gli sia stato negato per mancato rispetto del principio di parit&agrave; di trattamento, di accedere ad informazioni in possesso
         dell&#8217;organizzatore della formazione medesima riguardanti le qualifiche degli altri candidati alla formazione, affinch&eacute; sia
         in grado di dimostrare &laquo;elementi di fatto in base ai quali si possa presumere che ci sia stata discriminazione diretta o indiretta&raquo;,
         ai sensi della menzionata disposizione.
      </P>
      <P class="C01PointnumeroteAltN"><A NAME="point39">39</A>&nbsp;&nbsp;&nbsp;&nbsp;&nbsp;&nbsp;Non pu&ograve; essere tuttavia escluso che il diniego di fornire informazioni da parte del convenuto, nell&#8217;ambito dell&#8217;accertamento
         dei fatti, possa rischiare di compromettere la realizzazione dell&#8217;obiettivo perseguito dalla direttiva medesima, privando
         in tal modo, segnatamente, l&#8217;art.&nbsp;4, n.&nbsp;1, della stessa del proprio effetto utile. Spetta al giudice del rinvio verificare
         se tale ipotesi ricorra nella causa principale.
      </P>
      <P class="C05Titre2">&nbsp;<I>Sulle questioni seconda e terza</I></P>
      <P class="C01PointnumeroteAltN"><A NAME="point40">40</A>&nbsp;&nbsp;&nbsp;&nbsp;&nbsp;&nbsp;Con le questioni seconda e terza, che occorre esaminare congiuntamente, il giudice del rinvio chiede, sostanzialmente, se
         l&#8217;art.&nbsp;4 della direttiva 76/207, ovvero l&#8217;art.&nbsp;1, punto&nbsp;3, della direttiva 2002/73 debbano essere interpretati nel senso che
         prevedono il diritto per un candidato ad una formazione professionale di accedere ad informazioni, in possesso dell&#8217;organizzatore
         della formazione medesima, riguardanti le qualifiche degli altri candidati alla formazione, nel caso in cui detto candidato
         ritenga di non aver avuto accesso alla formazione de qua secondo gli stessi criteri applicati agli altri candidati e di essere
         stato vittima di una discriminazione fondata sul sesso, ai sensi dello stesso art.&nbsp;4, ovvero quando il candidato medesimo
         lamenti di essere stato vittima di una discriminazione fondata sul sesso, ai sensi del menzionato art.&nbsp;1, punto&nbsp;3, per quanto
         attiene all&#8217;accesso alla formazione professionale stessa.
      </P>
      <P class="C06Titre3">&nbsp;Argomenti delle parti</P>
      <P class="C01PointnumeroteAltN"><A NAME="point41">41</A>&nbsp;&nbsp;&nbsp;&nbsp;&nbsp;&nbsp;Il sig.&nbsp;Kelly ritiene che l&#8217;art.&nbsp;4 della direttiva 76/207, nonch&eacute; l&#8217;art.&nbsp;1, punto&nbsp;3, della direttiva 2002/73, attribuiscano
         il diritto a colui che ritenga essergli stato negato l&#8217;accesso ad una formazione professionale a causa di una discriminazione
         fondata sul sesso di ottenere informazioni riguardanti le qualifiche degli altri candidati alla formazione professionale de
         qua.
      </P>
      <P class="C01PointnumeroteAltN"><A NAME="point42">42</A>&nbsp;&nbsp;&nbsp;&nbsp;&nbsp;&nbsp;Il governo tedesco e la Commissione deducono che tali disposizioni costituiscono regole di base relative al divieto di discriminazioni
         fondate sul sesso e che esse non riguardano la questione delle norme procedurali. Essi ritengono che tali disposizioni non
         siano articolate in termini sufficientemente concreti per poter ritenere che ne discenda un diritto all&#8217;attuazione di una
         determinata misura, quale il diritto all&#8217;informazione.
      </P>
      <P class="C06Titre3">&nbsp;Giudizio della Corte</P>
      <P class="C01PointnumeroteAltN"><A NAME="point43">43</A>&nbsp;&nbsp;&nbsp;&nbsp;&nbsp;&nbsp;Dal tenore degli artt.&nbsp;4 della direttiva 76/207 ovvero 1, punto&nbsp;3, della direttiva 2002/73 non emerge che un candidato ad
         una formazione professionale disponga del diritto di accedere a informazioni, in possesso dell&#8217;organizzatore della medesima,
         riguardanti le qualifiche degli altri candidati alla formazione stessa.
      </P>
      <P class="C01PointnumeroteAltN"><A NAME="point44">44</A>&nbsp;&nbsp;&nbsp;&nbsp;&nbsp;&nbsp;Infatti, l&#8217;art.&nbsp;4, lett.&nbsp;c), della direttiva 76/207 prevede che l&#8217;applicazione del principio di parit&agrave; di trattamento per
         quanto attiene all&#8217;accesso a tutti i tipi e a tutti i livelli di formazione professionale implica che gli Stati membri prendano
         le misure necessarie affinch&eacute; la formazione professionale, fatta salva l&#8217;autonomia accordata in alcuni Stati membri a taluni
         istituti privati di formazione, sia accessibile secondo gli stessi criteri e agli stessi livelli senza discriminazioni basate
         sul sesso.
      </P>
      <P class="C01PointnumeroteAltN"><A NAME="point45">45</A>&nbsp;&nbsp;&nbsp;&nbsp;&nbsp;&nbsp;Quanto all&#8217;art.&nbsp;1, punto&nbsp;3, della direttiva 2002/73, esso dispone che l&#8217;applicazione del principio della parit&agrave; di trattamento
         implica l&#8217;assenza di qualsiasi discriminazione diretta o indiretta fondata sul sesso nei settori pubblico o privato, ivi compresi
         gli enti di diritto pubblico, per quanto attiene all&#8217;accesso a tutti i tipi e livelli di orientamento professionale, di formazione
         professionale, di perfezionamento e riqualificazione professionale, ivi inclusi i tirocini professionali. A tal fine, gli
         Stati membri adottano le misure necessarie per assicurare che siano abrogate tutte le disposizioni legislative, regolamentari
         ed amministrative contrarie al principio di parit&agrave; di trattamento.
      </P>
      <P class="C01PointnumeroteAltN"><A NAME="point46">46</A>&nbsp;&nbsp;&nbsp;&nbsp;&nbsp;&nbsp;Tali disposizioni sono in effetti volte ad assicurare l&#8217;applicazione del principio di parit&agrave; di trattamento per quanto attiene
         all&#8217;accesso alla formazione, ma lasciano le autorit&agrave; nazionali, ai sensi dell&#8217;art.&nbsp;288, terzo comma, TFUE, competenti ad adottare,
         quanto alla forma e ai mezzi, le misure necessarie affinch&eacute; &laquo;tutte le disposizioni legislative, regolamentari ed amministrative&raquo;
         contrarie a tale principio siano abrogate.
      </P>
      <P class="C01PointnumeroteAltN"><A NAME="point47">47</A>&nbsp;&nbsp;&nbsp;&nbsp;&nbsp;&nbsp;In tal senso, da tali disposizioni non pu&ograve; essere dedotto un obbligo particolare volto a consentire ad un candidato ad una
         formazione professionale l&#8217;accesso alle informazioni riguardanti le qualifiche degli altri candidati alla formazione medesima.
      </P>
      <P class="C01PointnumeroteAltN"><A NAME="point48">48</A>&nbsp;&nbsp;&nbsp;&nbsp;&nbsp;&nbsp;Le questioni pregiudiziali seconda e terza devono essere quindi risolte dichiarando che l&#8217;art.&nbsp;4, della direttiva 76/207,
         ovvero l&#8217;art.&nbsp;1, punto&nbsp;3, della direttiva 2002/73 devono essere interpretati nel senso che non prevedono il diritto per un
         candidato ad una formazione professionale di accedere ad informazioni in possesso dell&#8217;organizzatore della formazione medesima
         riguardanti le qualifiche degli altri candidati alla formazione, qualora tale candidato ritenga di non aver avuto accesso
         alla formazione de qua secondo gli stessi criteri applicati agli altri candidati e di essere stato vittima di una discriminazione
         fondata sul sesso, ai sensi del detto art.&nbsp;4, ovvero qualora il candidato medesimo lamenti di essere stato vittima di una
         discriminazione fondata sul sesso, ai sensi del detto art.&nbsp;1, punto&nbsp;3, per quanto attiene all&#8217;accesso alla formazione professionale
         stessa.
      </P>
      <P class="C05Titre2">&nbsp;<I>Sulla quinta questione</I></P>
      <P class="C01PointnumeroteAltN"><A NAME="point49">49</A>&nbsp;&nbsp;&nbsp;&nbsp;&nbsp;&nbsp;Con la quinta questione, che appare opportuno esaminare prima della quarta, il giudice del rinvio chiede se norme dell&#8217;Unione
         o nazionali in materia di riservatezza possano incidere sul diritto di ottenere informazioni ai sensi delle direttive 76/207,
         97/80 e 2002/73.
      </P>
      <P class="C01PointnumeroteAltN"><A NAME="point50">50</A>&nbsp;&nbsp;&nbsp;&nbsp;&nbsp;&nbsp;Alla luce della soluzione fornita alle prime tre questioni ed atteso che, nell&#8217;ambito del procedimento previsto dall&#8217;art.&nbsp;267
         TFUE, la Corte non &egrave; competente ad interpretare il diritto nazionale, compito che incombe esclusivamente al giudice del rinvio
         (v. sentenze 7 settembre 2006, causa C&#8209;53/04, Marrosu e Sardino, Racc.&nbsp;pag.&nbsp;I&#8209;7213, punto&nbsp;54; 18 novembre 2010, cause riunite
         C&#8209;250/09 e C&#8209;268/09, Georgiev, Racc.&nbsp;pag.&nbsp;I&#8209;11869, punto&nbsp;75), la quinta questione dev&#8217;essere intesa nel senso che il giudice
         a quo chiede, sostanzialmente, se sull&#8217;eventuale diritto di invocare una delle direttive menzionate nelle prime tre questioni,
         al fine di accedere ad informazioni in possesso dell&#8217;organizzatore di una formazione professionale riguardanti le qualifiche
         dei candidati alla medesima, possano incidere norme del diritto dell&#8217;Unione in materia di riservatezza. 
      </P>
      <P class="C06Titre3">&nbsp;Argomenti delle parti</P>
      <P class="C01PointnumeroteAltN"><A NAME="point51">51</A>&nbsp;&nbsp;&nbsp;&nbsp;&nbsp;&nbsp;Il sig.&nbsp;Kelly ritiene che su un diritto riconosciuto da un atto giuridicamente vincolante dell&#8217;Unione, ivi compresa una direttiva
         quale definita all&#8217;art.&nbsp;288, terzo comma, TFUE, possono incidere non norme nazionali ovvero la loro attuazione, bens&igrave; unicamente
         un altro atto giuridicamente vincolante dell&#8217;Unione.
      </P>
      <P class="C01PointnumeroteAltN"><A NAME="point52">52</A>&nbsp;&nbsp;&nbsp;&nbsp;&nbsp;&nbsp;L&#8217;UCD nonch&eacute; il governo tedesco ritengono che tale questione debba essere risolta unicamente in via di subordine, in quanto
         un diritto all&#8217;informazione, quale descritto dal ricorrente nella causa principale, non esisterebbe in base agli artt.&nbsp;4 della
         direttiva 76/207 e 1, punto&nbsp;3, della direttiva 2002/73. Tuttavia, qualora la Corte dovesse pervenire alla conclusione che
         tali disposizioni attribuiscano un diritto di tal genere al sig.&nbsp;Kelly, la riservatezza, nozione riconosciuta dal diritto
         dell&#8217;Unione e sancita in vari suoi atti, prevarrebbe su tale diritto di informazione.
      </P>
      <P class="C06Titre3">&nbsp;Giudizio della Corte</P>
      <P class="C01PointnumeroteAltN"><A NAME="point53">53</A>&nbsp;&nbsp;&nbsp;&nbsp;&nbsp;&nbsp;Si deve ricordare, in limine, che la Corte ha gi&agrave; affermato, al punto&nbsp;38 supra, che l&#8217;art.&nbsp;4, n.&nbsp;1, della direttiva 97/80
         non prevede il diritto per un candidato ad una formazione professionale, che ritenga che l&#8217;accesso alla medesima gli sia stato
         negato per mancato rispetto del principio di parit&agrave; di trattamento, di accedere ad informazioni in possesso dell&#8217;organizzatore
         della formazione stessa riguardanti le qualifiche degli altri candidati alla formazione, affinch&eacute; sia in grado di dimostrare
         &laquo;elementi di fatto in base ai quali si possa presumere che ci sia stata discriminazione diretta o indiretta&raquo;, ai sensi della
         menzionata disposizione.
      </P>
      <P class="C01PointnumeroteAltN"><A NAME="point54">54</A>&nbsp;&nbsp;&nbsp;&nbsp;&nbsp;&nbsp;Tuttavia, al punto&nbsp;39 supra la Corte ha parimenti affermato che non pu&ograve; essere escluso che il diniego di informazioni da parte
         del convenuto, nell&#8217;ambito dell&#8217;accertamento dei fatti, possa rischiare di compromettere la realizzazione dell&#8217;obiettivo perseguito
         dalla direttiva 97/80, privando in tal modo, segnatamente, detto art.&nbsp;4, n.&nbsp;1, del proprio effetto utile. 
      </P>
      <P class="C01PointnumeroteAltN"><A NAME="point55">55</A>&nbsp;&nbsp;&nbsp;&nbsp;&nbsp;&nbsp;Nella valutazione di tali circostanze, le autorit&agrave; giudiziarie nazionali o gli altri organi competenti devono tener conto
         delle norme in materia di riservatezza sancite da atti del diritto dell&#8217;Unione, quali la direttiva del Parlamento europeo
         e del Consiglio 24 ottobre 1995, 95/46/CE, relativa alla tutela delle persone fisiche con riguardo al trattamento dei dati
         personali, nonch&eacute; alla libera circolazione di tali dati (GU L&nbsp;281, pag.&nbsp;31), nonch&eacute; la direttiva del Parlamento europeo e
         del Consiglio 12 luglio 2002, 2002/58/CE, relativa al trattamento dei dati personali e alla tutela della vita privata nel
         settore delle comunicazioni elettroniche (direttiva relativa alla vita privata e alle comunicazioni elettroniche) (GU L&nbsp;201,
         pag.&nbsp;37), come modificata dalla direttiva del Parlamento europeo e del Consiglio 25 novembre 2009, 2009/136/CE (GU&nbsp;L&nbsp;337,
         pag.&nbsp;11). La tutela dei dati di carattere personale &egrave; parimenti prevista dall&#8217;art.&nbsp;8 della Carta dei diritti fondamentali
         dell&#8217;Unione europea.
      </P>
      <P class="C01PointnumeroteAltN"><A NAME="point56">56</A>&nbsp;&nbsp;&nbsp;&nbsp;&nbsp;&nbsp;La quinta questione dev&#8217;essere quindi risolta ne senso che, nel caso in cui un candidato ad una formazione professionale possa
         invocare la direttiva 97/80 al fine di accedere ad informazioni in possesso dell&#8217;organizzatore della formazione riguardanti
         le qualifiche degli altri candidati alla medesima, le norme del diritto dell&#8217;Unione in materia di riservatezza possono incidere
         su tale diritto d&#8217;accesso.
      </P>
      <P class="C05Titre2">&nbsp;<I>Sulla quarta questione </I></P>
      <P class="C01PointnumeroteAltN"><A NAME="point57">57</A>&nbsp;&nbsp;&nbsp;&nbsp;&nbsp;&nbsp;Con la quarta questione il giudice del rinvio chiede se la natura dell&#8217;obbligo previsto all&#8217;art.&nbsp;267, terzo comma, TFUE differisca
         a seconda che, nello Stato membro interessato, esista un sistema giuridico accusatorio ovvero un sistema giuridico inquisitorio
         e, in tal caso, in qual misura.
      </P>
      <P class="C06Titre3">&nbsp;Argomenti delle parti</P>
      <P class="C01PointnumeroteAltN"><A NAME="point58">58</A>&nbsp;&nbsp;&nbsp;&nbsp;&nbsp;&nbsp;Il sig.&nbsp;Kelly deduce che l&#8217;obbligo per un giudice nazionale che decida nell&#8217;ambito di un sistema giuridico accusatorio di
         sottoporre questioni pregiudiziali alla Corte sia pi&ugrave; esteso rispetto a quello di un giudice di uno Stato membro in cui esista
         un sistema giuridico inquisitorio, in quanto, in un sistema giuridico accusatorio, sono le parti, e non il giudice stesso,
         a dettare la forma, il contenuto ed il ritmo del procedimento. Pertanto, nell&#8217;ambito di quest&#8217;ultimo sistema, un giudice nazionale
         non potrebbe apportare modifiche sostanziali ad una questione sollevata da una parte o sottoporre alla Corte la propria opinione
         in merito alla soluzione da fornire alla questione.
      </P>
      <P class="C01PointnumeroteAltN"><A NAME="point59">59</A>&nbsp;&nbsp;&nbsp;&nbsp;&nbsp;&nbsp;L&#8217;UCD, il governo tedesco e la Commissione concordano nel ritenere che la natura dell&#8217;obbligo previsto dall&#8217;art.&nbsp;267, n.&nbsp;3,
         TFUE non dipenda dalle caratteristiche specifiche dei sistemi giuridici degli Stati membri. Inoltre, dalla sentenza 6 ottobre
         1982, causa 283/81, Cilfit e&nbsp;a. (Racc.&nbsp;pag.&nbsp;3415) emergerebbe che spetta al giudice nazionale stabilire se e, all&#8217;occorrenza,
         in qual modo sottoporre le questioni pregiudiziali.
      </P>
      <P class="C06Titre3">&nbsp;Giudizio della Corte</P>
      <P class="C01PointnumeroteAltN"><A NAME="point60">60</A>&nbsp;&nbsp;&nbsp;&nbsp;&nbsp;&nbsp;Secondo costante giurisprudenza della Corte, l&#8217;art.&nbsp;267 TFUE istituisce un meccanismo di rinvio pregiudiziale volto a prevenire
         divergenze interpretative del diritto dell&#8217;Unione che i giudici nazionali devono applicare e tende a garantire quest&#8217;applicazione,
         conferendo al giudice nazionale un mezzo per eliminare le difficolt&agrave; che possa generare il dovere di dare al diritto dell&#8217;Unione
         piena esecuzione nella cornice dei sistemi giurisdizionali degli Stati membri (v., in tal senso, parere 8 marzo 2011, 1/09,
         non ancora pubblicato nella Raccolta, punto&nbsp;83 nonch&eacute; la giurisprudenza ivi richiamata).
      </P>
      <P class="C01PointnumeroteAltN"><A NAME="point61">61</A>&nbsp;&nbsp;&nbsp;&nbsp;&nbsp;&nbsp;Infatti, l&#8217;art.&nbsp;267 TFUE conferisce ai giudici nazionali la facolt&agrave; &#8211; ed eventualmente impone loro l&#8217;obbligo &#8211; di effettuare
         un rinvio pregiudiziale qualora il giudice rilevi, vuoi d&#8217;ufficio, vuoi su domanda di parte, che il merito della controversia
         solleva un aspetto previsto al primo comma di detto articolo. Ne discende che le magistrature nazionali godono della pi&ugrave; ampia
         facolt&agrave; di adire la Corte se ritengono che, nell&#8217;ambito di una controversia dinanzi ad esse pendente, siano sorte questioni,
         essenziali per la pronuncia nel merito, che implicano un&#8217;interpretazione o un accertamento della validit&agrave; delle disposizioni
         del diritto dell&#8217;Unione (v., segnatamente, sentenze 16 dicembre 2008, causa C&#8209;210/06, Cartesio, Racc.&nbsp;pag.&nbsp;I&#8209;9641, punto&nbsp;88,
         nonch&eacute; 22 giugno 2010, cause riunite C&#8209;188/10 e C&#8209;189/10, Melki e Abdeli, Racc.&nbsp;pag.&nbsp;I&#8209;5667, punto 41).
      </P>
      <P class="C01PointnumeroteAltN"><A NAME="point62">62</A>&nbsp;&nbsp;&nbsp;&nbsp;&nbsp;&nbsp;La Corte ha inoltre gi&agrave; avuto modo di affermare che il sistema introdotto dall&#8217;art.&nbsp;267 TFUE per assicurare l&#8217;unit&agrave; dell&#8217;interpretazione
         del diritto dell&#8217;Unione negli Stati membri istituisce una cooperazione diretta tra la Corte e i giudici nazionali attraverso
         un procedimento estraneo ad ogni iniziativa delle parti (v., segnatamente, sentenza Cartesio, cit., punto&nbsp;90).
      </P>
      <P class="C01PointnumeroteAltN"><A NAME="point63">63</A>&nbsp;&nbsp;&nbsp;&nbsp;&nbsp;&nbsp;A tal riguardo, il rinvio pregiudiziale si basa su un dialogo da giudice a giudice, il cui avvio si basa interamente sulla
         valutazione della pertinenza e della necessit&agrave; del detto rinvio compiuta dal giudice nazionale (sentenza Cartesio, cit., punto&nbsp;91).
      </P>
      <P class="C01PointnumeroteAltN"><A NAME="point64">64</A>&nbsp;&nbsp;&nbsp;&nbsp;&nbsp;&nbsp;In tal senso, se spetta al giudice nazionale valutare se l&#8217;interpretazione di una norma del diritto dell&#8217;Unione risulti necessaria
         per consentirgli di pronunciarsi sulla lite dinanzi ad esso pendente, alla luce del meccanismo procedurale previsto dall&#8217;art.&nbsp;267
         TFUE, spetta al giudice medesimo decidere in quali termini dette questioni debbano essere formulate. 
      </P>
      <P class="C01PointnumeroteAltN"><A NAME="point65">65</A>&nbsp;&nbsp;&nbsp;&nbsp;&nbsp;&nbsp;Se &egrave; pur vero che detto giudice &egrave; libero di invitare le parti della lite dinanzi ad esso pendente a suggerire formulazioni
         che possano essere utilizzate nella redazione dei quesiti pregiudiziali, resta tuttavia il fatto che &egrave; solamente al giudice
         medesimo che spetta decidere, in ultima analisi, tanto sulla forma quanto sul contenuto dei quesiti stessi.
      </P>
      <P class="C01PointnumeroteAltN"><A NAME="point66">66</A>&nbsp;&nbsp;&nbsp;&nbsp;&nbsp;&nbsp;Conseguentemente, la quarta questione dev&#8217;essere risolta nel senso che l&#8217;obbligo previsto all&#8217;art.&nbsp;267, n.&nbsp;3, TFUE non differisce
         a seconda che nello Stato membro interessato esista un sistema giuridico accusatorio ovvero un sistema giuridico inquisitorio.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point67">67</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi, la Corte (Seconda Sezione) dichiara:</P>
      <P class="C08Dispositif">1)&nbsp;&nbsp;&nbsp;&nbsp;&nbsp;&nbsp;<B>L&#8217;art.&nbsp;4, n.&nbsp;1, della direttiva del Consiglio 15 dicembre 1997, 97/80/CE, riguardante l&#8217;onere della prova nei casi di discriminazione
            basata sul sesso, dev&#8217;essere interpretato nel senso che non prevede il diritto per un candidato ad una formazione professionale,
            che ritenga che l&#8217;accesso alla medesima gli sia stato negato per mancato rispetto del principio di parit&agrave; di trattamento,
            di accedere ad informazioni in possesso dell&#8217;organizzatore della formazione medesima riguardanti le qualifiche degli altri
            candidati alla formazione, affinch&eacute; sia in grado di dimostrare &laquo;elementi di fatto in base ai quali si possa presumere che
            ci sia stata discriminazione diretta o indiretta&raquo;, ai sensi della menzionata disposizione.</B></P>
      <P class="C32Dispositifmarge1"><B>Tuttavia, non pu&ograve; essere escluso che il diniego di fornire informazioni da parte del convenuto, nell&#8217;ambito dell&#8217;accertamento
            dei fatti, possa rischiare di compromettere la realizzazione dell&#8217;obiettivo perseguito dalla direttiva medesima, privando
            in tal modo, segnatamente, l&#8217;art.&nbsp;4, n.&nbsp;1, della stessa del proprio effetto utile. Spetta al giudice del rinvio verificare
            se tale ipotesi ricorra nella causa principale.</B></P>
      <P class="C08Dispositif">2)&nbsp;&nbsp;&nbsp;&nbsp;&nbsp;&nbsp;<B>L&#8217;art.&nbsp;4 della direttiva del Consiglio 9 febbraio 1976, 76/207/CEE, relativa all&#8217;attuazione del principio della parit&agrave; di
            trattamento fra gli uomini e le donne per quanto riguarda l&#8217;accesso al lavoro, alla formazione e alla promozione professionali
            e le condizioni di lavoro, ovvero l&#8217;art.&nbsp;1, punto&nbsp;3, della direttiva del Parlamento europeo e del Consiglio 23 settembre 2002,
            2002/73/CE, che modifica la direttiva 76/207, devono essere interpretati nel senso che non prevedono il diritto per un candidato
            ad una formazione professionale di accedere ad informazioni in possesso dell&#8217;organizzatore della formazione medesima riguardanti
            le qualifiche degli altri candidati alla formazione, qualora tale candidato ritenga di non aver avuto accesso alla formazione
            de qua secondo gli stessi criteri applicati agli altri candidati e di essere stato vittima di una discriminazione fondata
            sul sesso, ai sensi del detto art.&nbsp;4, ovvero qualora il candidato medesimo lamenti di essere stato vittima di una discriminazione
            fondata sul sesso, ai sensi del detto art.&nbsp;1, punto&nbsp;3, per quanto attiene all&#8217;accesso alla formazione professionale stessa.
            </B></P>
      <P class="C08Dispositif">3)&nbsp;&nbsp;&nbsp;&nbsp;&nbsp;&nbsp;<B>Nel caso in cui un candidato ad una formazione professionale possa invocare la direttiva 97/80 al fine di accedere ad informazioni
            in possesso dell&#8217;organizzatore della formazione stessa riguardanti le qualifiche degli altri candidati alla medesima, le norme
            del diritto dell&#8217;Unione in materia di riservatezza possono incidere su tale diritto d&#8217;accesso.</B></P>
      <P class="C08Dispositif">4)&nbsp;&nbsp;&nbsp;&nbsp;&nbsp;&nbsp;<B>L&#8217;obbligo previsto all&#8217;art.&nbsp;267, n.&nbsp;3, TFUE non differisce a seconda che nello Stato membro interessato esista un sistema
            giuridico accusatorio ovvero un sistema giuridico inquisitorio.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A> Lingua processuale: l&#8217;inglese.
      </P>
   </BODY>
</HTML>

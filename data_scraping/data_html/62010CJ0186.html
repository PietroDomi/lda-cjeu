<HTML>
   <HEAD>
      <meta http-equiv="Content-Type" content="text/html; charset=UTF-8">
   
      <!--Filename : RDA@TRA-DOC-IT-ARRET-C-0186-2010-201104742-06_00-->
      <!-- Feuille de style -->
      <LINK href="./../../../../css/coj/coj-arr-c-fr.css" REL="stylesheet" TYPE="text/css">
      <LINK HREF="coj-arr-c-it.css" REL="stylesheet" TYPE="text/css">
      <!-- Titre du document -->
      <TITLE></TITLE>
      <LINK href="./../../../../css/coj/coj-som-c-fr.css" REL="stylesheet" TYPE="text/css">
      <LINK HREF="coj-som-c-it.css" REL="stylesheet" TYPE="text/css">
   </HEAD>
   <BODY>
      <P class="S73Alineacentregras"><B>Causa C&#8209;186/10</B></P>
      <P class="S73Alineacentregras"><B>Tural Oguz</B></P>
      <P class="S73Alineacentregras"><B>contro</B></P>
      <P class="S73Alineacentregras"><B>Secretary of State for the Home Department</B></P>
      <P class="S39Centre">[domanda di pronuncia pregiudiziale proposta dalla Court of Appeal (England &amp; Wales) (Civil Division)]</P>
      <P class="S71Indicateur">&laquo;Accordo di associazione&nbsp;CEE&#8209;Turchia &#8212; Art.&nbsp;41, n.&nbsp;1, del Protocollo addizionale &#8212; Clausola di &#8220;standstill&#8221; &#8212; Libert&agrave; di stabilimento &#8212; Rifiuto di rinnovare il permesso di soggiorno di un cittadino turco che ha costituito un&#8217;impresa in violazione delle condizioni
         stabilite da tale permesso &#8212; Abuso di diritto&raquo;
      </P>
      <P class="S40Titre">Massime della sentenza</P>
      <P class="S33MotCle"><I>Accordi internazionali &#8212; Accordo di associazione&nbsp;CEE&#8209;Turchia &#8212; Libera circolazione delle persone &#8212; Libert&agrave; di stabilimento
            &#8212; Regola di standstill di cui all&#8217;art.&nbsp;41, n.&nbsp;1, del Protocollo addizionale &#8212; Ambito di applicazione &#8212; Cittadino turco che
            intraprende un&#8217;attivit&agrave; autonoma in violazione dei termini della sua autorizzazione di soggiorno in uno Stato membro</I></P>
      <P class="S34MotCleFin"><I>(Protocollo addizionale all&#8217;Accordo di associazione&nbsp;CEE-Turchia, art.&nbsp;41, n.&nbsp;1)</I></P>
      <P class="S02AlineaAltA">L&#8217;art.&nbsp;41, n.&nbsp;1, del Protocollo addizionale all&#8217;Accordo di associazione&nbsp;CEE&#8209;Turchia deve essere interpretato nel senso che
         esso pu&ograve; essere invocato da un cittadino turco, la cui autorizzazione di soggiorno in uno Stato membro &egrave; subordinata alla
         condizione che egli non vi avvii alcuna attivit&agrave; commerciale o professionale, il quale tuttavia intraprenda un&#8217;attivit&agrave; autonoma
         in violazione di tale condizione e chieda quindi alle autorit&agrave; nazionali una proroga della sua autorizzazione di soggiorno
         avvalendosi dell&#8217;impresa che lo stesso ha nel frattempo costituito. 
      </P>
      <P class="S02AlineaAltA">Una clausola di &laquo;standstill&raquo;, come quella prevista all&#8217;art.&nbsp;41, n.&nbsp;1, del Protocollo addizionale, opera non come norma sostanziale,
         rendendo inapplicabile il diritto sostanziale pertinente al quale si sostituirebbe, ma come una norma di natura quasi procedurale,
         che stabilisce, ratione temporis, quali siano le disposizioni della normativa di uno Stato membro alla luce delle quali occorra
         valutare la situazione di un cittadino turco che intende avvalersi della libert&agrave; di stabilimento in uno Stato membro. 
      </P>
      <P class="S02AlineaAltA">Deve pertanto ritenersi che la clausola di &laquo;standstill&raquo; intervenga in una fase precedente a quella della valutazione nel merito
         della causa, compresa la fase della valutazione dell&#8217;eventuale esistenza di un abuso di diritto imputabile all&#8217;interessato.
         Di conseguenza, la circostanza che una persona non abbia rispettato le condizioni alle quali soggiaceva il suo permesso di
         soggiorno non &egrave; rilevante ai fini dell&#8217;applicabilit&agrave; dell&#8217;art.&nbsp;41, n.&nbsp;1, del Protocollo addizionale. 
      </P>
      <P class="S36Renvoi">(v. punti 28, 32, 34, 46 e dispositivo)</P>
<br> <br> <br>
<br> <br> <br>
      <P class="C19Centre">SENTENZA DELLA CORTE (Seconda Sezione)</P>
      <P class="C19Centre">21 luglio 2011 (<A HREF="#Footnote*" NAME="Footref*">*</A>)
      </P>
      <P class="C71Indicateur">&laquo;Accordo di associazione&nbsp;CEE-Turchia &#8211; Art.&nbsp;41, n.&nbsp;1, del Protocollo addizionale &#8211; Clausola di &#8220;standstill&#8221; &#8211; Libert&agrave; di stabilimento &#8211; Rifiuto di rinnovare il permesso di soggiorno di un cittadino turco che ha costituito un&#8217;impresa in violazione delle condizioni
         stabilite da tale permesso &#8211; Abuso di diritto&raquo;
      </P>
      <P class="C02AlineaAltA">Nel procedimento C&#8209;186/10,</P>
      <P class="C02AlineaAltA">avente ad oggetto la domanda di pronuncia pregiudiziale proposta alla Corte, ai sensi dell&#8217;art.&nbsp;267 TFUE, dalla Court of Appeal
         (England &amp; Wales) (Civil Division) (Regno Unito), con decisione 31 marzo 2010, pervenuta in cancelleria il 15 aprile 2010,
         nella causa
      </P>
      <P class="C02AlineaAltA"><B>Tural Oguz</B></P>
      <P class="C02AlineaAltA">contro</P>
      <P class="C02AlineaAltA"><B>Secretary of State for the Home Department,</B></P>
      <P class="C02AlineaAltA">con l&#8217;intervento di:</P>
      <P class="C02AlineaAltA"><B>Centre for Advice on Individual Rights in Europe,</B></P>
      <P class="C19Centre">LA CORTE (Seconda Sezione),</P>
      <P class="C02AlineaAltA">composta dal sig.&nbsp;J.N.&nbsp;Cunha Rodrigues (relatore), presidente di sezione, dai sigg.&nbsp;A.&nbsp;Arabadjiev, A.&nbsp;Rosas, A.&nbsp;&Oacute;&nbsp;Caoimh e
         dalla sig.ra&nbsp;P.&nbsp;Lindh, giudici,
      </P>
      <P class="C02AlineaAltA">avvocato generale: sig.ra&nbsp;J. Kokott</P>
      <P class="C02AlineaAltA">cancelliere: sig.ra&nbsp;L. Hewlett, amministratore principale</P>
      <P class="C02AlineaAltA">vista la fase scritta del procedimento e in seguito all&#8217;udienza del 9 febbraio 2011,</P>
      <P class="C02AlineaAltA">considerate le osservazioni presentate:</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il sig.&nbsp;Oguz, dai sigg.&nbsp;J.&nbsp;Walsh e P.&nbsp;Haywood, barristers;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il Centre for Advice on Individual Rights in Europe, dai sigg.&nbsp;S.&nbsp;Cox e C.&nbsp;Banner, barristers, nonch&eacute; dalla sig.ra&nbsp;L.&nbsp;Barratt,
         solicitor;
      </P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per il governo del Regno Unito, dal sig.&nbsp;S.&nbsp;Ossowski, in qualit&agrave; di agente, assistito dal sig.&nbsp;R.&nbsp;Palmer, barrister;</P>
      <P class="C03Tiretlong">&#8211;&nbsp;&nbsp;&nbsp;&nbsp;&nbsp;&nbsp;&nbsp;&nbsp;per la Commissione europea, dai sigg.&nbsp;E.&nbsp;Paasivirta e M.&nbsp;Wilderspin, in qualit&agrave; di agenti,</P>
      <P class="C02AlineaAltA">sentite le conclusioni dell&#8217;avvocato generale, presentate all&#8217;udienza del 14 aprile 2011,</P>
      <P class="C02AlineaAltA">ha pronunciato la seguente</P>
      <P class="C75Debutdesmotifs"><B>Sentenza</B></P>
      <P class="C01PointnumeroteAltN"><A NAME="point1">1</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La domanda di pronuncia pregiudiziale riguarda l&#8217;interpretazione dell&#8217;art.&nbsp;41, n.&nbsp;1, del Protocollo addizionale firmato a
         Bruxelles il 23 novembre 1970 e concluso, approvato e ratificato a nome della Comunit&agrave; con regolamento (CEE) del Consiglio
         19 dicembre 1972, n.&nbsp;2760 (GU&nbsp;L&nbsp;293, pag.&nbsp;1; in prosieguo: il &laquo;Protocollo addizionale&raquo;).
      </P>
      <P class="C01PointnumeroteAltN"><A NAME="point2">2</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tale domanda &egrave; stata presentata nel contesto di una controversia tra il sig.&nbsp;Oguz, cittadino turco, e il Secretary of State
         for the Home Department (Ministro dell&#8217;Interno; in prosieguo: il &laquo;Secretary of State&raquo;), in merito alla decisione con la quale
         quest&#8217;ultimo ha negato il rinnovo del permesso di soggiorno nel Regno Unito dell&#8217;interessato in qualit&agrave; di lavoratore autonomo.
      </P>
      <P class="C04Titre1">&nbsp;<B>Contesto normativo</B></P>
      <P class="C05Titre2">&nbsp;<I>La normativa dell&#8217;Unione</I></P>
      <P class="C06Titre3">&nbsp;L&#8217;associazione&nbsp;CEE-Turchia</P>
      <P class="C01PointnumeroteAltN"><A NAME="point3">3</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;In conformit&agrave; al suo art.&nbsp;2, n.&nbsp;1, l&#8217;Accordo che crea un&#8217;associazione tra la Comunit&agrave; economica europea e la Turchia, che
         &egrave; stato firmato ad Ankara il 12 settembre 1963 dalla Repubblica di Turchia, da un lato, nonch&eacute; dagli Stati membri della&nbsp;CEE
         e la Comunit&agrave;, dall&#8217;altro, e che &egrave; stato concluso, approvato e ratificato a nome di quest&#8217;ultima dalla decisione del Consiglio
         23 dicembre 1963, 64/732/CEE (GU&nbsp;1964, n.&nbsp;217, pag.&nbsp;3685; in prosieguo: l&#8217;&laquo;Accordo di associazione CEE-Turchia&raquo;), ha lo scopo
         di promuovere il rafforzamento continuo ed equilibrato delle relazioni commerciali ed economiche tra le parti contraenti,
         incluso il settore della manodopera, mediante la realizzazione graduale della libera circolazione dei lavoratori, nonch&eacute; attraverso
         l&#8217;eliminazione delle restrizioni alla libert&agrave; di stabilimento e alla libera prestazione dei servizi, allo scopo di elevare
         il tenore di vita del popolo turco e di facilitare ulteriormente l&#8217;adesione della Repubblica di Turchia alla Comunit&agrave;.
      </P>
      <P class="C01PointnumeroteAltN"><A NAME="point4">4</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il Protocollo addizionale che, in conformit&agrave; al suo art.&nbsp;62, costituisce parte integrante dell&#8217;Accordo di associazione CEE-Turchia
         stabilisce, ai sensi del suo art.&nbsp;1, le condizioni, le modalit&agrave; e i ritmi di realizzazione della fase transitoria prevista
         dall&#8217;art.&nbsp;4 del detto Accordo.
      </P>
      <P class="C01PointnumeroteAltN"><A NAME="point5">5</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;41, n.&nbsp;1, del Protocollo addizionale enuncia una clausola di &laquo;standstill&raquo; nei termini seguenti:
      </P>
      <P class="C02AlineaAltA">&laquo;1. Le Parti Contraenti si astengono dall&#8217;introdurre tra loro nuove restrizioni alla libert&agrave; di stabilimento e alla libera
         prestazione dei servizi&raquo;. 
      </P>
      <P class="C05Titre2">&nbsp;<I>La normativa nazionale</I></P>
      <P class="C01PointnumeroteAltN"><A NAME="point6">6</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;La legge del 1971 relativa all&#8217;immigrazione (Immigration Act 1971) dispone quanto segue:
      </P>
      <P class="C02AlineaAltA">&laquo;(...)</P>
      <P class="C02AlineaAltA">3.&nbsp;&nbsp;&nbsp;&nbsp;&nbsp;&nbsp;Norme generali di regolamentazione e controllo</P>
      <P class="C09Marge0avecretrait">1)&nbsp;&nbsp;&nbsp;&nbsp;&nbsp;&nbsp;Salvo quanto previsto da disposizioni contrarie della presente legge ovvero adottate in forza della presente legge, chiunque
         non sia cittadino britannico 
      </P>
      <P class="C11Marge1avecretrait">a)&nbsp;&nbsp;&nbsp;&nbsp;&nbsp;&nbsp;non &egrave; ammesso nel Regno Unito senza un&#8217;autorizzazione concessa in conformit&agrave; alla presente legge o adottata in forza della
         presente legge;
      </P>
      <P class="C11Marge1avecretrait">b) &nbsp;&nbsp;&nbsp;&nbsp;&nbsp;&nbsp;pu&ograve; essere ammesso nel Regno Unito (o, qualora gi&agrave; vi si trovi, pu&ograve; essere autorizzato a soggiornarvi) per una durata limitata
         o meno;
      </P>
      <P class="C11Marge1avecretrait">c)&nbsp;&nbsp;&nbsp;&nbsp;&nbsp;&nbsp;se ha ottenuto un&#8217;autorizzazione temporanea ad entrare nel Regno Unito o a soggiornarvi, tale autorizzazione pu&ograve; essere subordinata
         ad una o a tutte le seguenti condizioni, vale a dire:
      </P>
      <P class="C14Marge2avecretrait">(i)&nbsp;&nbsp;&nbsp;&nbsp;&nbsp;&nbsp;una condizione che limita il lavoro o le attivit&agrave; da egli svolte nel Regno Unito;</P>
      <P class="C11Marge1avecretrait">(...)</P>
      <P class="C09Marge0avecretrait">2)&nbsp;&nbsp;&nbsp;&nbsp;&nbsp;&nbsp;Il Secretary of State deposita periodicamente (e appena possibile) presso il Parlamento le norme o, eventualmente, le loro
         modifiche, che lo stesso ha stabilito relativamente alla procedura che deve essere seguita per l&#8217;applicazione della presente
         legge ai fini dell&#8217;ammissione e del soggiorno nel Regno Unito di persone tenute, in virt&ugrave; della presente legge, a prestare
         domanda di ammissione, comprese tutte le prescrizioni concernenti la durata dell&#8217;ammissione e le condizioni ad essa relative
         nei diversi casi; (...)
      </P>
      <P class="C09Marge0avecretrait">3)&nbsp;&nbsp;&nbsp;&nbsp;&nbsp;&nbsp;Qualora il diritto di entrare e soggiornare nel Regno Unito sia soggetto a restrizioni:</P>
      <P class="C11Marge1avecretrait">a)&nbsp;&nbsp;&nbsp;&nbsp;&nbsp;&nbsp;l&#8217;autorizzazione concessa ad una persona pu&ograve; essere modificata, per ridurne la durata, prolungare la stessa o renderla illimitata,
         ovvero per aggiungervi condizioni, modificarle o eliminarle, ma, qualora essa venga resa di durata illimitata, vengono meno
         tutte le condizioni connesse all&#8217;autorizzazione;
      </P>
      <P class="C11Marge1avecretrait">(...)&raquo;.</P>
      <P class="C01PointnumeroteAltN"><A NAME="point7">7</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le norme relative al controllo dell&#8217;immigrazione del 1972 (Statement of Immigration Rules for Control after Entry 1972; in
         prosieguo: le &laquo;norme del 1972 in materia di immigrazione&raquo;) cos&igrave; prevedevano:
      </P>
      <P class="C02AlineaAltA">&laquo;Parte A.&nbsp;Modifica dell&#8217;autorizzazione di ingresso o di soggiorno </P>
      <P class="C02AlineaAltA">Sezione I.&nbsp;Disposizioni generali</P>
      <P class="C02AlineaAltA">(...)</P>
      <P class="C02AlineaAltA">Considerazioni generali</P>
      <P class="C02AlineaAltA">(...)</P>
      <P class="C02AlineaAltA">4.&nbsp;&nbsp;&nbsp;&nbsp;&nbsp;&nbsp;Ai seguenti punti sono elencate le categorie principali di persone che possono ottenere la concessione di un&#8217;autorizzazione
         limitata per l&#8217;ingresso nel Regno Unito e che possono tentare di ottenere la modifica dell&#8217;autorizzazione di soggiorno in
         loro possesso, nonch&eacute; i principi da seguire in sede di trattamento delle domande da esse presentate o di qualunque modifica
         della loro autorizzazione di soggiorno. La decisione in proposito deve tener conto di tutte le circostanze pertinenti. Il
         fatto che un richiedente soddisfi i criteri di forma relativi alle norme di soggiorno o di proroga del soggiorno, in considerazione
         del lavoro che questi intenda esercitare, non costituisce un elemento decisivo a suo favore. Ad esempio, avr&agrave; rilevanza stabilire
         se la persona di cui trattasi abbia rispettato i termini e le condizioni in funzione dei quali la stessa &egrave; stata ammessa nel
         Regno Unito, se, tenuto conto del suo carattere, della sua condotta o dei soggetti che essa frequenta, non sia auspicabile
         autorizzare la stessa a restare, se rappresenta un pericolo per la sicurezza nazionale o se, una volta che sia stata autorizzata
         a restare per il periodo richiesto, sia probabile che non possa essere rimandata in un altro paese. 
      </P>
      <P class="C02AlineaAltA">(...)</P>
      <P class="C02AlineaAltA">Imprenditori e persone che esercitano un&#8217;attivit&agrave; autonoma </P>
      <P class="C02AlineaAltA">21.&nbsp;&nbsp;&nbsp;&nbsp;&nbsp;&nbsp;Le persone ammesse nel Regno Unito come turisti possono chiedere che il Secretary of State conceda loro l&#8217;autorizzazione a
         stabilirvisi allo scopo di costituire un&#8217;impresa, autonomamente o quali associate di una nuova impresa o di un&#8217;impresa preesistente.
         Qualsiasi domanda di questo tipo deve essere valutata in base alle sue caratteristiche rilevanti. Il rilascio di un&#8217;autorizzazione
         dipender&agrave; da un certo numero di fattori, che includono la prova che il richiedente destiner&agrave; all&#8217;impresa cespiti di sua propriet&agrave;,
         in modo proporzionale al suo interesse in detta impresa, che lo stesso sar&agrave; in grado di sostenere la propria quota di obblighi
         dell&#8217;impresa, che la parte dei ricavi dell&#8217;impresa che gli spetta sar&agrave; sufficiente per assicurare il suo sostentamento e quello
         dei membri della sua famiglia. La partecipazione del richiedente nell&#8217;impresa non deve dissimulare un lavoro dipendente ed
         &egrave; evidente che egli non dovr&agrave; integrare le sue attivit&agrave; commerciali con lavoro dipendente per il quale &egrave; necessario un permesso
         di lavoro (...)&raquo;.
      </P>
      <P class="C01PointnumeroteAltN"><A NAME="point8">8</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&Egrave; pacifico che le norme del 1972 in materia di immigrazione, in vigore alla data in cui il Protocollo addizionale &egrave; entrato
         in vigore nei confronti del Regno Unito di Gran Bretagna e Irlanda del Nord, ossia il 1&deg; gennaio 1973, costituiscono disposizioni
         applicabili ai cittadini turchi, ove questi siano in posizione di invocare l&#8217;art.&nbsp;41, n.&nbsp;1, del Protocollo addizionale per
         beneficiare della clausola di &laquo;standstill&raquo; ivi prevista. Difatti, secondo il giudice del rinvio, le suddette norme sono pi&ugrave;
         favorevoli, per quanto riguarda il trattamento delle domande di autorizzazione di soggiorno da parte di persone che hanno
         l&#8217;intenzione di esercitare, in detto Stato membro, un&#8217;attivit&agrave; economica autonoma, rispetto alle norme relative al controllo
         dell&#8217;immigrazione del 2008 (Statement of Immigration Rules 2008; in prosieguo: le &laquo;norme del 2008 in materia di immigrazione&raquo;),
         che erano in vigore alla data dei fatti di cui alla causa principale.
      </P>
      <P class="C04Titre1">&nbsp;<B>Causa principale e questione pregiudiziale</B></P>
      <P class="C01PointnumeroteAltN"><A NAME="point9">9</A>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il sig.&nbsp;Oguz &egrave; stato autorizzato ad entrare nel Regno Unito in qualit&agrave; di studente il 27 ottobre 2000. L&#8217;autorizzazione di
         soggiorno dell&#8217;interessato in tale qualit&agrave; &egrave; stata pi&ugrave; volte rinnovata; l&#8217;ultimo permesso di soggiorno concesso &egrave; giunto a
         scadenza il 31 agosto 2006. Tali autorizzazioni erano subordinate alla condizione che il sig.&nbsp;Oguz si astenesse &laquo;[dall&#8217;]esercitare
         un&#8217;attivit&agrave; commerciale o professionale senza il consenso del Secretary of State for the Home Department&raquo;.
      </P>
      <P class="C01PointnumeroteAltN"><A NAME="point10">10</A>&nbsp;&nbsp;&nbsp;&nbsp;&nbsp;&nbsp;Il 18 agosto 2006 l&#8217;agenzia ministeriale che esamina le domande di permesso di lavoro nel Regno Unito [Work Permits (UK)]
         ha informato la Trade Link Company Limited (in prosieguo: la &laquo;Trade Link&raquo;) di aver accolto la domanda presentata da tale societ&agrave;
         al fine di ottenere la concessione di un&#8217;autorizzazione di lavoro a favore del sig.&nbsp;Oguz. Successivamente, quest&#8217;ultimo ha
         beneficiato di una proroga dell&#8217;autorizzazione di soggiorno per un periodo di cinque anni a partire dal 29 agosto 2006, in
         quanto titolare di un permesso di lavoro. Tale nuova autorizzazione era subordinata alle stesse condizioni di quelle che figuravano
         nell&#8217;autorizzazione concessagli al momento del suo arrivo nel Regno Unito.
      </P>
      <P class="C01PointnumeroteAltN"><A NAME="point11">11</A>&nbsp;&nbsp;&nbsp;&nbsp;&nbsp;&nbsp;Il 16 novembre 2006 il sig.&nbsp;Oguz &egrave; stato informato dalla Trade Link del proprio licenziamento, con effetto immediato, per
         motivi economici. Il 14 novembre 2007 una nuova domanda di permesso di lavoro, che l&#8217;interessato aveva presentato allo scopo
         di esercitare le funzioni di direttore commerciale di un giornale, &egrave; stata respinta dalle competenti autorit&agrave;, per il motivo
         che i requisiti concernenti le funzioni in questione erano stati formulati in modo eccessivamente restrittivo e potevano aver
         dissuaso lavoratori residenti dal presentare domanda per tale impiego. 
      </P>
      <P class="C01PointnumeroteAltN"><A NAME="point12">12</A>&nbsp;&nbsp;&nbsp;&nbsp;&nbsp;&nbsp;Il 20 marzo 2008 il sig.&nbsp;Oguz ha chiesto una nuova autorizzazione di soggiorno nel Regno Unito, in qualit&agrave; di lavoratore autonomo,
         sul fondamento delle norme del 1972 in materia di immigrazione.
      </P>
      <P class="C01PointnumeroteAltN"><A NAME="point13">13</A>&nbsp;&nbsp;&nbsp;&nbsp;&nbsp;&nbsp;Da tale domanda, che riguardava l&#8217;esercizio di un&#8217;attivit&agrave; di consulente in servizi finanziari e marketing, risultava evidente
         che, a tale data, il sig.&nbsp;Oguz esercitava gi&agrave; un&#8217;attivit&agrave; autonoma. L&#8217;interessato ha confermato, in un momento successivo,
         di aver costituito una propria impresa nel corso del febbraio del 2008 e di gestire la stessa dal marzo dello stesso anno.
         Tuttavia, il 2 settembre 2008 egli ha informato le autorit&agrave; competenti di aver cessato l&#8217;esercizio della propria attivit&agrave;
         autonoma l&#8217;11 agosto 2008 e di aver intenzione di riprendere quest&#8217;ultima solo a seguito di una decisione sulla sua domanda.
         
      </P>
      <P class="C01PointnumeroteAltN"><A NAME="point14">14</A>&nbsp;&nbsp;&nbsp;&nbsp;&nbsp;&nbsp;La domanda del sig.&nbsp;Oguz &egrave; stata respinta con decisione del Secretary of State 21 ottobre 2008, in base alle norme del 2008
         in materia di immigrazione. Inoltre, la durata dell&#8217;autorizzazione di soggiorno di cui l&#8217;interessato era titolare &egrave; stata
         ridotta, per il motivo che da parte sua erano venute meno le condizioni alle quali la stessa era subordinata.
      </P>
      <P class="C01PointnumeroteAltN"><A NAME="point15">15</A>&nbsp;&nbsp;&nbsp;&nbsp;&nbsp;&nbsp;Tale decisione di diniego &egrave; stata motivata per il fatto che il ricorrente nella causa principale aveva intrapreso un&#8217;attivit&agrave;
         autonoma in violazione delle condizioni alle quali era subordinata l&#8217;autorizzazione di soggiorno precedente, di cui egli beneficiava
         in quanto titolare di un permesso di lavoro, e per il fatto che il ricorrente non aveva informato il Secretary of State della
         cessazione dell&#8217;attivit&agrave; esercitata presso la Trade Link. Siffatte violazioni equivarrebbero ad una frode o ad un abuso che
         non gli consentirebbe di giovarsi della clausola di &laquo;standstill&raquo; di cui all&#8217;art.&nbsp;41, n.&nbsp;1, del Protocollo addizionale. 
      </P>
      <P class="C01PointnumeroteAltN"><A NAME="point16">16</A>&nbsp;&nbsp;&nbsp;&nbsp;&nbsp;&nbsp;Il ricorrente nella causa principale ha proposto ricorso avverso la suddetta decisione dinanzi all&#8217;Asylum and Immigration
         Tribunal (tribunale dell&#8217;asilo e dell&#8217;immigrazione) il 4 novembre 2008. Con decisione 19 gennaio 2009 l&#8217;Immigration Judge
         (giudice dell&#8217;immigrazione) ha respinto tale ricorso. Esso ha rilevato che il sig.&nbsp;Oguz non aveva agito a fini di frode e
         che il Secretary of State era stato informato della cessazione del suo rapporto di lavoro con la Trade Link il 1&deg;&nbsp;giugno 2007.
         Ci&ograve; nondimeno, il sig.&nbsp;Oguz avrebbe violato le condizioni cui era subordinata l&#8217;autorizzazione di soggiorno della quale egli
         beneficiava in quanto titolare di un permesso di lavoro, costituendo e gestendo un&#8217;impresa e, per tale motivo, non gli sarebbe
         consentito invocare il beneficio della clausola di &laquo;standstill&raquo;.
      </P>
      <P class="C01PointnumeroteAltN"><A NAME="point17">17</A>&nbsp;&nbsp;&nbsp;&nbsp;&nbsp;&nbsp;Il sig.&nbsp;Oguz ha presentato una domanda di riesame della suddetta decisione. Con decisione 26 giugno 2009, il Senior Immigration
         Judge (giudice superiore dell&#8217;immigrazione) ha ritenuto che l&#8217;Immigration Judge non avesse commesso alcun errore di diritto
         e, conseguentemente, ha dichiarato fondato il rigetto del ricorso del sig.&nbsp;Oguz.
      </P>
      <P class="C01PointnumeroteAltN"><A NAME="point18">18</A>&nbsp;&nbsp;&nbsp;&nbsp;&nbsp;&nbsp;L&#8217;11 novembre 2009 il sig.&nbsp;Oguz &egrave; stato autorizzato a ricorrere in appello dinanzi alla Court of Appeal (England &amp; Wales)
         (Civil Division). Il Centre for Advice on Individual Rights in Europe, organismo di solidariet&agrave; il cui scopo &egrave; fornire informazioni
         e consulenza nel settore dei diritti dell&#8217;uomo, &egrave; stato autorizzato a intervenire nel procedimento dinanzi al giudice del
         rinvio.
      </P>
      <P class="C01PointnumeroteAltN"><A NAME="point19">19</A>&nbsp;&nbsp;&nbsp;&nbsp;&nbsp;&nbsp;Tale giudice si chiede se la motivazione su cui si &egrave; fondata la Corte di giustizia nella sentenza 27 settembre 2001, causa
         C&#8209;235/99, Kondova (Racc.&nbsp;pag.&nbsp;I&#8209;6427), sia applicabile a fatti come quelli di cui trattasi nella presente controversia principale.
         Date tali circostanze, la Court of Appeal (England &amp; Wales) (Civil Division) ha deciso di sospendere il procedimento e di
         sottoporre alla Corte la seguente questione pregiudiziale:
      </P>
      <P class="C02AlineaAltA">&laquo;Se un cittadino turco, autorizzato a soggiornare nel Regno Unito a condizione che non eserciti alcuna attivit&agrave; imprenditoriale
         o professione, qualora intraprenda un&#8217;attivit&agrave; autonoma in violazione di tale condizione e successivamente presenti alle autorit&agrave;
         nazionali una domanda volta ad ottenere un ulteriore permesso di soggiorno sulla base dell&#8217;attivit&agrave; imprenditoriale ormai
         avviata, possa beneficiare dell&#8217;art.&nbsp;41, n.&nbsp;1, del Protocollo addizionale (...)&raquo;.
      </P>
      <P class="C04Titre1">&nbsp;<B>Sulla questione pregiudiziale </B></P>
      <P class="C01PointnumeroteAltN"><A NAME="point20">20</A>&nbsp;&nbsp;&nbsp;&nbsp;&nbsp;&nbsp;Con la sua questione, il giudice del rinvio chiede se l&#8217;art.&nbsp;41, n.&nbsp;1, del Protocollo addizionale debba essere interpretato
         nel senso che esso pu&ograve; essere invocato da un cittadino turco, la cui autorizzazione di soggiorno in uno Stato membro sia subordinata
         alla condizione che egli non vi avvii alcuna attivit&agrave; commerciale o professionale, e che tuttavia intraprenda un&#8217;attivit&agrave;
         autonoma in violazione di questa condizione e chieda quindi alle autorit&agrave; nazionali una proroga della sua autorizzazione di
         soggiorno, avvalendosi dell&#8217;impresa costituita nel frattempo. 
      </P>
      <P class="C01PointnumeroteAltN"><A NAME="point21">21</A>&nbsp;&nbsp;&nbsp;&nbsp;&nbsp;&nbsp;Dal fascicolo sottoposto alla Corte risulta che, nel caso in cui il sig.&nbsp;Oguz non potesse far valere la clausola di &laquo;standstill&raquo;
         prevista dall&#8217;art.&nbsp;41, n.&nbsp;1, del Protocollo addizionale, la sua domanda di nuova autorizzazione di soggiorno in qualit&agrave; di
         lavoratore autonomo sarebbe subito respinta sulla base delle norme del 2008 in materia di immigrazione. Per contro, l&#8217;eventuale
         applicazione della suddetta clausola di &laquo;standstill&raquo; obbligherebbe le autorit&agrave; competenti ad esaminare la domanda del ricorrente
         nella causa principale alla luce delle norme del 1972 in materia di immigrazione.
      </P>
      <P class="C01PointnumeroteAltN"><A NAME="point22">22</A>&nbsp;&nbsp;&nbsp;&nbsp;&nbsp;&nbsp;L&#8217;art.&nbsp;41, n.&nbsp;1, del Protocollo addizionale vieta, a partire dall&#8217;entrata in vigore, nello Stato membro ospitante, dell&#8217;atto
         giuridico di cui tale disposizione fa parte, l&#8217;introduzione di qualsiasi nuova restrizione all&#8217;esercizio della libert&agrave; di
         stabilimento, o della libera prestazione dei servizi, incluse quelle riguardanti le condizioni sostanziali e/o procedurali
         in materia di prima ammissione nel territorio dello Stato membro interessato dei cittadini turchi che intendano avvalersi
         delle suddette libert&agrave; economiche (v. sentenze 20 settembre 2007, causa C&#8209;16/05, Tum e Dari, Racc.&nbsp;pag.&nbsp;I&#8209;7415, punto 69,
         nonch&eacute; 29 aprile 2010, causa C&#8209;92/07, Commissione/Paesi Bassi, non ancora pubblicata nella Raccolta, punto&nbsp;47). 
      </P>
      <P class="C01PointnumeroteAltN"><A NAME="point23">23</A>&nbsp;&nbsp;&nbsp;&nbsp;&nbsp;&nbsp;Secondo costante giurisprudenza, tale disposizione ha effetto diretto negli Stati membri, di modo che i diritti da essa conferiti
         ai cittadini turchi ai quali essa &egrave; applicabile possono essere fatti valere dinanzi ai giudici nazionali per disapplicare
         le norme di diritto interno ad essa contrarie. Essa enuncia, infatti, in termini chiari, precisi e incondizionati, una clausola
         non equivoca di &laquo;standstill&raquo;, comportante un obbligo assunto dalle parti contraenti che si risolve giuridicamente in una semplice
         astensione (v. sentenze 11 maggio 2000, causa C&#8209;37/98, Savas, Racc.&nbsp;pag.&nbsp;I&#8209;2927, punti 46&#8209;54, nonch&eacute; 19 febbraio 2009, causa
         C&#8209;228/06, Soysal e Savatli, Racc.&nbsp;pag.&nbsp;I&#8209;1031, punto&nbsp;45).
      </P>
      <P class="C01PointnumeroteAltN"><A NAME="point24">24</A>&nbsp;&nbsp;&nbsp;&nbsp;&nbsp;&nbsp;Il diritto del sig.&nbsp;Oguz di invocare l&#8217;art.&nbsp;41, n.&nbsp;1, del Protocollo addizionale dinanzi ai giudici nazionali allo scopo di
         ottenere l&#8217;applicazione delle norme del 1972 in materia di immigrazione &egrave; contestato dal Secretary of State, per il fatto
         che una domanda di autorizzazione di soggiorno fondata su un&#8217;attivit&agrave; economica autonoma, preceduta dalla violazione di una
         condizione connessa al soggiorno che vietava all&#8217;interessato l&#8217;esercizio della stessa attivit&agrave;, integrerebbe gli estremi di
         un abuso di diritto. Un simile abuso precluderebbe all&#8217;interessato la possibilit&agrave; di invocare l&#8217;applicazione della clausola
         di &laquo;standstill&raquo;.
      </P>
      <P class="C01PointnumeroteAltN"><A NAME="point25">25</A>&nbsp;&nbsp;&nbsp;&nbsp;&nbsp;&nbsp;Dalla giurisprudenza della Corte risulta che i soggetti di diritto non possono avvalersi in modo fraudolento o abusivo delle
         norme del diritto dell&#8217;Unione e che i giudici nazionali possono tener conto, caso per caso, basandosi su elementi obiettivi,
         del comportamento abusivo o fraudolento degli interessati per negare loro eventualmente la possibilit&agrave; di fruire delle disposizioni
         di detto diritto. Tuttavia, nel valutare tale comportamento, i suddetti giudici devono tener presente le finalit&agrave; perseguite
         dalle disposizioni del diritto dell&#8217;Unione di cui trattasi (v. sentenze 9 marzo 1999, causa C&#8209;212/97, Centros, Racc.&nbsp;pag.&nbsp;I&#8209;1459,
         punto 25, nonch&eacute; 21 novembre 2002, causa C&#8209;436/00, X e Y, Racc.&nbsp;pag.&nbsp;I&#8209;10829, punto&nbsp;42).
      </P>
      <P class="C01PointnumeroteAltN"><A NAME="point26">26</A>&nbsp;&nbsp;&nbsp;&nbsp;&nbsp;&nbsp;Deve rilevarsi che l&#8217;art.&nbsp;41, n.&nbsp;1, del Protocollo addizionale non &egrave; idoneo a conferire ad un cittadino turco un diritto sostanziale,
         nel caso specifico il diritto di stabilimento, e che questo continua ad essere disciplinato dal diritto nazionale (v., in
         tal senso, sentenza Soysal e Savatli, cit., punto&nbsp;47).
      </P>
      <P class="C01PointnumeroteAltN"><A NAME="point27">27</A>&nbsp;&nbsp;&nbsp;&nbsp;&nbsp;&nbsp;Infatti, la clausola di &laquo;standstill&raquo; contenuta in tale disposizione mira a creare condizioni favorevoli all&#8217;attuazione progressiva
         del diritto di stabilimento, mediante il divieto assoluto rivolto alle autorit&agrave; nazionali di introdurre nuovi ostacoli all&#8217;esercizio
         di detta libert&agrave; rendendo pi&ugrave; severe le condizioni esistenti in un dato momento, al fine di non renderne pi&ugrave; gravosa l&#8217;attuazione
         graduale tra gli Stati membri e la Repubblica di Turchia (v. sentenze Tum e Dari, cit., punto 61, nonch&eacute; 9 dicembre 2010,
         cause riunite C&#8209;300/09 e C&#8209;301/09, Toprak e Oguz, non ancora pubblicata nella Raccolta, punto&nbsp;53).
      </P>
      <P class="C01PointnumeroteAltN"><A NAME="point28">28</A>&nbsp;&nbsp;&nbsp;&nbsp;&nbsp;&nbsp;Una clausola di &laquo;standstill&raquo;, come quella prevista all&#8217;art.&nbsp;41, n.&nbsp;1, del Protocollo addizionale, opera non come norma sostanziale,
         rendendo inapplicabile il diritto sostanziale pertinente al quale si sostituirebbe, ma come una norma di natura quasi procedurale,
         che stabilisce, ratione temporis, quali siano le disposizioni della normativa di uno Stato membro alla luce delle quali occorra
         valutare la situazione di un cittadino turco che intende avvalersi della libert&agrave; di stabilimento in uno Stato membro (sentenza
         Tum e Dari, cit., punto&nbsp;55).
      </P>
      <P class="C01PointnumeroteAltN"><A NAME="point29">29</A>&nbsp;&nbsp;&nbsp;&nbsp;&nbsp;&nbsp;Nella causa principale, pertanto, detta clausola di &laquo;standstill&raquo; si limita a determinare in base a quali disposizioni della
         normativa del Regno Unito relativa all&#8217;immigrazione le autorit&agrave; nazionali dovranno pronunciarsi sulla domanda del sig.&nbsp;Oguz
         diretta ad ottenere una nuova autorizzazione di soggiorno in qualit&agrave; di lavoratore autonomo, senza pregiudicare in alcun modo
         la valutazione nel merito di tale domanda.
      </P>
      <P class="C01PointnumeroteAltN"><A NAME="point30">30</A>&nbsp;&nbsp;&nbsp;&nbsp;&nbsp;&nbsp;Nelle sue osservazioni scritte, il ricorrente nella causa principale afferma che un eventuale comportamento abusivo da parte
         sua potrebbe ancora essere preso in considerazione in una fase successiva, nell&#8217;ambito delle disposizioni pertinenti del diritto
         nazionale, ossia nella fase dell&#8217;applicazione delle norme del 1972 in materia di immigrazione. All&#8217;udienza, il governo del
         Regno Unito ha confermato che il n.&nbsp;4 di tali norme prevede un meccanismo che consente di sanzionare gli abusi di diritto.
         
      </P>
      <P class="C01PointnumeroteAltN"><A NAME="point31">31</A>&nbsp;&nbsp;&nbsp;&nbsp;&nbsp;&nbsp;La clausola di &laquo;standstill&raquo;, quindi, non impedisce agli Stati membri di sanzionare i comportamenti abusivi in materia di immigrazione
         nell&#8217;ambito del diritto nazionale.
      </P>
      <P class="C01PointnumeroteAltN"><A NAME="point32">32</A>&nbsp;&nbsp;&nbsp;&nbsp;&nbsp;&nbsp;Deve pertanto ritenersi che la clausola di &laquo;standstill&raquo; intervenga in una fase precedente a quella della valutazione nel merito
         della causa, compresa la fase della valutazione dell&#8217;eventuale esistenza di un abuso di diritto imputabile all&#8217;interessato.
      </P>
      <P class="C01PointnumeroteAltN"><A NAME="point33">33</A>&nbsp;&nbsp;&nbsp;&nbsp;&nbsp;&nbsp;A tale riguardo la Corte ha gi&agrave; dichiarato che il fatto che, alla data in cui un cittadino turco presenta una domanda di stabilimento
         nel territorio di uno Stato membro, il suo soggiorno in tale Stato sia regolare o meno &egrave; privo di rilievo ai fini dell&#8217;applicabilit&agrave;
         della clausola di &laquo;standstill&raquo; (v. sentenza Tum e Dari, cit., punto&nbsp;59).
      </P>
      <P class="C01PointnumeroteAltN"><A NAME="point34">34</A>&nbsp;&nbsp;&nbsp;&nbsp;&nbsp;&nbsp;Di conseguenza, conformemente a tale giurisprudenza, la circostanza che una persona, quale il sig.&nbsp;Oguz, non abbia rispettato
         le condizioni alle quali soggiaceva il suo permesso di soggiorno non &egrave; rilevante ai fini dell&#8217;applicabilit&agrave; dell&#8217;art.&nbsp;41,
         n.&nbsp;1, del Protocollo addizionale. 
      </P>
      <P class="C01PointnumeroteAltN"><A NAME="point35">35</A>&nbsp;&nbsp;&nbsp;&nbsp;&nbsp;&nbsp;Il giudice del rinvio si interroga inoltre sull&#8217;applicabilit&agrave; alla controversia principale delle considerazioni svolte dalla
         Corte nella citata sentenza Kondova.
      </P>
      <P class="C01PointnumeroteAltN"><A NAME="point36">36</A>&nbsp;&nbsp;&nbsp;&nbsp;&nbsp;&nbsp;In tale sentenza, che verteva sull&#8217;Accordo europeo che istituisce un&#8217;associazione tra le Comunit&agrave; europee ed i loro Stati
         membri, da un lato, e la Repubblica di Bulgaria, dall&#8217;altro, accordo concluso ed approvato a nome della Comunit&agrave; con decisione
         del Consiglio e della Commissione 19 dicembre 1994, 94/908/CE, CECA, Euratom (GU&nbsp;L&nbsp;358, pag.&nbsp;1; in prosieguo: l&#8217;&laquo;Accordo di
         associazione&nbsp;CE&#8209;Bulgaria&raquo;), la Corte ha dichiarato che, se fosse consentito ai cittadini bulgari di presentare in qualsiasi
         momento una domanda di stabilimento nello Stato membro ospitante, pur in presenza di una precedente violazione della normativa
         nazionale in materia di immigrazione, questi potrebbero essere indotti a permanere nel territorio dello Stato medesimo in
         situazione di illegalit&agrave; e ad assoggettarsi al sistema nazionale di controllo solo nel momento in cui fossero soddisfatti
         i requisiti sostanziali previsti da detta normativa (sentenza Kondova, cit., punto&nbsp;77).
      </P>
      <P class="C01PointnumeroteAltN"><A NAME="point37">37</A>&nbsp;&nbsp;&nbsp;&nbsp;&nbsp;&nbsp;La Corte ha del pari sottolineato che una simile interpretazione rischierebbe di svuotare di ogni effetto utile l&#8217;art.&nbsp;59,
         n.&nbsp;1, dell&#8217;Accordo di associazione&nbsp;CE&#8209;Bulgaria e di consentire abusi, lasciando spazio a violazioni alle normative nazionali
         in materia di ingresso e soggiorno degli stranieri (sentenza Kondova, cit., punto&nbsp;79).
      </P>
      <P class="C01PointnumeroteAltN"><A NAME="point38">38</A>&nbsp;&nbsp;&nbsp;&nbsp;&nbsp;&nbsp;In base a tali considerazioni, la Corte ha concluso che un cittadino bulgaro che, pur intendendo intraprendere un&#8217;attivit&agrave;
         lavorativa dipendente o autonoma in uno Stato membro, eluda i pertinenti controlli delle autorit&agrave; nazionali, dichiarando falsamente
         di recarsi in tale Stato a fini di lavoro stagionale, si colloca al di fuori della sfera di tutela riconosciutagli in base
         al suddetto Accordo di associazione (sentenza Kondova, cit., punto&nbsp;80).
      </P>
      <P class="C01PointnumeroteAltN"><A NAME="point39">39</A>&nbsp;&nbsp;&nbsp;&nbsp;&nbsp;&nbsp;Fondandosi su tale giurisprudenza, il governo del Regno Unito afferma che la clausola di &laquo;standstill&raquo;, prevista dall&#8217;art.&nbsp;41,
         n.&nbsp;1, del Protocollo addizionale, dovrebbe essere interpretata nel senso che essa non pu&ograve; essere invocata ai fini di eludere
         abusivamente un sistema nazionale di controllo preventivo. Come rilevato dalla Corte nella citata sentenza Kondova, se fosse
         consentito ai cittadini turchi di presentare in qualsiasi momento una domanda di stabilimento nello Stato membro ospitante,
         questi potrebbero avvalersi della clientela e del fondo commerciale che abbiano eventualmente costituito nel corso di un soggiorno
         illegale nello Stato membro ospitante, o dei mezzi finanziari da essi raccolti nello stesso, eventualmente anche esercitandovi
         un&#8217;attivit&agrave; dipendente, e presentarsi in tal modo alle autorit&agrave; nazionali quali lavoratori autonomi che ormai esercitano,
         o che possono esercitare, un&#8217;attivit&agrave; redditizia, e i cui diritti dovrebbero essere riconosciuti in applicazione dell&#8217;Accordo
         di associazione&nbsp;CEE&#8209;Turchia.
      </P>
      <P class="C01PointnumeroteAltN"><A NAME="point40">40</A>&nbsp;&nbsp;&nbsp;&nbsp;&nbsp;&nbsp;Siffatto argomento non pu&ograve; essere accolto.
      </P>
      <P class="C01PointnumeroteAltN"><A NAME="point41">41</A>&nbsp;&nbsp;&nbsp;&nbsp;&nbsp;&nbsp;Anzitutto, va sottolineato che il contesto di fatto della controversia che ha condotto alla citata sentenza Kondova presentava
         notevoli differenze rispetto a quello della causa principale di cui trattasi. 
      </P>
      <P class="C01PointnumeroteAltN"><A NAME="point42">42</A>&nbsp;&nbsp;&nbsp;&nbsp;&nbsp;&nbsp;Invero, contrariamente al sig.&nbsp;Oguz, che &egrave; stato legalmente autorizzato a entrare e a soggiornare nel Regno Unito e che si
         &egrave; trovato in una situazione non conforme ai requisiti prescritti dalla normativa nazionale solo allorch&eacute; ha costituito un&#8217;impresa,
         otto anni dopo il suo ingresso in tale Stato membro, la sig.ra&nbsp;Kondova aveva ammesso che, allo scopo della sua ammissione
         nel Regno Unito, aveva scientemente indotto in errore tanto il funzionario incaricato dell&#8217;esame delle domande di permesso
         di ingresso nel territorio di tale Stato, che le aveva rilasciato il visto in Bulgaria, quanto l&#8217;agente del servizio di immigrazione
         che l&#8217;aveva interrogata al suo arrivo nel Regno Unito.
      </P>
      <P class="C01PointnumeroteAltN"><A NAME="point43">43</A>&nbsp;&nbsp;&nbsp;&nbsp;&nbsp;&nbsp;Pertanto, era pacifico che, con tale comportamento, la sig.ra&nbsp;Kondova si era resa colpevole di una violazione della normativa
         relativa alla prima ammissione dei cittadini di paesi terzi nel territorio dello Stato membro interessato, la cui competenza
         spettava a detto Stato.
      </P>
      <P class="C01PointnumeroteAltN"><A NAME="point44">44</A>&nbsp;&nbsp;&nbsp;&nbsp;&nbsp;&nbsp;Inoltre, anche il quadro normativo in esame nella causa Kondova era differente. Contrariamente all&#8217;art.&nbsp;41, n.&nbsp;1, del Protocollo
         addizionale, l&#8217;art.&nbsp;45, n.&nbsp;1, dell&#8217;Accordo di associazione&nbsp;CE&#8209;Bulgaria costituiva la norma di diritto sostanziale in base
         alla quale una domanda di stabilimento doveva essere valutata nel merito e la cui violazione era addebitata alla sig.ra&nbsp;Kondova.
         In forza di quest&#8217;ultima disposizione, ciascuno Stato membro doveva riservare ai cittadini bulgari stabiliti sul suo territorio
         un trattamento non meno favorevole di quello concesso ai propri cittadini. In base a tali considerazioni e al fatto che l&#8217;art.&nbsp;45,
         n.&nbsp;1, dell&#8217;Accordo di associazione&nbsp;CE-Bulgaria non contiene alcuna clausola di &laquo;standstill&raquo;, tale disposizione va considerata
         di natura diversa rispetto a quella dell&#8217;art.&nbsp;41, n.&nbsp;1, del Protocollo addizionale.
      </P>
      <P class="C01PointnumeroteAltN"><A NAME="point45">45</A>&nbsp;&nbsp;&nbsp;&nbsp;&nbsp;&nbsp;Date tali circostanze, come rilevato dall&#8217;avvocato generale ai paragrafi 58 e 59 delle sue conclusioni, non sorprende che,
         nella citata sentenza Kondova, la Corte abbia riconosciuto che il beneficio di tale diritto sostanziale possa essere rifiutato
         a causa di un abuso di diritto. La conclusione tratta in tale sentenza non &egrave; applicabile ad una clausola di &laquo;standstill&raquo; come
         quella prevista dall&#8217;art.&nbsp;41, n.&nbsp;1, del Protocollo addizionale, giacch&eacute; tale clausola non istituisce n&eacute; un diritto sostanziale
         di stabilimento n&eacute; una parit&agrave; di trattamento con i cittadini dello Stato membro interessato.
      </P>
      <P class="C01PointnumeroteAltN"><A NAME="point46">46</A>&nbsp;&nbsp;&nbsp;&nbsp;&nbsp;&nbsp;Alla luce di quanto precede, la questione posta deve essere risolta dichiarando che l&#8217;art.&nbsp;41, n.&nbsp;1, del Protocollo addizionale
         deve essere interpretato nel senso che esso pu&ograve; essere invocato da un cittadino turco, la cui autorizzazione di soggiorno
         in uno Stato membro &egrave; subordinata alla condizione che egli non vi avvii alcuna attivit&agrave; commerciale o professionale, il quale
         tuttavia intraprenda un&#8217;attivit&agrave; autonoma in violazione di tale condizione e chieda quindi alle autorit&agrave; nazionali una proroga
         della sua autorizzazione di soggiorno avvalendosi dell&#8217;impresa che lo stesso ha nel frattempo costituito.
      </P>
      <P class="C04Titre1">&nbsp;<B>Sulle spese</B></P>
      <P class="C01PointnumeroteAltN"><A NAME="point47">47</A>&nbsp;&nbsp;&nbsp;&nbsp;&nbsp;&nbsp;Nei confronti delle parti nella causa principale il presente procedimento costituisce un incidente sollevato dinanzi al giudice
         nazionale, cui spetta quindi statuire sulle spese. Le spese sostenute da altri soggetti per presentare osservazioni alla Corte
         non possono dar luogo a rifusione.
      </P>
      <P class="C41DispositifIntroduction">Per questi motivi, la Corte (Seconda Sezione) dichiara:</P>
      <P class="C30Dispositifalinea"><B>L&#8217;art.&nbsp;41, n.&nbsp;1, del Protocollo addizionale, firmato a Bruxelles il 23 novembre 1970 e concluso, approvato e ratificato a
            nome della Comunit&agrave; con regolamento (CEE) del Consiglio 19 dicembre 1972, n.&nbsp;2760, deve essere interpretato nel senso che
            esso pu&ograve; essere invocato da un cittadino turco, la cui autorizzazione di soggiorno in uno Stato membro &egrave; subordinata alla
            condizione che egli non vi avvii alcuna attivit&agrave; commerciale o professionale, il quale tuttavia intraprenda un&#8217;attivit&agrave; autonoma
            in violazione di tale condizione e chieda quindi alle autorit&agrave; nazionali una proroga della sua autorizzazione di soggiorno
            avvalendosi dell&#8217;impresa che lo stesso ha nel frattempo costituito.</B></P>
      <P class="C77Signatures">Firme</P>
      <HR>
      <P class="C42FootnoteLangue"><A HREF="#Footref*" NAME="Footnote*">*</A><SUP></SUP> Lingua processuale: l&#8217;inglese.
      </P>
   </BODY>
</HTML>
